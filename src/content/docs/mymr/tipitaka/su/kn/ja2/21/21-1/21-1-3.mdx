---
title: 21.1.3 သုဓာဘောဇနဇာတက
tableOfContents: false
sidebar:
  order: 3
type: tipitaka
basket: su
book: ja2
review:
  current: review
  updated: '2025-10-27T21:48:45.059632'
  updated_by: ''
  notes: ''
  history:
  - state: review
    date: '2025-10-27T21:48:45.059632'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="192" book="ja2" e="ch" v="23" p="99">

<Paragraph number="964" type="verses" book="ja2">
_“နေဝ ကိဏာမိ နပိ ဝိက္ကိဏာမိ,_  
_န စာပိ မေ သန္နိစယော စ အတ္ထိ;_  
_သုကိစ္ဆရူပံ ဝတိဒံ ပရိတ္တံ,_  
_ပတ္ထောဒနော နာလမယံ ဒုဝိန္နံ”._  

</Paragraph>

</Division>
<Division number="193" book="ja2" e="ch" v="23" p="99">

<Paragraph number="965" type="verses" book="ja2">
_“အပ္ပမှာ အပ္ပကံ ဒဇ္ဇာ,_  
_အနုမဇ္ဈတော မဇ္ဈကံ;_  
_ဗဟုမှာ ဗဟုကံ ဒဇ္ဇာ,_  
_အဒါနံ နုပပဇ္ဇတိ._  

</Paragraph>

</Division>
<Division number="194" book="ja2" e="ch" v="23" p="99">

<Paragraph number="966" type="verses" book="ja2">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="195" book="ja2" e="ch" v="23" p="99">

<Paragraph number="967" type="verses" book="ja2">
_“မောဃဉ္စဿ ဟုတံ ဟောတိ,_  
_မောဃဉ္စာပိ သမီဟိတံ;_  
_အတိထိသ္မိံ ယော နိသိန္နသ္မိံ,_  
_ဧကော ဘုဉ္ဇတိ ဘောဇနံ._  

</Paragraph>

</Division>
<Division number="196" book="ja2" e="ch" v="23" p="99">

<Paragraph number="968" type="verses" book="ja2">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="197" book="ja2" e="ch" v="23" p="99">

<Paragraph number="969" type="verses" book="ja2">
_“သစ္စဉ္စဿ ဟုတံ ဟောတိ,_  
_သစ္စဉ္စာပိ သမီဟိတံ;_  
_အတိထိသ္မိံ ယော နိသိန္နသ္မိံ,_  
_နေကော ဘုဉ္ဇတိ ဘောဇနံ._  

</Paragraph>

</Division>
<Division number="198" book="ja2" e="ch" v="23" p="99">

<Paragraph number="970" type="verses" book="ja2">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="199" book="ja2" e="ch" v="23" p="99">

<Paragraph number="971" type="verses" book="ja2">
_“သရဉ္စ ဇုဟတိ ပေါသော,_  
_ဗဟုကာယ ဂယာယ စ;_  
_ဒေါဏေ တိမ္ဗရုတိတ္ထသ္မိံ,_  
_သီဃသောတေ မဟာဝဟေ._  

</Paragraph>

</Division>
<Division number="200" book="ja2" e="ch" v="23" p="99">

<Paragraph number="972" type="verses" book="ja2">
_အတြ စဿ ဟုတံ ဟောတိ,_  
_အတြ စဿ သမီဟိတံ;_  
_အတိထိသ္မိံ ယော နိသိန္နသ္မိံ,_  
_နေကော ဘုဉ္ဇတိ ဘောဇနံ._  

</Paragraph>

</Division>
<Division number="201" book="ja2" e="ch" v="23" p="100">

<Paragraph number="973" type="verses" book="ja2">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="202" book="ja2" e="ch" v="23" p="100">

<Paragraph number="974" type="verses" book="ja2">
_“ဗဠိသဉှိ သော နိဂိလတိ,_  
_ဒီဃသုတ္တံ သဗန္ဓနံ;_  
_အတိထိသ္မိံ ယော နိသိန္နသ္မိံ,_  
_ဧကော ဘုဉ္ဇတိ ဘောဇနံ._  

</Paragraph>

</Division>
<Division number="203" book="ja2" e="ch" v="23" p="100">

<Paragraph number="975" type="verses" book="ja2">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="204" book="ja2" e="ch" v="23" p="100">

<Paragraph number="976" type="verses" book="ja2">
_“ဥဠာရဝဏ္ဏာ ဝတ ဗြာဟ္မဏာ ဣမေ,_  
_အယဉ္စ ဝေါ သုနခေါ ကိဿ ဟေတု;_  
ဥစ္စာဝစံ ဝဏ္ဏနိဘံ ဝိကုဗ္ဗတိ,_  
_အက္ခာထ နော ဗြာဟ္မဏာ ကေ နု တုမှေ”._  

</Paragraph>

</Division>
<Division number="205" book="ja2" e="ch" v="23" p="100">

<Paragraph number="977" type="verses" book="ja2">
_“စန္ဒော စ သုရိယော စ ဥဘော ဣဓာဂတာ,_  
_အယံ ပန မာတလိ ဒေဝသာရထိ;_  
_သက္ကောဟမသ္မိ တိဒသာနမိန္ဒော,_  
_ဧသော စ ခေါ ပဉ္စသိခေါတိ ဝုစ္စတိ._  

</Paragraph>

</Division>
<Division number="206" book="ja2" e="ch" v="23" p="100">

<Paragraph number="978" type="verses" book="ja2">
_ပါဏိဿရာ မုဒိင်္ဂါ စ,_  
_မုရဇာလမ္ဗရာနိ စ;_  
_သုတ္တမေနံ ပဗောဓေန္တိ,_  
_ပဋိဗုဒ္ဓေါ စ နန္ဒတိ._  

</Paragraph>

</Division>
<Division number="207" book="ja2" e="ch" v="23" p="100">

<Paragraph number="979" type="verses" book="ja2">
_ယေ ကေစိမေ မစ္ဆရိနော ကဒရိယာ,_  
_ပရိဘာသကာ သမဏဗြာဟ္မဏာနံ;_  
ဣဓေဝ နိက္ခိပ္ပ သရီရဒေဟံ,_  
_ကာယဿ ဘေဒါ နိရယံ ဝဇန္တိ._  

</Paragraph>

</Division>
<Division number="208" book="ja2" e="ch" v="23" p="100">

<Paragraph number="980" type="verses" book="ja2">
_ယေ ကေစိမေ သုဂ္ဂတိမာသမာနာ,_  
_ဓမ္မေ ဌိတာ သံယမေ သံဝိဘာဂေ;_  
ဣဓေဝ နိက္ခိပ္ပ သရီရဒေဟံ,_  
_ကာယဿ ဘေဒါ သုဂတိံ ဝဇန္တိ._  

</Paragraph>

</Division>
<Division number="209" book="ja2" e="ch" v="23" p="101">

<Paragraph number="981" type="verses" book="ja2">
_တွံ နောသိ ဉာတိ ပုရိမာသု ဇာတိသု,_  
_သော မစ္ဆရီ ရောသကော ပါပဓမ္မော;_  
_တဝေဝ အတ္ထာယ ဣဓာဂတမှာ,_  
_မာ ပါပဓမ္မော နိရယံ ဂမိတ္ထ”._  

</Paragraph>

</Division>
<Division number="210" book="ja2" e="ch" v="23" p="101">

<Paragraph number="982" type="verses" book="ja2">
_“အဒ္ဓါ မံ ဝေါ ဟိတကာမာ,_  
_ယံ မံ သမနုသာသထ;_  
_သောဟံ တထာ ကရိဿာမိ,_  
_သဗ္ဗံ ဝုတ္တံ ဟိတေသိဘိ._  

</Paragraph>

</Division>
<Division number="211" book="ja2" e="ch" v="23" p="101">

<Paragraph number="983" type="verses" book="ja2">
_ဧသာဟမဇ္ဇေဝ ဥပါရမာမိ,_  
_န စာပိဟံ ကိဉ္စိ ကရေယျ ပါပံ;_  
_န စာပိ မေ ကိဉ္စိ အဒေယျမတ္ထိ,_  
_န စာပိဒတွာ ဥဒကံ ပိဝါမိ._  

</Paragraph>

</Division>
<Division number="212" book="ja2" e="ch" v="23" p="101">

<Paragraph number="984" type="verses" book="ja2">
_ဧဝဉ္စ မေ ဒဒတော သဗ္ဗကာလံ,_  
_ဘောဂါ ဣမေ ဝါသဝ ခီယိဿန္တိ;_  
_တတော အဟံ ပဗ္ဗဇိဿာမိ သက္က,_  
_ဟိတွာန ကာမာနိ ယထောဓိကာနိ”._  

</Paragraph>

</Division>
<Division number="213" book="ja2" e="ch" v="23" p="101">

<Paragraph number="985" type="verses" book="ja2">
_နဂုတ္တမေ ဂိရိဝရေ ဂန္ဓမာဒနေ,_  
_မောဒန္တိ တာ ဒေဝဝရာဘိပါလိတာ;_  
_အထာဂမာ ဣသိဝရော သဗ္ဗလောကဂူ,_  
_သုပုပ္ဖိတံ ဒုမဝရသာခမာဒိယ._  

</Paragraph>

</Division>
<Division number="214" book="ja2" e="ch" v="23" p="101">

<Paragraph number="986" type="verses" book="ja2">
_သုစိံ သုဂန္ဓံ တိဒသေဟိ သက္ကတံ,_  
_ပုပ္ဖုတ္တမံ အမရဝရေဟိ သေဝိတံ;_  
_အလဒ္ဓ မစ္စေဟိ ဝ ဒါနဝေဟိ ဝါ,_  
_အညတြ ဒေဝေဟိ တဒါရဟံ ဟိဒံ._  

</Paragraph>

</Division>
<Division number="215" book="ja2" e="ch" v="23" p="101">

<Paragraph number="987" book="ja2">
_တတော စတဿော ကနကတ္တစူပမာ,_  
ဥဋ္ဌာယ နာရိယော ပမဒါဓိပါ မုနိံ;_  
_အာသာ စ သဒ္ဓါ စ သိရီ တတော ဟိရီ,_  
ဣစ္စဗြဝုံ နာရဒဒေဝ ဗြာဟ္မဏံ._  

</Paragraph>

</Division>
<Division number="216" book="ja2" e="ch" v="23" p="102">

<Paragraph number="988" type="verses" book="ja2">
_“သစေ အနုဒ္ဒိဋ္ဌံ တယာ မဟာမုနိ,_  
_ပုပ္ဖံ ဣမံ ပါရိဆတ္တဿ ဗြဟ္မေ;_  
_ဒဒါဟိ နော သဗ္ဗာ ဂတိ တေ ဣဇ္ဈတု,_  
_တုဝမ္ပိ နော ဟောဟိ ယထေဝ ဝါသဝေါ”._  

</Paragraph>

</Division>
<Division number="217" book="ja2" e="ch" v="23" p="102">

<Paragraph number="989" type="verses" book="ja2">
_တံ ယာစမာနာဘိသမေက္ခ နာရဒေါ,_  
ဣစ္စဗြဝီ သင်္ကလဟံ ဥဒီရယိ;_  
_“န မယှမတ္ထတ္ထိ ဣမေဟိ ကောစိ နံ,_  
_ယာယေဝ ဝေါ သေယျသိ သာ ပိဠန္ဓထ”._  

</Paragraph>

</Division>
<Division number="218" book="ja2" e="ch" v="23" p="102">

<Paragraph number="990" type="verses" book="ja2">
_“တွံ နောတ္တမေဝါဘိသမေက္ခ နာရဒ,_  
_ယဿိစ္ဆသိ တဿာ အနုပ္ပဝေစ္ဆသု;_  
_ယဿာ ဟိ နော နာရဒ တွံ ပဒဿသိ,_  
_သာယေဝ နော ဟေဟိတိ သေဋ္ဌသမ္မတာ”._  

</Paragraph>

</Division>
<Division number="219" book="ja2" e="ch" v="23" p="102">

<Paragraph number="991" type="verses" book="ja2">
_“အကလ္လမေတံ ဝစနံ သုဂတ္တေ,_  
_ကော ဗြာဟ္မဏော သင်္ကလဟံ ဥဒီရယေ;_  
_ဂန္တွာန ဘူတာဓိပမေဝ ပုစ္ဆထ,_  
_သစေ န ဇာနာထ ဣဓုတ္တမာဓမံ”._  

</Paragraph>

</Division>
<Division number="220" book="ja2" e="ch" v="23" p="102">

<Paragraph number="992" type="verses" book="ja2">
_တာ နာရဒေန ပရမပ္ပကောပိတာ,_  
ဥဒီရိတာ ဝဏ္ဏမဒေန မတ္တာ;_  
_သကာသေ ဂန္တွာန သဟဿစက္ခုနော,_  
_“ပုစ္ဆိံသု ဘူတာဓိပံ ကာ နု သေယျသိ”._  

</Paragraph>

</Division>
<Division number="221" book="ja2" e="ch" v="23" p="102">

<Paragraph number="993" type="verses" book="ja2">
_တာ ဒိသွာ အာယတ္တမနာ ပုရိန္ဒဒေါ,_  
ဣစ္စဗြဝီ ဒေဝဝရော ကတဉ္ဇလီ;_  
_“သဗ္ဗာဝ ဝေါ ဟောထ သုဂတ္တေ သာဒိသီ,_  
_ကော နေဝ ဘဒ္ဒေ ကလဟံ ဥဒီရယိ”._  

</Paragraph>

</Division>
<Division number="222" book="ja2" e="ch" v="23" p="103">

<Paragraph number="994" type="verses" book="ja2">
_“ယော သဗ္ဗလောကစ္စရိတော မဟာမုနိ,_  
_ဓမ္မေ ဌိတော နာရဒေါ သစ္စနိက္ကမော;_  
_သော နောဗြဝိ ဂိရိဝရေ ဂန္ဓမာဒနေ,_  
_ဂန္တွာန ဘူတာဓိပမေဝ ပုစ္ဆထ;_  
_သစေ န ဇာနာထ ဣဓုတ္တမာဓမံ”._  

</Paragraph>

</Division>
<Division number="223" book="ja2" e="ch" v="23" p="103">

<Paragraph number="995" type="verses" book="ja2">
_“အသု ဗြဟာရညစရော မဟာမုနိ,_  
_နာဒတွာ ဘတ္တံ ဝရဂတ္တေ ဘုဉ္ဇတိ;_  
_ဝိစေယျ ဒါနာနိ ဒဒါတိ ကောသိယော,_  
_ယဿာ ဟိ သော ဒဿတိ သာဝ သေယျသိ”._  

</Paragraph>

</Division>
<Division number="224" book="ja2" e="ch" v="23" p="103">

<Paragraph number="996" type="verses" book="ja2">
_“အသူ ဟိ ယော သမ္မတိ ဒက္ခိဏံ ဒိသံ,_  
_ဂင်္ဂါယ တီရေ ဟိမဝန္တပဿနိ;_  
_သ ကောသိယော ဒုလ္လဘပါနဘောဇနော,_  
_တဿ သုဓံ ပါပယ ဒေဝသာရထိ”._  

</Paragraph>

</Division>
<Division number="225" book="ja2" e="ch" v="23" p="103">

<Paragraph number="997" type="verses" book="ja2">
_သ မာတလီ ဒေဝဝရေန ပေသိတော,_  
_သဟဿယုတ္တံ အဘိရုယှ သန္ဒနံ;_  
_သုခိပ္ပမေဝ ဥပဂမ္မ အဿမံ,_  
_အဒိဿမာနော မုနိနော သုဓံ အဒါ._  

</Paragraph>

</Division>
<Division number="226" book="ja2" e="ch" v="23" p="103">

<Paragraph number="998" type="verses" book="ja2">
_“ဥဒဂ္ဂိဟုတ္တံ ဥပတိဋ္ဌတော ဟိ မေ,_  
_ပဘင်္ကရံ လောကတမောနုဒုတ္တမံ;_  
_သဗ္ဗာနိ ဘူတာနိ အဓိစ္စ ဝါသဝေါ,_  
_ကော နေဝ မေ ပါဏိသု ကိံ သုဓောဒဟိ._  

</Paragraph>

</Division>
<Division number="227" book="ja2" e="ch" v="23" p="103">

<Paragraph number="999" type="verses" book="ja2">
_သင်္ခူပမံ သေတမတုလျဒဿနံ,_  
_သုစိံ သုဂန္ဓံ ပိယရူပမဗ္ဘုတံ;_  
_အဒိဋ္ဌပုဗ္ဗံ မမ ဇာတု စက္ခုဘိ,_  
_ကာ ဒေဝတာ ပါဏိသု ကိံ သုဓောဒဟိ”._  

</Paragraph>

</Division>
<Division number="228" book="ja2" e="ch" v="23" p="104">

<Paragraph number="1000" type="verses" book="ja2">
_“အဟံ မဟိန္ဒေန မဟေသိ ပေသိတော,_  
_သုဓာဘိဟာသိံ တုရိတော မဟာမုနိ;_  
_ဇာနာသိ မံ မာတလိ ဒေဝသာရထိ,_  
_ဘုဉ္ဇဿု ဘတ္တုတ္တမ မာဘိဝါရယိ._  

</Paragraph>

</Division>
<Division number="229" book="ja2" e="ch" v="23" p="104">

<Paragraph number="1001" type="verses" book="ja2">
_ဘုတ္တာ စ သာ ဒွါဒသ ဟန္တိ ပါပကေ,_  
_ခုဒံ ပိပါသံ အရတိံ ဒရက္လမံ;_  
_ကောဓူပနာဟဉ္စ ဝိဝါဒပေသုဏံ,_  
_သီတုဏှ တန္ဒိဉ္စ ရသုတ္တမံ ဣဒံ”._  

</Paragraph>

</Division>
<Division number="230" book="ja2" e="ch" v="23" p="104">

<Paragraph number="1002" type="verses" book="ja2">
_“န ကပ္ပတီ မာတလိ မယှ ဘုဉ္ဇိတုံ,_  
_ပုဗ္ဗေ အဒတွာ ဣတိ မေ ဝတုတ္တမံ;_  
_န စာပိ ဧကာသ္နမရီယပူဇိတံ,_  
_အသံဝိဘာဂီ စ သုခံ န ဝိန္ဒတိ”._  

</Paragraph>

</Division>
<Division number="231" book="ja2" e="ch" v="23" p="104">

<Paragraph number="1003" type="verses" book="ja2">
_“ထီဃာတကာ ယေ စိမေ ပါရဒါရိကာ,_  
_မိတ္တဒ္ဒုနော ယေ စ သပန္တိ သုဗ္ဗတေ;_  
_သဗ္ဗေ စ တေ မစ္ဆရိပဉ္စမာဓမာ,_  
_တသ္မာ အဒတွာ ဥဒကမ္ပိ နာသ္နိယေ._  

</Paragraph>

</Division>
<Division number="232" book="ja2" e="ch" v="23" p="104">

<Paragraph number="1004" type="verses" book="ja2">
_သောဟိတ္ထိယာ ဝါ ပုရိသဿ ဝါ ပန,_  
_ဒဿာမိ ဒါနံ ဝိဒုသမ္ပဝဏ္ဏိတံ;_  
_သဒ္ဓါ ဝဒညူ ဣဓ ဝီတမစ္ဆရာ,_  
_ဘဝန္တိ ဟေတေ သုစိသစ္စသမ္မတာ”._  

</Paragraph>

</Division>
<Division number="233" book="ja2" e="ch" v="23" p="104">

<Paragraph number="1005" type="verses" book="ja2">
_အတော မတာ ဒေဝဝရေန ပေသိတာ,_  
_ကညာ စတဿော ကနကတ္တစူပမာ;_  
_အာသာ စ သဒ္ဓါ စ သိရီ တတော ဟိရီ,_  
_တံ အဿမံ အာဂမု ယတ္ထ ကောသိယော._  

</Paragraph>

</Division>
<Division number="234" book="ja2" e="ch" v="23" p="105">

<Paragraph number="1006" type="verses" book="ja2">
_တာ ဒိသွာ သဗ္ဗော ပရမပ္ပမောဒိတော,_  
_သုဘေန ဝဏ္ဏေန သိခါရိဝဂ္ဂိနော;_  
_ကညာ စတဿော စတုရော စတုဒ္ဒိသာ,_  
ဣစ္စဗြဝီ မာတလိနော စ သမ္မုခါ._  

</Paragraph>

</Division>
<Division number="235" book="ja2" e="ch" v="23" p="105">

<Paragraph number="1007" type="verses" book="ja2">
_“ပုရိမံ ဒိသံ ကာ တွံ ပဘာသိ ဒေဝတေ,_  
_အလင်္ကတာ တာရဝရာဝ ဩသဓီ;_  
_ပုစ္ဆာမိ တံ ကဉ္စနဝေလ္လိဝိဂ္ဂဟေ,_  
_အာစိက္ခ မေ တွံ ကတမာသိ ဒေဝတာ”._  

</Paragraph>

</Division>
<Division number="236" book="ja2" e="ch" v="23" p="105">

<Paragraph number="1008" type="verses" book="ja2">
_“သိရာဟ ဒေဝီ မနုဇေဘိ ပူဇိတာ,_  
_အပါပသတ္တူပနိသေဝိနီ သဒါ;_  
_သုဓာဝိဝါဒေန တဝန္တိမာဂတာ,_  
_တံ မံ သုဓာယ ဝရပည ဘာဇယ._  

</Paragraph>

</Division>
<Division number="237" book="ja2" e="ch" v="23" p="105">

<Paragraph number="1009" type="verses" book="ja2">
_ယဿာဟမိစ္ဆာမိ သုဓံ မဟာမုနိ,_  
_သော သဗ္ဗကာမေဟိ နရော ပမောဒတိ;_  
_သိရီတိ မံ ဇာနဟိ ဇူဟတုတ္တမ,_  
_တံ မံ သုဓာယ ဝရပည ဘာဇယ”._  

</Paragraph>

</Division>
<Division number="238" book="ja2" e="ch" v="23" p="105">

<Paragraph number="1010" type="verses" book="ja2">
_“သိပ္ပေန ဝိဇ္ဇာစရဏေန ဗုဒ္ဓိယာ,_  
_နရာ ဥပေတာ ပဂုဏာ သကမ္မုနာ;_  
_တယာ ဝိဟီနာ န လဘန္တိ ကိဉ္စနံ,_  
_တယိဒံ န သာဓု ယဒိဒံ တယာ ကတံ._  

</Paragraph>

</Division>
<Division number="239" book="ja2" e="ch" v="23" p="105">

<Paragraph number="1011" type="verses" book="ja2">
_ပဿာမိ ပေါသံ အလသံ မဟဂ္ဃသံ,_  
_သုဒုက္ကုလီနမ္ပိ အရူပိမံ နရံ;_  
_တယာနုဂုတ္တော သိရိ ဇာတိမာမပိ,_  
_ပေသေတိ ဒါသံ ဝိယ ဘောဂဝါ သုခီ._  

</Paragraph>

</Division>
<Division number="240" book="ja2" e="ch" v="23" p="105">

<Paragraph number="1012" type="verses" book="ja2">
_တံ တံ အသစ္စံ အဝိဘဇ္ဇသေဝိနိံ,_  
_ဇာနာမိ မူဠှံ ဝိဒုရာနုပါတိနိံ;_  
_န တာဒိသီ အရဟတိ အာသနူဒကံ,_  
_ကုတော သုဓာ ဂစ္ဆ န မယှ ရုစ္စသိ”._  

</Paragraph>

</Division>
<Division number="241" book="ja2" e="ch" v="23" p="106">

<Paragraph number="1013" type="verses" book="ja2">
_“ကာ သုက္ကဒါဌာ ပဋိမုက္ကကုဏ္ဍလာ,_  
_စိတ္တင်္ဂဒါ ကမ္ဗုဝိမဋ္ဌဓာရိနီ;_  
_ဩသိတ္တဝဏ္ဏံ ပရိဒယှ သောဘသိ,_  
_ကုသဂ္ဂိရတ္တံ အပိဠယှ မဉ္ဇရိံ._  

</Paragraph>

</Division>
<Division number="242" book="ja2" e="ch" v="23" p="106">

<Paragraph number="1014" type="verses" book="ja2">
_မိဂီဝ ဘန္တာ သရစာပဓာရိနာ,_  
_ဝိရာဓိတာ မန္ဒမိဝ ဥဒိက္ခသိ;_  
_ကော တေ ဒုတီယော ဣဓ မန္ဒလောစနေ,_  
_န ဘာယသိ ဧကိကာ ကာနနေ ဝနေ”._  

</Paragraph>

</Division>
<Division number="243" book="ja2" e="ch" v="23" p="106">

<Paragraph number="1015" type="verses" book="ja2">
_“န မေ ဒုတီယော ဣဓ မတ္ထိ ကောသိယ,_  
_မသက္ကသာရပ္ပဘဝမှိ ဒေဝတာ;_  
_အာသာ သုဓာသာယ တဝန္တိမာဂတာ,_  
_တံ မံ သုဓာယ ဝရပည ဘာဇယ”._  

</Paragraph>

</Division>
<Division number="244" book="ja2" e="ch" v="23" p="106">

<Paragraph number="1016" type="verses" book="ja2">
_“အာသာယ ယန္တိ ဝါဏိဇာ ဓနေသိနော,_  
_နာဝံ သမာရုယှ ပရေန္တိ အဏ္ဏဝေ;_  
_တေ တတ္ထ သီဒန္တိ အထောပိ ဧကဒါ,_  
_ဇီနာဓနာ ဧန္တိ ဝိနဋ္ဌပါဘတာ._  

</Paragraph>

</Division>
<Division number="245" book="ja2" e="ch" v="23" p="106">

<Paragraph number="1017" type="verses" book="ja2">
_အာသာယ ခေတ္တာနိ ကသန္တိ ကဿကာ,_  
_ဝပန္တိ ဗီဇာနိ ကရောန္တုပါယသော;_  
_ဤတီနိပါတေန အဝုဋ္ဌိတာယ ဝါ,_  
_န ကိဉ္စိ ဝိန္ဒန္တိ တတော ဖလာဂမံ._  

</Paragraph>

</Division>
<Division number="246" book="ja2" e="ch" v="23" p="106">

<Paragraph number="1018" type="verses" book="ja2">
_အထတ္တကာရာနိ ကရောန္တိ ဘတ္တုသု,_  
_အာသံ ပုရက္ခတွာ နရာ သုခေသိနော;_  
_တေ ဘတ္တုရတ္ထာ အတိဂါဠှိတာ ပုန,_  
_ဒိသာ ပနဿန္တိ အလဒ္ဓ ကိဉ္စနံ._  

</Paragraph>

</Division>
<Division number="247" book="ja2" e="ch" v="23" p="106">

<Paragraph number="1019" type="verses" book="ja2">
_ဟိတွာန ဓညဉ္စ ဓနဉ္စ ဉာတကေ,_  
_အာသာယ သဂ္ဂါဓိမနာ သုခေသိနော;_  
_တပန္တိ လူခမ္ပိ တပံ စိရန္တရံ,_  
_ကုမဂ္ဂမာရုယှ ပရေန္တိ ဒုဂ္ဂတိံ._  

</Paragraph>

</Division>
<Division number="248" book="ja2" e="ch" v="23" p="107">

<Paragraph number="1020" type="verses" book="ja2">
_အာသာ ဝိသံဝါဒိကသမ္မတာ ဣမေ,_  
_အာသေ သုဓာသံ ဝိနယဿု အတ္တနိ;_  
_န တာဒိသီ အရဟတိ အာသနူဒကံ,_  
_ကုတော သုဓာ ဂစ္ဆ န မယှ ရုစ္စသိ”._  

</Paragraph>

</Division>
<Division number="249" book="ja2" e="ch" v="23" p="107">

<Paragraph number="1021" type="verses" book="ja2">
_“ဒဒ္ဒလ္လမာနာ ယသသာ ယသဿိနီ,_  
_ဇိဃညနာမဝှယနံ ဒိသံ ပတိ;_  
_ပုစ္ဆာမိ တံ ကဉ္စနဝေလ္လိဝိဂ္ဂဟေ,_  
_အာစိက္ခ မေ တွံ ကတမာသိ ဒေဝတာ”._  

</Paragraph>

</Division>
<Division number="250" book="ja2" e="ch" v="23" p="107">

<Paragraph number="1022" type="verses" book="ja2">
_“သဒ္ဓါဟ ဒေဝီ မနုဇေဟိ ပူဇိတာ,_  
_အပါပသတ္တူပနိသေဝိနီ သဒါ;_  
_သုဓာဝိဝါဒေန တဝန္တိမာဂတာ,_  
_တံ မံ သုဓာယ ဝရပည ဘာဇယ”._  

</Paragraph>

</Division>
<Division number="251" book="ja2" e="ch" v="23" p="107">

<Paragraph number="1023" type="verses" book="ja2">
_“ဒါနံ ဒမံ စာဂမထောပိ သံယမံ,_  
_အာဒါယ သဒ္ဓါယ ကရောန္တိ ဟေကဒါ;_  
_ထေယျံ မုသာ ကူဋမထောပိ ပေသုဏံ,_  
_ကရောန္တိ ဟေကေ ပုန ဝိစ္စုတာ တယာ._  

</Paragraph>

</Division>
<Division number="252" book="ja2" e="ch" v="23" p="107">

<Paragraph number="1024" type="verses" book="ja2">
_ဘရိယာသု ပေါသော သဒိသီသု ပေက္ခဝါ,_  
_သီလူပပန္နာသု ပတိဗ္ဗတာသုပိ;_  
_ဝိနေတွာန ဆန္ဒံ ကုလိတ္ထိယာသုပိ,_  
_ကရောတိ သဒ္ဓံ ပုန ကုမ္ဘဒါသိယာ._  

</Paragraph>

</Division>
<Division number="253" book="ja2" e="ch" v="23" p="107">

<Paragraph number="1025" type="verses" book="ja2">
_တွမေဝ သဒ္ဓေ ပရဒါရသေဝိနီ,_  
_ပါပံ ကရောသိ ကုသလမ္ပိ ရိဉ္စသိ;_  
_န တာဒိသီ အရဟတိ အာသနူဒကံ,_  
_ကုတော သုဓာ ဂစ္ဆ န မယှ ရုစ္စသိ”._  

</Paragraph>

</Division>
<Division number="254" book="ja2" e="ch" v="23" p="107">

<Paragraph number="1026" type="verses" book="ja2">
_“ဇိဃညရတ္တိံ အရုဏသ္မိမူဟတေ,_  
_ယာ ဒိဿတိ ဥတ္တမရူပဝဏ္ဏိနီ;_  
_တထူပမာ မံ ပဋိဘာသိ ဒေဝတေ,_  
_အာစိက္ခ မေ တွံ ကတမာသိ အစ္ဆရာ._  

</Paragraph>

</Division>
<Division number="255" book="ja2" e="ch" v="23" p="108">

<Paragraph number="1027" type="verses" book="ja2">
_ကာလာ နိဒါဃေရိဝ အဂ္ဂိဇာရိဝ,_  
_အနိလေရိတာ လောဟိတပတ္တမာလိနီ;_  
_ကာ တိဋ္ဌသိ မန္ဒမိဂါဝလောကယံ,_  
_ဘာသေသမာနာဝ ဂိရံ န မုဉ္စသိ”._  

</Paragraph>

</Division>
<Division number="256" book="ja2" e="ch" v="23" p="108">

<Paragraph number="1028" type="verses" book="ja2">
_“ဟိရာဟ ဒေဝီ မနုဇေဟိ ပူဇိတာ,_  
_အပါပသတ္တူပနိသေဝိနီ သဒါ;_  
_သုဓာဝိဝါဒေန တဝန္တိမာဂတာ,_  
_သာဟံ န သက္ကောမိ သုဓမ္ပိ ယာစိတုံ;_  
_ကောပီနရူပါ ဝိယ ယာစနိတ္ထိယာ”._  

</Paragraph>

</Division>
<Division number="257" book="ja2" e="ch" v="23" p="108">

<Paragraph number="1029" type="verses" book="ja2">
_“ဓမ္မေန ဉာယေန သုဂတ္တေ လစ္ဆသိ,_  
_ဧသော ဟိ ဓမ္မော န ဟိ ယာစနာ သုဓာ;_  
_တံ တံ အယာစန္တိမဟံ နိမန္တယေ,_  
_သုဓာယ ယဉ္စိစ္ဆသိ တမ္ပိ ဒမ္မိ တေ._  

</Paragraph>

</Division>
<Division number="258" book="ja2" e="ch" v="23" p="108">

<Paragraph number="1030" type="verses" book="ja2">
_သာ တွံ မယာ အဇ္ဇ သကမှိ အဿမေ,_  
_နိမန္တိတာ ကဉ္စနဝေလ္လိဝိဂ္ဂဟေ;_  
_တုဝဉှိ မေ သဗ္ဗရသေဟိ ပူဇိယာ,_  
_တံ ပူဇယိတွာန သုဓမ္ပိ အသ္နိယေ”._  

</Paragraph>

</Division>
<Division number="259" book="ja2" e="ch" v="23" p="108">

<Paragraph number="1031" type="verses" book="ja2">
_သာ ကောသိယေနာနုမတာ ဇုတီမတာ,_  
_အဒ္ဓါ ဟိရိ ရမ္မံ ပါဝိသိ ယဿမံ;_  
ဥဒကဝန္တံ ဖလမရိယပူဇိတံ,_  
_အပါပသတ္တူပနိသေဝိတံ သဒါ._  

</Paragraph>

</Division>
<Division number="260" book="ja2" e="ch" v="23" p="108">

<Paragraph number="1032" type="verses" book="ja2">
_ရုက္ခဂ္ဂဟာနာ ဗဟုကေတ္ထ ပုပ္ဖိတာ,_  
_အမ္ဗာ ပိယာလာ ပနသာ စ ကိံသုကာ;_  
_သောဘဉ္ဇနာ လောဒ္ဒမထောပိ ပဒ္မကာ,_  
_ကေကာ စ ဘင်္ဂါ တိလကာ သုပုပ္ဖိတာ._  

</Paragraph>

</Division>
<Division number="261" book="ja2" e="ch" v="23" p="109">

<Paragraph number="1033" type="verses" book="ja2">
_သာလာ ကရေရီ ဗဟုကေတ္ထ ဇမ္ဗုယော,_  
_အဿတ္ထနိဂြေါဓမဓုကဝေတသာ;_  
ဥဒ္ဒါလကာ ပါဋလိ သိန္ဒုဝါရကာ,_  
_မနုညဂန္ဓာ မုစလိန္ဒကေတကာ._  

</Paragraph>

</Division>
<Division number="262" book="ja2" e="ch" v="23" p="109">

<Paragraph number="1034" type="verses" book="ja2">
_ဟရေဏုကာ ဝေဠုကာ ကေဏု တိန္ဒုကာ,_  
_သာမာကနီဝါရမထောပိ စီနကာ;_  
_မောစာ ကဒလီ ဗဟုကေတ္ထ သာလိယော,_  
_ပဝီဟယော အာဘူဇိနော စ တဏ္ဍုလာ._  

</Paragraph>

</Division>
<Division number="263" book="ja2" e="ch" v="23" p="109">

<Paragraph number="1035" type="verses" book="ja2">
_တဿေဝုတ္တရပဿေန,_  
_ဇာတာ ပေါက္ခရဏီ သိဝါ;_  
_အကက္ကသာ အပဗ္ဘာရာ,_  
_သာဓု အပ္ပဋိဂန္ဓိကာ._  

</Paragraph>

</Division>
<Division number="264" book="ja2" e="ch" v="23" p="109">

<Paragraph number="1036" type="verses" book="ja2">
_တတ္ထ မစ္ဆာ သန္နိရတာ,_  
_ခေမိနော ဗဟုဘောဇနာ;_  
_သိင်္ဂူ သဝင်္ကာ သင်္ကုလာ,_  
_သတဝင်္ကာ စ ရောဟိတာ;_  
_အာဠိဂဂ္ဂရကာကိဏ္ဏာ,_  
_ပါဌီနာ ကာကမစ္ဆကာ._  

</Paragraph>

</Division>
<Division number="265" book="ja2" e="ch" v="23" p="109">

<Paragraph number="1037" type="verses" book="ja2">
_တတ္ထ ပက္ခီ သန္နိရတာ,_  
_ခေမိနော ဗဟုဘောဇနာ;_  
_ဟံသာ ကောဉ္စာ မယူရာ စ,_  
_စက္ကဝါကာ စ ကုက္ကုဟာ;_  
_ကုဏာလကာ ဗဟူ စိတြာ,_  
_သိခဏ္ဍီ ဇီဝဇီဝကာ._  

</Paragraph>

</Division>
<Division number="266" book="ja2" e="ch" v="23" p="109">

<Paragraph number="1038" type="verses" book="ja2">
_တတ္ထ ပါနာယ မာယန္တိ,_  
_နာနာ မိဂဂဏာ ဗဟူ;_  
_သီဟာ ဗျဂ္ဃါ ဝရာဟာ စ,_  
_အစ္ဆကောကတရစ္ဆယော._  

</Paragraph>

</Division>
<Division number="267" book="ja2" e="ch" v="23" p="109">

<Paragraph number="1039" type="verses" book="ja2">
_ပလာသာဒါ ဂဝဇာ စ,_  
_မဟိံသာ ရောဟိတာ ရုရူ;_  
_ဧဏေယျာ စ ဝရာဟာ စ,_  
_ဂဏိနော နီကသူကရာ;_  
_ကဒလိမိဂါ ဗဟုကေတ္ထ,_  
_ဗိဠာရာ သသကဏ္ဏိကာ._  

</Paragraph>

</Division>
<Division number="268" book="ja2" e="ch" v="23" p="109">

<Paragraph number="1040" type="verses" book="ja2">
_ဆမာဂိရီ ပုပ္ဖဝိစိတြသန္ထတာ,_  
_ဒိဇာဘိဃုဋ္ဌာ ဒိဇသင်္ဃသေဝိတာ._  

</Paragraph>

</Division>
<Division number="269" book="ja2" e="ch" v="23" p="110">

<Paragraph number="1041" type="verses" book="ja2">
_သာ သုတ္တစာ နီလဒုမာဘိလမ္ဗိတာ,_  
_ဝိဇ္ဇု မဟာမေဃရိဝါနုပဇ္ဇထ;_  
_တဿာ သုသမ္ဗန္ဓသိရံ ကုသာမယံ,_  
_သုစိံ သုဂန္ဓံ အဇိနူပသေဝိတံ;_  
_အတြိစ္စ ကောစ္ဆံ ဟိရိမေတဒဗြဝိ,_  
_“နိသီဒ ကလျာဏိ သုခယိဒမာသနံ”._  

</Paragraph>

</Division>
<Division number="270" book="ja2" e="ch" v="23" p="110">

<Paragraph number="1042" type="verses" book="ja2">
_တဿာ တဒါ ကောစ္ဆဂတာယ ကောသိယော,_  
_ယဒိစ္ဆမာနာယ ဇဋာဇိနန္ဓရော;_  
_နဝေဟိ ပတ္တေဟိ သယံ သဟူဒကံ,_  
_သုဓာဘိဟာသီ တုရိတော မဟာမုနိ._  

</Paragraph>

</Division>
<Division number="271" book="ja2" e="ch" v="23" p="110">

<Paragraph number="1043" type="verses" book="ja2">
_သာ တံ ပဋိဂ္ဂယှ ဥဘောဟိ ပါဏိဘိ,_  
ဣစ္စဗြဝိ အတ္တမနာ ဇဋာဓရံ;_  
_“ဟန္ဒာဟံ ဧတရဟိ ပူဇိတာ တယာ,_  
_ဂစ္ဆေယျံ ဗြဟ္မေ တိဒိဝံ ဇိတာဝိနီ”._  

</Paragraph>

</Division>
<Division number="272" book="ja2" e="ch" v="23" p="110">

<Paragraph number="1044" type="verses" book="ja2">
_သာ ကောသိယေနာနုမတာ ဇုတီမတာ,_  
ဥဒီရိတာ ဝဏ္ဏမဒေန မတ္တာ;_  
_သကာသေ ဂန္တွာန သဟဿစက္ခုနော,_  
_“အယံ သုဓာ ဝါသဝ ဒေဟိ မေ ဇယံ”._  

</Paragraph>

</Division>
<Division number="273" book="ja2" e="ch" v="23" p="110">

<Paragraph number="1045" type="verses" book="ja2">
_တမေန သက္ကောပိ တဒါ အပူဇယိ,_  
_သဟိန္ဒဒေဝါ သုရကညမုတ္တမံ;_  
_သာ ပဉ္ဇလီ ဒေဝမနုဿပူဇိတာ,_  
_နဝမှိ ကောစ္ဆမှိ ယဒါ ဥပါဝိသိ._  

</Paragraph>

</Division>
<Division number="274" book="ja2" e="ch" v="23" p="110">

<Paragraph number="1046" type="verses" book="ja2">
_တမေဝ သံသီ ပုနဒေဝ မာတလိံ,_  
_သဟဿနေတ္တော တိဒသာနမိန္ဒော;_  
_“ဂန္တွာန ဝါကျံ မမ ဗြူဟိ ကောသိယံ,_  
_‘အာသာယ သဒ္ဓါ သိရိယာ စ ကောသိယ;_  
_ဟိရီ သုဓံ ကေန မလတ္ထ ဟေတုနာ’”._  

</Paragraph>

</Division>
<Division number="275" book="ja2" e="ch" v="23" p="111">

<Paragraph number="1047" type="verses" book="ja2">
_တံ သုပ္လဝတ္ထံ ဥဒတာရယီ ရထံ,_  
_ဒဒ္ဒလ္လမာနံ ဥပကာရိယသာဒိသံ;_  
_ဇမ္ဗောနဒီသံ တပနေယျသန္နိဘံ,_  
_အလင်္ကတံ ကဉ္စနစိတ္တသန္နိဘံ._  

</Paragraph>

</Division>
<Division number="276" book="ja2" e="ch" v="23" p="111">

<Paragraph number="1048" type="verses" book="ja2">
_သုဝဏ္ဏစန္ဒေတ္ထ ဗဟူ နိပါတိတာ,_  
_ဟတ္ထီ ဂဝါဿာ ကိကိဗျဂ္ဃဒီပိယော;_  
_ဧဏေယျကာ လင်္ဃမယေတ္ထ ပက္ခိနော,_  
_မိဂေတ္ထ ဝေဠုရိယမယာ ယုဓာ ယုတာ._  

</Paragraph>

</Division>
<Division number="277" book="ja2" e="ch" v="23" p="111">

<Paragraph number="1049" type="verses" book="ja2">
_တတ္ထဿရာဇဟရယော အယောဇယုံ,_  
_ဒသသတာနိ သုသုနာဂသာဒိသေ;_  
_အလင်္ကတေ ကဉ္စနဇာလုရစ္ဆဒေ,_  
_အာဝေဠိနေ သဒ္ဒဂမေ အသင်္ဂိတေ._  

</Paragraph>

</Division>
<Division number="278" book="ja2" e="ch" v="23" p="111">

<Paragraph number="1050" type="verses" book="ja2">
_တံ ယာနသေဋ္ဌံ အဘိရုယှ မာတလိ,_  
_ဒိသာ ဣမာယော အဘိနာဒယိတ္ထ;_  
_နဘဉ္စ သေလဉ္စ ဝနပ္ပတိနိဉ္စ,_  
_သသာဂရံ ပဗျထယိတ္ထ မေဒိနိံ._  

</Paragraph>

</Division>
<Division number="279" book="ja2" e="ch" v="23" p="111">

<Paragraph number="1051" type="verses" book="ja2">
_သ ခိပ္ပမေဝ ဥပဂမ္မ အဿမံ,_  
_ပါဝါရမေကံသကတော ကတဉ္ဇလီ;_  
_ဗဟုဿုတံ ဝုဒ္ဓံ ဝိနီတဝန္တံ,_  
ဣစ္စဗြဝီ မာတလိ ဒေဝဗြာဟ္မဏံ._  

</Paragraph>

</Division>
<Division number="280" book="ja2" e="ch" v="23" p="111">

<Paragraph number="1052" type="verses" book="ja2">
_“ဣန္ဒဿ ဝါကျံ နိသာမေဟိ ကောသိယ,_  
_ဒူတော အဟံ ပုစ္ဆတိ တံ ပုရိန္ဒဒေါ;_  
_‘အာသာယ သဒ္ဓါ သိရိယာ စ ကောသိယ,_  
_ဟိရီ သုဓံ ကေန မလတ္ထ ဟေတုနာ’”._  

</Paragraph>

</Division>
<Division number="281" book="ja2" e="ch" v="23" p="112">

<Paragraph number="1053" type="verses" book="ja2">
_“အန္ဓာ သိရီ မံ ပဋိဘာတိ မာတလိ,_  
_သဒ္ဓါ အနိစ္စာ ပန ဒေဝသာရထိ;_  
_အာသာ ဝိသံဝါဒိကသမ္မတာ ဟိ မေ,_  
_ဟိရီ စ အရိယမှိ ဂုဏေ ပတိဋ္ဌိတာ”._  

</Paragraph>

</Division>
<Division number="282" book="ja2" e="ch" v="23" p="112">

<Paragraph number="1054" type="verses" book="ja2">
_“ကုမာရိယော ယာစိမာ ဂေါတ္တရက္ခိတာ,_  
_ဇိဏ္ဏာ စ ယာ ယာ စ သဘတ္တုဣတ္ထိယော;_  
_တာ ဆန္ဒရာဂံ ပုရိသေသု ဥဂ္ဂတံ,_  
_ဟိရိယာ နိဝါရေန္တိ သစိတ္တမတ္တနော._  

</Paragraph>

</Division>
<Division number="283" book="ja2" e="ch" v="23" p="112">

<Paragraph number="1055" type="verses" book="ja2">
_သင်္ဂါမသီသေ သရသတ္တိသံယုတေ,_  
_ပရာဇိတာနံ ပတတံ ပလာယိနံ;_  
_ဟိရိယာ နိဝတ္တန္တိ ဇဟိတွ ဇီဝိတံ,_  
_တေ သမ္ပဋိစ္ဆန္တိ ပုနာ ဟိရီမနာ._  

</Paragraph>

</Division>
<Division number="284" book="ja2" e="ch" v="23" p="112">

<Paragraph number="1056" type="verses" book="ja2">
_ဝေလာ ယထာ သာဂရဝေဂဝါရိနီ,_  
_ဟိရာယ ဟိ ပါပဇနံ နိဝါရိနီ;_  
_တံ သဗ္ဗလောကေ ဟိရိမရိယပူဇိတံ,_  
ဣန္ဒဿ တံ ဝေဒယ ဒေဝသာရထိ”._  

</Paragraph>

</Division>
<Division number="285" book="ja2" e="ch" v="23" p="112">

<Paragraph number="1057" type="verses" book="ja2">
_“ကော တေ ဣမံ ကောသိယ ဒိဋ္ဌိမောဒဟိ,_  
_ဗြဟ္မာ မဟိန္ဒော အထ ဝါ ပဇာပတိ;_  
_ဟိရာယ ဒေဝေသု ဟိ သေဋ္ဌသမ္မတာ,_  
_ဓီတာ မဟိန္ဒဿ မဟေသိ ဇာယထ”._  

</Paragraph>

</Division>
<Division number="286" book="ja2" e="ch" v="23" p="112">

<Paragraph number="1058" type="verses" book="ja2">
_“ဟန္ဒေဟိ ဒါနိ တိဒိဝံ အပက္ကမ,_  
_ရထံ သမာရုယှ မမာယိတံ ဣမံ;_  
ဣန္ဒော စ တံ ဣန္ဒသဂေါတ္တ ကင်္ခတိ,_  
_အဇ္ဇေဝ တွံ ဣန္ဒသဟဗျတံ ဝဇ”._  

</Paragraph>

</Division>
<Division number="287" book="ja2" e="ch" v="23" p="112">

<Paragraph number="1059" type="verses" book="ja2">
_“ဧဝံ ဝိသုဇ္ဈန္တိ အပါပကမ္မိနော,_  
_အထော သုစိဏ္ဏဿ ဖလံ န နဿတိ;_  
_ယေ ကေစိ မဒ္ဒက္ခု သုဓာယ ဘောဇနံ,_  
_သဗ္ဗေဝ တေ ဣန္ဒသဟဗျတံ ဂတာ._  

</Paragraph>

</Division>
<Division number="288" book="ja2" e="ch" v="23" p="113">

<Paragraph number="1060" type="verses" book="ja2">
_ဟိရီ ဥပ္ပလဝဏ္ဏာသိ,_  
_ကောသိယော ဒါနပတိ ဘိက္ခု;_  
_အနုရုဒ္ဓေါ ပဉ္စသိခေါ,_  
_အာနန္ဒော အာသိ မာတလိ._  

</Paragraph>

</Division>
<Division number="289" book="ja2" e="ch" v="23" p="113">

<Paragraph number="1061" type="verses" book="ja2">
_သူရိယော ကဿပေါ ဘိက္ခု,_  
_မောဂ္ဂလ္လာနောသိ စန္ဒိမာ;_  
_နာရဒေါ သာရိပုတ္တောသိ,_  
_သမ္ဗုဒ္ဓေါ အာသိ ဝါသဝေါ”တိ._  


</Paragraph>
</Division>

<Paragraph number="1062" type="center" book="ja2">
သုဓာဘောဇနဇာတကံ တတိယံ.
</Paragraph>