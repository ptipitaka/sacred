---
title: "22.1.9.3 အက္ခကဏ္ဍ"
tableOfContents: false
sidebar:
  order: 3
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1434" book="ja2" e="ch" v="23" p="285">

<Paragraph number="2770" type="verses" book="ja2">
_“ဥပါဂတံ ရာဇ မုပေဟိ လက္ခံ,_  
_နေတာဒိသံ မဏိရတနံ တဝတ္ထိ;_  
_ဓမ္မေန ဇိဿာမ အသာဟသေန,_  
_ဇိတော စ နော ခိပ္ပမဝါကရောဟိ._  

</Paragraph>

</Division>
<Division number="1435" book="ja2" e="ch" v="23" p="285">

<Paragraph number="2771" type="verses" book="ja2">
_ပဉ္စာလ-ပစ္စုဂ္ဂတ-သူရသေန,_  
_မစ္ဆာ စ မဒ္ဒါ သဟ ကေကကေဘိ;_  
_ပဿန္တု နောတေ အသဌေန ယုဒ္ဓံ,_  
_န နော သဘာယံ န ကရောန္တိ ကိဉ္စိ”._  

</Paragraph>

</Division>
<Division number="1436" book="ja2" e="ch" v="23" p="285">

<Paragraph number="2772" type="verses" book="ja2">
_တေ ပါဝိသုံ အက္ခမဒေန မတ္တာ,_  
_ရာဇာ ကုရူနံ ပုဏ္ဏကော စာပိ ယက္ခော;_  
_ရာဇာ ကလိံ ဝိစ္စိနမဂ္ဂဟေသိ,_  
_ကဋံ အဂ္ဂဟီ ပုဏ္ဏကော နာမ ယက္ခော._  

</Paragraph>

</Division>
<Division number="1437" book="ja2" e="ch" v="23" p="285">

<Paragraph number="2773" type="verses" book="ja2">
_တေ တတ္ထ ဇူတေ ဥဘယေ သမာဂတေ,_  
_ရညံ သကာသေ သခီနဉ္စ မဇ္ဈေ;_  
_အဇေသိ ယက္ခော နရဝီရသေဋ္ဌံ,_  
_တတ္ထပ္ပနာဒေါ တုမုလော ဗဘူဝ._  

</Paragraph>

</Division>
<Division number="1438" book="ja2" e="ch" v="23" p="285">

<Paragraph number="2774" type="verses" book="ja2">
_“ဇယော မဟာရာဇ ပရာဇယော စ,_  
_အာယူဟတံ အညတရဿ ဟောတိ;_  
_ဇနိန္ဒ ဇီနောသိ ဝရဒ္ဓနေန,_  
_ဇိတော စ မေ ခိပ္ပမဝါကရောဟိ”._  

</Paragraph>

</Division>
<Division number="1439" book="ja2" e="ch" v="23" p="286">

<Paragraph number="2775" type="verses" book="ja2">
_“ဟတ္ထီ ဂဝါဿာ မဏိကုဏ္ဍလာ စ,_  
_ယဉ္စာပိ မယှံ ရတနံ ပထဗျာ;_  
_ဂဏှာဟိ ကစ္စာန ဝရံ ဓနာနံ,_  
_အာဒါယ ယေနိစ္ဆသိ တေန ဂစ္ဆ”._  

</Paragraph>

</Division>
<Division number="1440" book="ja2" e="ch" v="23" p="286">

<Paragraph number="2776" type="verses" book="ja2">
_“ဟတ္ထီ ဂဝါဿာ မဏိကုဏ္ဍလာ စ,_  
_ယဉ္စာပိ တုယှံ ရတနံ ပထဗျာ;_  
_တေသံ ဝရော ဝိဓုရော နာမ ကတ္တာ,_  
_သော မေ ဇိတော တံ မေ အဝါကရောဟိ”._  

</Paragraph>

</Division>
<Division number="1441" book="ja2" e="ch" v="23" p="286">

<Paragraph number="2777" type="verses" book="ja2">
_“အတ္တာ စ မေ သော သရဏံ ဂတီ စ,_  
_ဒီပေါ စ လေဏော စ ပရာယဏော စ;_  
_အသန္တုလေယျော မမ သော ဓနေန,_  
_ပါဏေန မေ သာဒိသော ဧသ ကတ္တာ”._  

</Paragraph>

</Division>
<Division number="1442" book="ja2" e="ch" v="23" p="286">

<Paragraph number="2778" type="verses" book="ja2">
_“စိရံ ဝိဝါဒေါ မမ တုယှဉ္စဿ,_  
_ကာမဉ္စ ပုစ္ဆာမ တမေဝ ဂန္တွာ;_  
_ဧသောဝ နော ဝိဝရတု ဧတမတ္ထံ,_  
_ယံ ဝက္ခတီ ဟောတု ကထာ ဥဘိန္နံ”._  

</Paragraph>

</Division>
<Division number="1443" book="ja2" e="ch" v="23" p="286">

<Paragraph number="2779" type="verses" book="ja2">
_“အဒ္ဓါ ဟိ သစ္စံ ဘဏသိ,_  
_န စ မာဏဝ သာဟသံ;_  
_တမေဝ ဂန္တွာ ပုစ္ဆာမ,_  
_တေန တုဿာမုဘော ဇနာ”._  

</Paragraph>

</Division>
<Division number="1444" book="ja2" e="ch" v="23" p="286">

<Paragraph number="2780" type="verses" book="ja2">
_“သစ္စံ နု ဒေဝါ ဝိဒဟူ ကုရူနံ,_  
_ဓမ္မေ ဌိတံ ဝိဓုရံ နာမမစ္စံ;_  
_ဒါသောသိ ရညော ဥဒ ဝါသိ ဉာတိ,_  
_ဝိဓုရောတိ သင်္ခါ ကတမာသိ လောကေ”._  

</Paragraph>

</Division>
<Division number="1445" book="ja2" e="ch" v="23" p="286">

<Paragraph number="2781" type="verses" book="ja2">
_“အာမာယဒါသာပိ ဘဝန္တိ ဟေကေ,_  
_ဓနေန ကီတာပိ ဘဝန္တိ ဒါသာ;_  
_သယမ္ပိ ဟေကေ ဥပယန္တိ ဒါသာ,_  
_ဘယာ ပဏုန္နာပိ ဘဝန္တိ ဒါသာ._  

</Paragraph>

</Division>
<Division number="1446" book="ja2" e="ch" v="23" p="287">

<Paragraph number="2782" type="verses" book="ja2">
_ဧတေ နရာနံ စတုရောဝ ဒါသာ,_  
_အဒ္ဓါ ဟိ ယောနိတော အဟမ္ပိ ဇာတော;_  
_ဘဝေါ စ ရညော အဘဝေါ စ ရညော,_  
_ဒါသာဟံ ဒေဝဿ ပရမ္ပိ ဂန္တွာ;_  
_ဓမ္မေန မံ မာဏဝ တုယှ ဒဇ္ဇာ”._  

</Paragraph>

</Division>
<Division number="1447" book="ja2" e="ch" v="23" p="287">

<Paragraph number="2783" type="verses" book="ja2">
_“အယံ ဒုတီယော ဝိဇယော မမဇ္ဇ,_  
_ပုဋ္ဌော ဟိ ကတ္တာ ဝိဝရေတ္ထ ပဉှံ;_  
_အဓမ္မရူပေါ ဝတ ရာဇသေဋ္ဌော,_  
_သုဘာသိတံ နာနုဇာနာသိ မယှံ”._  

</Paragraph>

</Division>
<Division number="1448" book="ja2" e="ch" v="23" p="287">

<Paragraph number="2784" type="verses" book="ja2">
_“ဧဝဉ္စေ နော သော ဝိဝရေတ္ထ ပဉှံ,_  
_ဒါသောဟမသ္မိ န စ ခေါသ္မိ ဉာတိ;_  
_ဂဏှာဟိ ကစ္စာန ဝရံ ဓနာနံ,_  
_အာဒါယ ယေနိစ္ဆသိ တေန ဂစ္ဆ”._  


</Paragraph>
</Division>

<Paragraph number="2785" type="center" book="ja2">
အက္ခကဏ္ဍံ နာမ.
</Paragraph>