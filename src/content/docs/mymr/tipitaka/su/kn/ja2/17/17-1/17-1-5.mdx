---
title: 17.1.5 စူဠသုတသောမဇာတက
tableOfContents: false
sidebar:
  order: 5
type: tipitaka
basket: su
book: ja2
review:
  current: review
  updated: '2025-10-20T23:12:23.032132'
  updated_by: ''
  notes: ''
  history:
  - state: review
    date: '2025-10-20T23:12:23.032132'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="195" book="ja2" e="ch" v="23" p="25">

<Paragraph number="200" type="verses" book="ja2">
_“အာမန္တယာမိ နိဂမံ,_  
_မိတ္တာမစ္စေ ပရိဿဇေ;_  
_သိရသ္မိံ ပလိတံ ဇာတံ,_  
_ပဗ္ဗဇ္ဇံ ဒါနိ ရောစဟံ”._  

</Paragraph>

</Division>
<Division number="196" book="ja2" e="ch" v="23" p="25">

<Paragraph number="201" type="verses" book="ja2">
_“အဘုမ္မေ ကထံ နု ဘဏသိ,_  
_သလ္လံ မေ ဒေဝ ဥရသိ ကပ္ပေသိ;_  
_သတ္တသတာ တေ ဘရိယာ,_  
_ကထံ နု တေ တာ ဘဝိဿန္တိ”._  

</Paragraph>

</Division>
<Division number="197" book="ja2" e="ch" v="23" p="25">

<Paragraph number="202" type="verses" book="ja2">
_“ပညာယိဟိန္တိ ဧတာ,_  
_ဒဟရာ အညမ္ပိ တာ ဂမိဿန္တိ;_  
_သဂ္ဂဉ္စဿ ပတ္ထယာနော,_  
_တေန အဟံ ပဗ္ဗဇိဿာမိ”._  

</Paragraph>

</Division>
<Division number="198" book="ja2" e="ch" v="23" p="25">

<Paragraph number="203" type="verses" book="ja2">
_“ဒုလ္လဒ္ဓံ မေ အာသိ သုတသောမ,_  
_ယဿ တေ ဟောမဟံ မာတာ;_  
_ယံ မေ ဝိလပန္တိယာ,_  
_အနပေက္ခော ပဗ္ဗဇသိ ဒေဝ._  

</Paragraph>

</Division>
<Division number="199" book="ja2" e="ch" v="23" p="25">

<Paragraph number="204" type="verses" book="ja2">
_ဒုလ္လဒ္ဓံ မေ အာသိ သုတသောမ,_  
_ယံ တံ အဟံ ဝိဇာယိဿံ;_  
_ယံ မေ ဝိလပန္တိယာ,_  
_အနပေက္ခော ပဗ္ဗဇသိ ဒေဝ”._  

</Paragraph>

</Division>
<Division number="200" book="ja2" e="ch" v="23" p="25">

<Paragraph number="205" type="verses" book="ja2">
_“ကော နာမေသော ဓမ္မော,_  
_သုတသောမ ကာ စ နာမ ပဗ္ဗဇ္ဇာ;_  
_ယံ နော အမှေ ဇိဏ္ဏေ,_  
_အနပေက္ခော ပဗ္ဗဇသိ ဒေဝ._  

</Paragraph>

</Division>
<Division number="201" book="ja2" e="ch" v="23" p="25">

<Paragraph number="206" type="verses" book="ja2">
_ပုတ္တာပိ တုယှံ ဗဟဝေါ,_  
_ဒဟရာ အပ္ပတ္တယောဗ္ဗနာ;_  
_မဉ္ဇူ တေပိ တံ အပဿန္တာ,_  
_မညေ ဒုက္ခံ နိဂစ္ဆန္တိ”._  

</Paragraph>

</Division>
<Division number="202" book="ja2" e="ch" v="23" p="25">

<Paragraph number="207" type="verses" book="ja2">
_“ပုတ္တေဟိ စ မေ ဧတေဟိ,_  
_ဒဟရေဟိ အပ္ပတ္တယောဗ္ဗနေဟိ;_  
_မဉ္ဇူဟိ သဗ္ဗေဟိပိ တုမှေဟိ,_  
_စိရမ္ပိ ဌတွာ ဝိနာသဘာဝေါ”._  

</Paragraph>

</Division>
<Division number="203" book="ja2" e="ch" v="23" p="26">

<Paragraph number="208" type="verses" book="ja2">
_“ဆိန္နံ နု တုယှံ ဟဒယံ,_  
_အဒု တေ ကရုဏာ စ နတ္ထိ အမှေသု;_  
_ယံ နော ဝိကန္ဒန္တိယော,_  
_အနပေက္ခော ပဗ္ဗဇသိ ဒေဝ”._  

</Paragraph>

</Division>
<Division number="204" book="ja2" e="ch" v="23" p="26">

<Paragraph number="209" type="verses" book="ja2">
_“န စ မယှံ ဆိန္နံ ဟဒယံ,_  
_အတ္ထိ ကရုဏာပိ မယှံ တုမှေသု;_  
_သဂ္ဂဉ္စ ပတ္ထယာနော,_  
_တေန အဟံ ပဗ္ဗဇိဿာမိ”._  

</Paragraph>

</Division>
<Division number="205" book="ja2" e="ch" v="23" p="26">

<Paragraph number="210" type="verses" book="ja2">
_“ဒုလ္လဒ္ဓံ မေ အာသိ,_  
_သုတသောမ ယဿ တေ အဟံ ဘရိယာ;_  
_ယံ မေ ဝိလပန္တိယာ,_  
_အနပေက္ခော ပဗ္ဗဇသိ ဒေဝ._  

</Paragraph>

</Division>
<Division number="206" book="ja2" e="ch" v="23" p="26">

<Paragraph number="211" type="verses" book="ja2">
_ဒုလ္လဒ္ဓံ မေ အာသိ,_  
_သုတသောမ ယဿ တေ အဟံ ဘရိယာ;_  
_ယံ မေ ကုစ္ဆိပဋိသန္ဓိံ,_  
_အနပေက္ခော ပဗ္ဗဇသိ ဒေဝ._  

</Paragraph>

</Division>
<Division number="207" book="ja2" e="ch" v="23" p="26">

<Paragraph number="212" type="verses" book="ja2">
_ပရိပက္ကော မေ ဂဗ္ဘော,_  
_ကုစ္ဆိဂတော ယာဝ နံ ဝိဇာယာမိ;_  
_မာဟံ ဧကာ ဝိဓဝါ,_  
_ပစ္ဆာ ဒုက္ခာနိ အဒ္ဒက္ခိံ”._  

</Paragraph>

</Division>
<Division number="208" book="ja2" e="ch" v="23" p="26">

<Paragraph number="213" type="verses" book="ja2">
_“ပရိပက္ကော တေ ဂဗ္ဘော,_  
_ကုစ္ဆိဂတော ဣင်္ဃ တွံ ဝိဇာယဿု;_  
_ပုတ္တံ အနောမဝဏ္ဏံ,_  
_တံ ဟိတွာ ပဗ္ဗဇိဿာမိ”._  

</Paragraph>

</Division>
<Division number="209" book="ja2" e="ch" v="23" p="26">

<Paragraph number="214" type="verses" book="ja2">
_“မာ တွံ စန္ဒေ ရုဒိ,_  
_မာ သောစိ ဝနတိမိရမတ္တက္ခိ;_  
_အာရောဟ ဝရပါသာဒံ,_  
_အနပေက္ခော အဟံ ဂမိဿာမိ”._  

</Paragraph>

</Division>
<Division number="210" book="ja2" e="ch" v="23" p="27">

<Paragraph number="215" type="verses" book="ja2">
_“ကော တံ အမ္မ ကောပေသိ,_  
_ကိံ ရောဒသိ ပေက္ခသိ စ မံ ဗာဠှံ;_  
_ကံ အဝဇ္ဈံ ဃာတေမိ,_  
_ဉာတီနံ ဥဒိက္ခမာနာနံ”._  

</Paragraph>

</Division>
<Division number="211" book="ja2" e="ch" v="23" p="27">

<Paragraph number="216" type="verses" book="ja2">
_“န ဟိ သော သက္ကာ ဟန္တုံ,_  
_ဝိဇိတာဝီ ယော မံ တာတ ကောပေသိ;_  
_ပိတာ တေ မံ တာတ အဝစ,_  
_အနပေက္ခော အဟံ ဂမိဿာမိ”._  

</Paragraph>

</Division>
<Division number="212" book="ja2" e="ch" v="23" p="27">

<Paragraph number="217" type="verses" book="ja2">
_“ယောဟံ ပုဗ္ဗေ နိယျာမိ,_  
ဥယျာနံ မတ္တကုဉ္ဇရေ စ ယောဓေမိ;_  
_သုတသောမေ ပဗ္ဗဇိတေ,_  
_ကထံ နု ဒါနိ ကရိဿာမိ”._  

</Paragraph>

</Division>
<Division number="213" book="ja2" e="ch" v="23" p="27">

<Paragraph number="218" type="verses" book="ja2">
_“မာတုစ္စ မေ ရုဒန္တျာ,_  
_ဇေဋ္ဌဿ စ ဘာတုနော အကာမဿ;_  
_ဟတ္ထေပိ တေ ဂဟေဿံ,_  
_န ဟိ ဂစ္ဆသိ နော အကာမာနံ”._  

</Paragraph>

</Division>
<Division number="214" book="ja2" e="ch" v="23" p="27">

<Paragraph number="219" type="verses" book="ja2">
_“ဥဋ္ဌေဟိ တွံ ဓာတိ,_  
ဣမံ ကုမာရံ ရမေဟိ အညတ္ထ;_  
_မာ မေ ပရိပန္ထမကာသိ,_  
_သဂ္ဂံ မမ ပတ္ထယာနဿ”._  

</Paragraph>

</Division>
<Division number="215" book="ja2" e="ch" v="23" p="27">

<Paragraph number="220" type="verses" book="ja2">
_“ယံနူနိမံ ဒဒေယျံ ပဘင်္ကရံ,_  
_ကော နု မေ ဣမိနာတ္ထော;_  
_သုတသောမေ ပဗ္ဗဇိတေ,_  
_ကိံ နု မေနံ ကရိဿာမိ”._  

</Paragraph>

</Division>
<Division number="216" book="ja2" e="ch" v="23" p="28">

<Paragraph number="221" type="verses" book="ja2">
_“ကောသော စ တုယှံ ဝိပုလော,_  
_ကောဋ္ဌာဂါရဉ္စ တုယှံ ပရိပူရံ;_  
_ပထဝီ စ တုယှံ ဝိဇိတာ,_  
_ရမဿု မာ ပဗ္ဗဇိ ဒေဝ”._  

</Paragraph>

</Division>
<Division number="217" book="ja2" e="ch" v="23" p="28">

<Paragraph number="222" type="verses" book="ja2">
_“ကောသော စ မယှံ ဝိပုလော,_  
_ကောဋ္ဌာဂါရဉ္စ မယှံ ပရိပူရံ;_  
_ပထဝီ စ မယှံ ဝိဇိတာ,_  
_တံ ဟိတွာ ပဗ္ဗဇိဿာမိ”._  

</Paragraph>

</Division>
<Division number="218" book="ja2" e="ch" v="23" p="28">

<Paragraph number="223" type="verses" book="ja2">
_“မယှမ္ပိ ဓနံ ပဟူတံ,_  
_သင်္ခါတုံ နောပိ ဒေဝ သက္ကောမိ;_  
_တံ တေ ဒဒါမိ သဗ္ဗမ္ပိ,_  
_ရမဿု မာ ပဗ္ဗဇိ ဒေဝ”._  

</Paragraph>

</Division>
<Division number="219" book="ja2" e="ch" v="23" p="28">

<Paragraph number="224" type="verses" book="ja2">
_“ဇာနာမိ ဓနံ ပဟူတံ,_  
_ကုလဝဒ္ဓန ပူဇိတော တယာ စသ္မိ;_  
_သဂ္ဂဉ္စ ပတ္ထယာနော,_  
_တေန အဟံ ပဗ္ဗဇိဿာမိ._  

</Paragraph>

</Division>
<Division number="220" book="ja2" e="ch" v="23" p="28">

<Paragraph number="225" type="verses" book="ja2">
ဥက္ကဏ္ဌိတောသ္မိ ဗာဠှံ,_  
_အရတိ မံ သောမဒတ္တ အာဝိသတိ;_  
_ဗဟုကာပိ မေ အန္တရာယာ,_  
_အဇ္ဇေဝါဟံ ပဗ္ဗဇိဿာမိ”._  

</Paragraph>

</Division>
<Division number="221" book="ja2" e="ch" v="23" p="28">

<Paragraph number="226" type="verses" book="ja2">
_“ဣဒဉ္စ တုယှံ ရုစိတံ,_  
_သုတသောမ အဇ္ဇေဝ ဒါနိ တွံ ပဗ္ဗဇ;_  
_အဟမ္ပိ ပဗ္ဗဇိဿာမိ,_  
_န ဥဿဟေ တယာ ဝိနာ အဟံ ဌာတုံ”._  

</Paragraph>

</Division>
<Division number="222" book="ja2" e="ch" v="23" p="28">

<Paragraph number="227" type="verses" book="ja2">
_“န ဟိ သက္ကာ ပဗ္ဗဇိတုံ,_  
_နဂရေ န ဟိ ပစ္စတိ ဇနပဒေ စ;_  
_သုတသောမေ ပဗ္ဗဇိတေ,_  
_ကထံ နု ဒါနိ ကရိဿာမ._  

</Paragraph>

</Division>
<Division number="223" book="ja2" e="ch" v="23" p="28">

<Paragraph number="228" type="verses" book="ja2">
ဥပနီယတိဒံ မညေ,_  
_ပရိတ္တံ ဥဒကံဝ စင်္ကဝါရမှိ;_  
_ဧဝံ သုပရိတ္တကေ ဇီဝိတေ,_  
_န စ ပမဇ္ဇိတုံ ကာလော._  

</Paragraph>

</Division>
<Division number="224" book="ja2" e="ch" v="23" p="28">

<Paragraph number="229" type="verses" book="ja2">
ဥပနီယတိဒံ မညေ,_  
_ပရိတ္တံ ဥဒကံဝ စင်္ကဝါရမှိ;_  
_ဧဝံ သုပရိတ္တကေ ဇီဝိတေ,_  
_အန္ဓဗာလာ ပမဇ္ဇန္တိ._  

</Paragraph>

</Division>
<Division number="225" book="ja2" e="ch" v="23" p="28">

<Paragraph number="230" type="verses" book="ja2">
_တေ ဝဍ္ဎယန္တိ နိရယံ,_  
_တိရစ္ဆာနယောနိဉ္စ ပေတ္တိဝိသယဉ္စ;_  
_တဏှာယ ဗန္ဓနဗဒ္ဓါ,_  
_ဝဍ္ဎေန္တိ အသုရကာယံ”._  

</Paragraph>

</Division>
<Division number="226" book="ja2" e="ch" v="23" p="29">

<Paragraph number="231" type="verses" book="ja2">
_“ဦဟညတေ ရဇဂ္ဂံ,_  
_အဝိဒူရေ ပုဗ္ဗကမှိ စ ပါသာဒေ;_  
_မညေ နော ကေသာ ဆိန္နာ,_  
_ယသဿိနော ဓမ္မရာဇဿ”._  

</Paragraph>

</Division>
<Division number="227" book="ja2" e="ch" v="23" p="29">

<Paragraph number="232" type="verses" book="ja2">
_“အယမဿ ပါသာဒေါ,_  
_သောဝဏ္ဏပုပ္ဖမာလျဝီတိကိဏ္ဏော;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="228" book="ja2" e="ch" v="23" p="29">

<Paragraph number="233" type="verses" book="ja2">
_အယမဿ ပါသာဒေါ,_  
_သောဝဏ္ဏပုပ္ဖမာလျဝီတိကိဏ္ဏော;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="229" book="ja2" e="ch" v="23" p="29">

<Paragraph number="234" type="verses" book="ja2">
ဣဒမဿ ကူဋာဂါရံ,_  
_သောဝဏ္ဏပုပ္ဖမာလျဝီတိကိဏ္ဏံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="230" book="ja2" e="ch" v="23" p="29">

<Paragraph number="235" type="verses" book="ja2">
ဣဒမဿ ကူဋာဂါရံ,_  
_သောဝဏ္ဏပုပ္ဖမာလျဝီတိကိဏ္ဏံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="231" book="ja2" e="ch" v="23" p="29">

<Paragraph number="236" type="verses" book="ja2">
_အယမဿ အသောကဝနိကာ,_  
_သုပုပ္ဖိတာ သဗ္ဗကာလိကာ ရမ္မာ;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="232" book="ja2" e="ch" v="23" p="29">

<Paragraph number="237" type="verses" book="ja2">
_အယမဿ အသောကဝနိကာ,_  
_သုပုပ္ဖိတာ သဗ္ဗကာလိကာ ရမ္မာ;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="233" book="ja2" e="ch" v="23" p="29">

<Paragraph number="238" type="verses" book="ja2">
ဣဒမဿ ဥယျာနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="234" book="ja2" e="ch" v="23" p="29">

<Paragraph number="239" type="verses" book="ja2">
ဣဒမဿ ဥယျာနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="235" book="ja2" e="ch" v="23" p="29">

<Paragraph number="240" type="verses" book="ja2">
ဣဒမဿ ကဏိကာရဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="236" book="ja2" e="ch" v="23" p="29">

<Paragraph number="241" type="verses" book="ja2">
ဣဒမဿ ကဏိကာရဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="237" book="ja2" e="ch" v="23" p="29">

<Paragraph number="242" type="verses" book="ja2">
ဣဒမဿ ပါဋလိဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="238" book="ja2" e="ch" v="23" p="29">

<Paragraph number="243" type="verses" book="ja2">
ဣဒမဿ ပါဋလိဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="239" book="ja2" e="ch" v="23" p="30">

<Paragraph number="244" type="verses" book="ja2">
ဣဒမဿ အမ္ဗဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="240" book="ja2" e="ch" v="23" p="30">

<Paragraph number="245" type="verses" book="ja2">
ဣဒမဿ အမ္ဗဝနံ,_  
_သုပုပ္ဖိတံ သဗ္ဗကာလိကံ ရမ္မံ;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="241" book="ja2" e="ch" v="23" p="30">

<Paragraph number="246" type="verses" book="ja2">
_အယမဿ ပေါက္ခရဏီ,_  
_သဉ္ဆန္နာ အဏ္ဍဇေဟိ ဝီတိကိဏ္ဏာ;_  
_ယဟိမနုဝိစရိ ရာဇာ,_  
_ပရိကိဏ္ဏော ဣတ္ထာဂါရေဟိ._  

</Paragraph>

</Division>
<Division number="242" book="ja2" e="ch" v="23" p="30">

<Paragraph number="247" type="verses" book="ja2">
_အယမဿ ပေါက္ခရဏီ,_  
_သဉ္ဆန္နာ အဏ္ဍဇေဟိ ဝီတိကိဏ္ဏာ;_  
_ယဟိမနုဝိစရိ ရာဇာ,_  
_ပရိကိဏ္ဏော ဉာတိသင်္ဃေန._  

</Paragraph>

</Division>
<Division number="243" book="ja2" e="ch" v="23" p="30">

<Paragraph number="248" type="verses" book="ja2">
_ရာဇာ ဝေါ ခေါ ပဗ္ဗဇိတော,_  
_သုတသောမော ရဇ္ဇံ ဣမံ ပဟတွာန;_  
_ကာသာယဝတ္ထဝသနော,_  
_နာဂေါဝ ဧကကော စရတိ”._  

</Paragraph>

</Division>
<Division number="244" book="ja2" e="ch" v="23" p="30">

<Paragraph number="249" type="verses" book="ja2">
_“မာဿု ပုဗ္ဗေ ရတိကီဠိတာနိ,_  
_ဟသိတာနိ စ အနုဿရိတ္ထ;_  
_မာ ဝေါ ကာမာ ဟနိံသု,_  
_ရမ္မံ ဟိ သုဒဿနံ နဂရံ._  

</Paragraph>

</Division>
<Division number="245" book="ja2" e="ch" v="23" p="30">

<Paragraph number="250" type="verses" book="ja2">
_မေတ္တစိတ္တဉ္စ ဘာဝေထ,_  
_အပ္ပမာဏံ ဒိဝါ စ ရတ္တော စ;_  
_အဂစ္ဆိတ္ထ ဒေဝပုရံ,_  
_အာဝါသံ ပုညကမ္မိနန်”တိ. (3219)_  


</Paragraph>
</Division>

<Paragraph number="251" type="center" book="ja2">
စူဠသုတသောမဇာတကံ ပဉ္စမံ.



</Paragraph>

<Paragraph number="252" type="center" book="ja2">
စတ္တာလီသနိပါတံ နိဋ္ဌိတံ.



</Paragraph>

<Paragraph number="253" type="center" book="ja2">
တဿုဒ္ဒါနံ


</Paragraph>

<Paragraph number="254" type="verses" book="ja2">
_သုဝပဏ္ဍိတဇမ္ဗုကကုဏ္ဍလိနော,_  
_ဝရကညမလမ္ဗုသဇာတကဉ္စ;_  
_ပဝရုတ္တမသင်္ခသိရီဝှယကော,_  
_သုတသောမအရိန္ဓမရာဇဝရော._
</Paragraph>