---
title: "17.1.3 အလမ္ဗုသာဇာတက"
tableOfContents: false
sidebar:
  order: 3
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="95" book="ja2" e="ch" v="23" p="12">

<Paragraph number="98" type="verses" book="ja2">
_အထ ဗြဝိ ဗြဟာ ဣန္ဒော,_  
_ဝတြဘူ ဇယတံ ပိတာ;_  
_ဒေဝကညံ ပရာဘေတွာ,_  
_သုဓမ္မာယံ အလမ္ဗုသံ._  

</Paragraph>

</Division>
<Division number="96" book="ja2" e="ch" v="23" p="12">

<Paragraph number="99" book="ja2">
_“မိဿေ ဒေဝါ တံ ယာစန္တိ,_  
_တာဝတိံသာ သဲန္ဒကာ;_  
ဣသိပ္ပလောဘနေ ဂစ္ဆ,_  
ဣသိသိင်္ဂံ အလမ္ဗုသေ._  

</Paragraph>

</Division>
<Division number="97" book="ja2" e="ch" v="23" p="12">

<Paragraph number="100" type="verses" book="ja2">
_ပုရာယံ အမှေ အစ္စေတိ,_  
_ဝတ္တဝါ ဗြဟ္မစရိယဝါ;_  
_နိဗ္ဗာနာဘိရတော ဝုဒ္ဓေါ,_  
_တဿ မဂ္ဂါနိ အာဝရ”._  

</Paragraph>

</Division>
<Division number="98" book="ja2" e="ch" v="23" p="12">

<Paragraph number="101" type="verses" book="ja2">
_“ဒေဝရာဇ ကိမေဝ တွံ,_  
_မမေဝ တုဝံ သိက္ခသိ;_  
ဣသိပ္ပလောဘနေ ဂစ္ဆ,_  
_သန္တိ အညာပိ အစ္ဆရာ._  

</Paragraph>

</Division>
<Division number="99" book="ja2" e="ch" v="23" p="13">

<Paragraph number="102" type="verses" book="ja2">
_မာဒိသိယော ပဝရာ စေဝ,_  
_အသောကေ နန္ဒနေ ဝနေ;_  
_တာသမ္ပိ ဟောတု ပရိယာယော,_  
_တာပိ ယန္တု ပလောဘနာ”._  

</Paragraph>

</Division>
<Division number="100" book="ja2" e="ch" v="23" p="13">

<Paragraph number="103" type="verses" book="ja2">
_“အဒ္ဓါ ဟိ သစ္စံ ဘဏသိ,_  
_သန္တိ အညာပိ အစ္ဆရာ;_  
_တာဒိသိယော ပဝရာ စေဝ,_  
_အသောကေ နန္ဒနေ ဝနေ._  

</Paragraph>

</Division>
<Division number="101" book="ja2" e="ch" v="23" p="13">

<Paragraph number="104" type="verses" book="ja2">
_န တာ ဧဝံ ပဇာနန္တိ,_  
_ပါရိစရိယံ ပုမံ ဂတာ;_  
_ယာဒိသံ တွံ ပဇာနာသိ,_  
_နာရိ သဗ္ဗင်္ဂသောဘနေ._  

</Paragraph>

</Division>
<Division number="102" book="ja2" e="ch" v="23" p="13">

<Paragraph number="105" type="verses" book="ja2">
_တွမေဝ ဂစ္ဆ ကလျာဏိ,_  
ဣတ္ထီနံ ပဝရာ စသိ;_  
_တဝေဝ ဝဏ္ဏရူပေန,_  
_သဝသမာနယိဿသိ”._  

</Paragraph>

</Division>
<Division number="103" book="ja2" e="ch" v="23" p="13">

<Paragraph number="106" type="verses" book="ja2">
_“န ဝါဟံ န ဂမိဿာမိ,_  
_ဒေဝရာဇေန ပေသိတာ;_  
_ဝိဘေမိ စေတံ အာသာဒုံ,_  
ဥဂ္ဂတေဇော ဟိ ဗြာဟ္မဏော._  

</Paragraph>

</Division>
<Division number="104" book="ja2" e="ch" v="23" p="13">

<Paragraph number="107" type="verses" book="ja2">
_အနေကေ နိရယံ ပတ္တာ,_  
ဣသိမာသာဒိယာ ဇနာ;_  
_အာပန္နာ မောဟသံသာရံ,_  
_တသ္မာ လောမာနိ ဟံသယေ”._  

</Paragraph>

</Division>
<Division number="105" book="ja2" e="ch" v="23" p="13">

<Paragraph number="108" book="ja2">
ဣဒံ ဝတွာန ပက္ကာမိ,_  
_အစ္ဆရာ ကာမဝဏ္ဏိနီ;_  
_မိဿာ မိဿိတုမိစ္ဆန္တီ,_  
ဣသိသိင်္ဂံ အလမ္ဗုသာ._  

</Paragraph>

</Division>
<Division number="106" book="ja2" e="ch" v="23" p="13">

<Paragraph number="109" type="verses" book="ja2">
_သာ စ တံ ဝနမောဂယှ,_  
ဣသိသိင်္ဂေန ရက္ခိတံ;_  
_ဗိမ္ဗဇာလကသဉ္ဆန္နံ,_  
_သမန္တာ အဒ္ဓယောဇနံ._  

</Paragraph>

</Division>
<Division number="107" book="ja2" e="ch" v="23" p="13">

<Paragraph number="110" book="ja2">
_ပါတောဝ ပါတရာသမှိ,_  
ဥဒဏှသမယံ ပတိ;_  
_အဂ္ဂိဋ္ဌံ ပရိမဇ္ဇန္တံ,_  
ဣသိသိင်္ဂံ ဥပါဂမိ._  

</Paragraph>

</Division>
<Division number="108" book="ja2" e="ch" v="23" p="13">

<Paragraph number="111" type="verses" book="ja2">
_“ကာ နု ဝိဇ္ဇုရိဝါဘာသိ,_  
_ဩသဓီ ဝိယ တာရကာ;_  
_ဝိစိတ္တဟတ္ထာဘရဏာ,_  
_အာမုတ္တမဏိကုဏ္ဍလာ._  

</Paragraph>

</Division>
<Division number="109" book="ja2" e="ch" v="23" p="13">

<Paragraph number="112" type="verses" book="ja2">
_အာဒိစ္စဝဏ္ဏသင်္ကာသာ,_  
_ဟေမစန္ဒနဂန္ဓိနီ;_  
_သညတူရူ မဟာမာယာ,_  
_ကုမာရီ စာရုဒဿနာ._  

</Paragraph>

</Division>
<Division number="110" book="ja2" e="ch" v="23" p="13">

<Paragraph number="113" type="verses" book="ja2">
_ဝိလဂ္ဂါ မုဒုကာ သုဒ္ဓါ,_  
_ပါဒါ တေ သုပ္ပတိဋ္ဌိတာ;_  
_ဂမနာ ကာမနီယာ တေ,_  
_ဟရန္တိယေဝ မေ မနော._  

</Paragraph>

</Division>
<Division number="111" book="ja2" e="ch" v="23" p="14">

<Paragraph number="114" type="verses" book="ja2">
_အနုပုဗ္ဗာဝ တေ ဦရူ,_  
_နာဂနာသသမူပမာ;_  
_ဝိမဋ္ဌာ တုယှံ သုဿောဏီ,_  
_အက္ခဿ ဖလကံ ယထာ._  

</Paragraph>

</Division>
<Division number="112" book="ja2" e="ch" v="23" p="14">

<Paragraph number="115" type="verses" book="ja2">
ဥပ္ပလဿေဝ ကိဉ္ဇက္ခာ,_  
_နာဘိ တေ သာဓု သဏ္ဌိတာ;_  
_ပူရာ ကဏှဉ္ဇနဿေဝ,_  
_ဒူရတော ပဋိဒိဿတိ._  

</Paragraph>

</Division>
<Division number="113" book="ja2" e="ch" v="23" p="14">

<Paragraph number="116" type="verses" book="ja2">
_ဒုဝိဓာ ဇာတာ ဥရဇာ,_  
_အဝဏ္ဋာ သာဓုပစ္စုဒါ;_  
_ပယောဓရာ အပတိတာ,_  
_အဍ္ဎလာဗုသမာ ထနာ._  

</Paragraph>

</Division>
<Division number="114" book="ja2" e="ch" v="23" p="14">

<Paragraph number="117" type="verses" book="ja2">
_ဒီဃာ ကမ္ဗုတလာဘာသာ,_  
_ဂီဝါ ဧဏေယျကာ ယထာ;_  
_ပဏ္ဍရာဝရဏာ ဝဂ္ဂု,_  
_စတုတ္ထမနသန္နိဘာ._  

</Paragraph>

</Division>
<Division number="115" book="ja2" e="ch" v="23" p="14">

<Paragraph number="118" type="verses" book="ja2">
ဥဒ္ဓဂ္ဂါ စ အဓဂ္ဂါ စ,_  
_ဒုမဂ္ဂပရိမဇ္ဇိတာ;_  
_ဒုဝိဇာ နေလသမ္ဘူတာ,_  
_ဒန္တာ တဝ သုဒဿနာ._  

</Paragraph>

</Division>
<Division number="116" book="ja2" e="ch" v="23" p="14">

<Paragraph number="119" type="verses" book="ja2">
_အပဏ္ဍရာ လောဟိတန္တာ,_  
_ဇိဉ္ဇူကဖလသန္နိဘာ;_  
_အာယတာ စ ဝိသာလာ စ,_  
_နေတ္တာ တဝ သုဒဿနာ._  

</Paragraph>

</Division>
<Division number="117" book="ja2" e="ch" v="23" p="14">

<Paragraph number="120" type="verses" book="ja2">
_နာတိဒီဃာ သုသမ္မဋ္ဌာ,_  
_ကနကဗျာ သမောစိတာ;_  
ဥတ္တမင်္ဂရုဟာ တုယှံ,_  
_ကေသာ စန္ဒနဂန္ဓိကာ._  

</Paragraph>

</Division>
<Division number="118" book="ja2" e="ch" v="23" p="14">

<Paragraph number="121" type="verses" book="ja2">
_ယာဝတာ ကသိဂေါရက္ခာ,_  
_ဝါဏိဇာနံ စ ယာ ဂတိ;_  
ဣသီနဉ္စ ပရက္ကန္တံ,_  
_သညတာနံ တပဿိနံ._  

</Paragraph>

</Division>
<Division number="119" book="ja2" e="ch" v="23" p="14">

<Paragraph number="122" type="verses" book="ja2">
_န တေ သမသမံ ပဿေ,_  
_အသ္မိံ ပထဝိမဏ္ဍလေ;_  
_ကော ဝါ တွံ ကဿ ဝါ ပုတ္တော,_  
_ကထံ ဇာနေမု တံ မယံ”._  

</Paragraph>

</Division>
<Division number="120" book="ja2" e="ch" v="23" p="14">

<Paragraph number="123" type="verses" book="ja2">
_“န ပဉှကာလော ဘဒ္ဒန္တေ,_  
_ကဿပေဝံ ဂတေ သတိ;_  
_ဧဟိ သမ္မ ရမိဿာမ,_  
ဥဘော အသ္မာကမဿမေ;_  
_ဧဟိ တံ ဥပဂူဟိဿံ,_  
_ရတီနံ ကုသလော ဘဝ”._  

</Paragraph>

</Division>
<Division number="121" book="ja2" e="ch" v="23" p="14">

<Paragraph number="124" book="ja2">
ဣဒံ ဝတွာန ပက္ကာမိ,_  
_အစ္ဆရာ ကာမဝဏ္ဏိနီ;_  
_မိဿာ မိဿိတုမိစ္ဆန္တီ,_  
ဣသိသိင်္ဂံ အလမ္ဗုသာ._  

</Paragraph>

</Division>
<Division number="122" book="ja2" e="ch" v="23" p="14">

<Paragraph number="125" type="verses" book="ja2">
_သော စ ဝေဂေန နိက္ခမ္မ,_  
_ဆေတွာ ဒန္ဓပရက္ကမံ;_  
_တမုတ္တမာသု ဝေဏီသု,_  
_အဇ္ဈပ္ပတ္တော ပရာမသိ._  

</Paragraph>

</Division>
<Division number="123" book="ja2" e="ch" v="23" p="15">

<Paragraph number="126" type="verses" book="ja2">
_တမုဒါဝတ္တ ကလျာဏီ,_  
_ပလိဿဇိ သုသောဘနာ;_  
_စဝိတမှိ ဗြဟ္မစရိယာ,_  
_ယထာ တံ အထ တောသိတာ._  

</Paragraph>

</Division>
<Division number="124" book="ja2" e="ch" v="23" p="15">

<Paragraph number="127" type="verses" book="ja2">
_မနသာ အဂမာ ဣန္ဒံ,_  
_ဝသန္တံ နန္ဒနေ ဝနေ;_  
_တဿာ သင်္ကပ္ပမညာယ,_  
_မဃဝါ ဒေဝကုဉ္ဇရော._  

</Paragraph>

</Division>
<Division number="125" book="ja2" e="ch" v="23" p="15">

<Paragraph number="128" type="verses" book="ja2">
_ပလ္လင်္ကံ ပဟိဏီ ခိပ္ပံ,_  
_သောဝဏ္ဏံ သောပဝါဟနံ;_  
_သော်တ္တရစ္ဆဒပညာသံ,_  
_သဟဿပဋိယတ္ထတံ._  

</Paragraph>

</Division>
<Division number="126" book="ja2" e="ch" v="23" p="15">

<Paragraph number="129" type="verses" book="ja2">
_တမေနံ တတ္ထ ဓာရေသိ,_  
ဥရေ ကတွာန သောဘနာ;_  
_ယထာ ဧကမုဟုတ္တံဝ,_  
_တီဏိ ဝဿာနိ ဓာရယိ._  

</Paragraph>

</Division>
<Division number="127" book="ja2" e="ch" v="23" p="15">

<Paragraph number="130" type="verses" book="ja2">
_ဝိမဒေါ တီဟိ ဝဿေဟိ,_  
_ပဗုဇ္ဈိတွာန ဗြာဟ္မဏော;_  
_အဒ္ဒသာသိ ဟရိတရုက္ခေ,_  
_သမန္တာ အဂ္ဂိယာယနံ._  

</Paragraph>

</Division>
<Division number="128" book="ja2" e="ch" v="23" p="15">

<Paragraph number="131" type="verses" book="ja2">
_နဝပတ္တဝနံ ဖုလ္လံ,_  
_ကောကိလဂ္ဂဏဃောသိတံ;_  
_သမန္တာ ပဝိလောကေတွာ,_  
_ရုဒံ အဿူနိ ဝတ္တယိ._  

</Paragraph>

</Division>
<Division number="129" book="ja2" e="ch" v="23" p="15">

<Paragraph number="132" type="verses" book="ja2">
_“န ဇုဟေ န ဇပေ မန္တေ,_  
_အဂ္ဂိဟုတ္တံ ပဟာပိတံ;_  
_ကော နု မေ ပါရိစရိယာယ,_  
_ပုဗ္ဗေ စိတ္တံ ပလောဘယိ._  

</Paragraph>

</Division>
<Division number="130" book="ja2" e="ch" v="23" p="15">

<Paragraph number="133" type="verses" book="ja2">
_အရညေ မေ ဝိဟရတော,_  
_ယော မေ တေဇာ ဟ သမ္ဘုတံ;_  
_နာနာရတ္နပရိပူရံ,_  
_နာဝံဝ ဂဏှိ အဏ္ဏဝေ”._  

</Paragraph>

</Division>
<Division number="131" book="ja2" e="ch" v="23" p="15">

<Paragraph number="134" type="verses" book="ja2">
_“အဟံ တေ ပါရိစရိယာယ,_  
_ဒေဝရာဇေန ပေသိတာ;_  
_အဝဓိံ စိတ္တံ စိတ္တေန,_  
_ပမာဒေါ တွံ န ဗုဇ္ဈသိ”._  

</Paragraph>

</Division>
<Division number="132" book="ja2" e="ch" v="23" p="15">

<Paragraph number="135" type="verses" book="ja2">
_“ဣမာနိ ကိရ မံ တာတော,_  
_ကဿပေါ အနုသာသတိ;_  
_ကမလာသဒိသိတ္ထိယော,_  
_တာယော ဗုဇ္ဈေသိ မာဏဝ._  

</Paragraph>

</Division>
<Division number="133" book="ja2" e="ch" v="23" p="15">

<Paragraph number="136" book="ja2">
ဥရေဂဏ္ဍာယော ဗုဇ္ဈေသိ,_  
_တာယော ဗုဇ္ဈေသိ မာဏဝ;_  
ဣစ္စာနုသာသိ မံ တာတော,_  
_ယထာ မံ အနုကမ္ပကော._  

</Paragraph>

</Division>
<Division number="134" book="ja2" e="ch" v="23" p="15">

<Paragraph number="137" type="verses" book="ja2">
_တဿာဟံ ဝစနံ နာကံ,_  
_ပိတု ဝုဒ္ဓဿ သာသနံ;_  
_အရညေ နိမ္မနုဿမှိ,_  
_သွဇ္ဇ ဈာယာမိ ဧကကော._  

</Paragraph>

</Division>
<Division number="135" book="ja2" e="ch" v="23" p="16">

<Paragraph number="138" type="verses" book="ja2">
_သောဟံ တထာ ကရိဿာမိ,_  
_ဓိရတ္ထု ဇီဝိတေန မေ;_  
_ပုန ဝါ တာဒိသော ဟေဿံ,_  
_မရဏံ မေ ဘဝိဿတိ”._  

</Paragraph>

</Division>
<Division number="136" book="ja2" e="ch" v="23" p="16">

<Paragraph number="139" type="verses" book="ja2">
_တဿ တေဇံ ဝီရိယဉ္စ,_  
_ဓိတိံ ဉတွာ အဝဋ္ဌိတံ;_  
_သိရသာ အဂ္ဂဟီ ပါဒေ,_  
ဣသိသိင်္ဂံ အလမ္ဗုသာ._  

</Paragraph>

</Division>
<Division number="137" book="ja2" e="ch" v="23" p="16">

<Paragraph number="140" type="verses" book="ja2">
_“မာ မေ ကုဇ္ဈ မဟာဝီရ,_  
_မာ မေ ကုဇ္ဈ မဟာဣသေ;_  
_မဟာ အတ္ထော မယာ စိဏ္ဏော,_  
_တိဒသာနံ ယသဿိနံ;_  
_တယာ သင်္ကမ္ပိတံ အာသိ,_  
_သဗ္ဗံ ဒေဝပုရံ တဒါ”._  

</Paragraph>

</Division>
<Division number="138" book="ja2" e="ch" v="23" p="16">

<Paragraph number="141" type="verses" book="ja2">
_“တာဝတိံသာ စ ယေ ဒေဝါ,_  
_တိဒသာနဉ္စ ဝါသဝေါ;_  
_တွဉ္စ ဘဒ္ဒေ သုခီ ဟောဟိ,_  
_ဂစ္ဆ ကညေ ယထာသုခံ”._  

</Paragraph>

</Division>
<Division number="139" book="ja2" e="ch" v="23" p="16">

<Paragraph number="142" type="verses" book="ja2">
_တဿ ပါဒေ ဂဟေတွာန,_  
_ကတွာ စ နံ ပဒက္ခိဏံ;_  
_အဉ္ဇလိံ ပဂ္ဂဟေတွာန,_  
_တမှာ ဌာနာ အပက္ကမိ._  

</Paragraph>

</Division>
<Division number="140" book="ja2" e="ch" v="23" p="16">

<Paragraph number="143" type="verses" book="ja2">
_ယော စ တဿာသိ ပလ္လင်္ကော,_  
_သောဝဏ္ဏော သောပဝါဟနော;_  
_သော်တ္တရစ္ဆဒပညာသော,_  
_သဟဿပဋိယတ္ထတော;_  
_တမေဝ ပလ္လင်္ကမာရုယှ,_  
_အဂါ ဒေဝါန သန္တိကေ._  

</Paragraph>

</Division>
<Division number="141" book="ja2" e="ch" v="23" p="16">

<Paragraph number="144" type="verses" book="ja2">
_တမောက္ကမိဝ အာယန္တိံ,_  
_ဇလန္တိံ ဝိဇ္ဇုတံ ယထာ;_  
_ပတီတော သုမနော ဝိတ္တော,_  
_ဒေဝိန္ဒော အဒဒါ ဝရံ._  

</Paragraph>

</Division>
<Division number="142" book="ja2" e="ch" v="23" p="16">

<Paragraph number="145" type="verses" book="ja2">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_နိသိပ္ပလောဘိကာ ဂစ္ဆေ,_  
_ဧတံ သက္က ဝရံ ဝရေ”တိ._  


</Paragraph>
</Division>

<Paragraph number="146" type="center" book="ja2">
အလမ္ဗုသာဇာတကံ တတိယံ.
</Paragraph>