---
title: "20.1.2 သောဏနန္ဒဇာတက"
tableOfContents: false
sidebar:
  order: 2
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="92" book="ja2" e="ch" v="23" p="74">

<Paragraph number="675" type="verses" book="ja2">
_“ဒေဝတာ နုသိ ဂန္ဓဗ္ဗော,_  
_အဒု သက္ကော ပုရိန္ဒဒေါ;_  
_မနုဿဘူတော ဣဒ္ဓိမာ,_  
_ကထံ ဇာနေမု တံ မယံ”._  

</Paragraph>

</Division>
<Division number="93" book="ja2" e="ch" v="23" p="74">

<Paragraph number="676" type="verses" book="ja2">
_“နာပိ ဒေဝေါ န ဂန္ဓဗ္ဗော,_  
_နာပိ သက္ကော ပုရိန္ဒဒေါ;_  
_မနုဿဘူတော ဣဒ္ဓိမာ,_  
_ဧဝံ ဇာနာဟိ ဘာရဓ”._  

</Paragraph>

</Division>
<Division number="94" book="ja2" e="ch" v="23" p="74">

<Paragraph number="677" type="verses" book="ja2">
_“ကတရူပမိဒံ ဘောတော,_  
_ဝေယျာဝစ္စံ အနပ္ပကံ;_  
_ဒေဝမှိ ဝဿမာနမှိ,_  
_အနောဝဿံ ဘဝံ အကာ._  

</Paragraph>

</Division>
<Division number="95" book="ja2" e="ch" v="23" p="74">

<Paragraph number="678" type="verses" book="ja2">
_တတော ဝါတာတပေ ဃောရေ,_  
_သီတစ္ဆာယံ ဘဝံ အကာ;_  
_တတော အမိတ္တမဇ္ဈေသု,_  
_သရတာဏံ ဘဝံ အကာ._  

</Paragraph>

</Division>
<Division number="96" book="ja2" e="ch" v="23" p="74">

<Paragraph number="679" type="verses" book="ja2">
_တတော ဖီတာနိ ရဋ္ဌာနိ,_  
_ဝသိနော တေ ဘဝံ အကာ;_  
_တတော ဧကသတံ ခတျေ,_  
_အနုယန္တေ ဘဝံ အကာ._  

</Paragraph>

</Division>
<Division number="97" book="ja2" e="ch" v="23" p="74">

<Paragraph number="680" type="verses" book="ja2">
_ပတီတာဿု မယံ ဘောတော,_  
_ဝဒ တံ ဘဉ္ဇမိစ္ဆသိ;_  
_ဟတ္ထိယာနံ အဿရထံ,_  
_နာရိယော စ အလင်္ကတာ;_  
_နိဝေသနာနိ ရမ္မာနိ,_  
_မယံ ဘောတော ဒဒါမသေ._  

</Paragraph>

</Division>
<Division number="98" book="ja2" e="ch" v="23" p="74">

<Paragraph number="681" type="verses" book="ja2">
_အထ ဝင်္ဂေ ဝါ မဂဓေ,_  
_မယံ ဘောတော ဒဒါမသေ;_  
_အထ ဝါ အဿကာဝန္တီ,_  
_သုမနာ ဒမ္မ တေ မယံ._  

</Paragraph>

</Division>
<Division number="99" book="ja2" e="ch" v="23" p="74">

<Paragraph number="682" type="verses" book="ja2">
ဥပဍ္ဎံ ဝါပိ ရဇ္ဇဿ,_  
_မယံ ဘောတော ဒဒါမသေ;_  
_သစေ တေ အတ္ထော ရဇ္ဇေန,_  
_အနုသာသ ယဒိစ္ဆသိ”._  

</Paragraph>

</Division>
<Division number="100" book="ja2" e="ch" v="23" p="75">

<Paragraph number="683" type="verses" book="ja2">
_“န မေ အတ္ထောပိ ရဇ္ဇေန,_  
_နဂရေန ဓနေန ဝါ;_  
_အထောပိ ဇနပဒေန,_  
_အတ္ထော မယှံ န ဝိဇ္ဇတိ._  

</Paragraph>

</Division>
<Division number="101" book="ja2" e="ch" v="23" p="75">

<Paragraph number="684" type="verses" book="ja2">
_ဘောတောဝ ရဋ္ဌေ ဝိဇိတေ,_  
_အရညေ အတ္ထိ အဿမော;_  
_ပိတာ မယှံ ဇနေတ္တီ စ,_  
ဥဘော သမ္မန္တိ အဿမေ._  

</Paragraph>

</Division>
<Division number="102" book="ja2" e="ch" v="23" p="75">

<Paragraph number="685" type="verses" book="ja2">
_တေသာဟံ ပုဗ္ဗာစရိယေသု,_  
_ပုညံ န လဘာမိ ကာတဝေ;_  
_ဘဝန္တံ အဇ္ဈာဝရံ ကတွာ,_  
_သောဏံ ယာစေမု သံဝရံ”._  

</Paragraph>

</Division>
<Division number="103" book="ja2" e="ch" v="23" p="75">

<Paragraph number="686" type="verses" book="ja2">
_“ကရောမိ တေ တံ ဝစနံ,_  
_ယံ မံ ဘဏသိ ဗြာဟ္မဏ;_  
_ဧတဉ္စ ခေါ နော အက္ခာဟိ,_  
_ကီဝန္တော ဟောန္တု ယာစကာ”._  

</Paragraph>

</Division>
<Division number="104" book="ja2" e="ch" v="23" p="75">

<Paragraph number="687" type="verses" book="ja2">
_“ပရောသတံ ဇာနပဒါ,_  
_မဟာသာလာ စ ဗြာဟ္မဏာ;_  
ဣမေ စ ခတ္တိယာ သဗ္ဗေ,_  
_အဘိဇာတာ ယသဿိနော;_  
_ဘဝဉ္စ ရာဇာ မနောဇော,_  
_အလံ ဟေဿန္တိ ယာစကာ”._  

</Paragraph>

</Division>
<Division number="105" book="ja2" e="ch" v="23" p="75">

<Paragraph number="688" type="verses" book="ja2">
_“ဟတ္ထီ အဿေ စ ယောဇေန္တု,_  
_ရထံ သန္နယှ သာရထိ;_  
_အာဗန္ဓနာနိ ဂဏှာထ,_  
_ပါဒါသုဿာရယဒ္ဓဇေ;_  
_အဿမံ တံ ဂမိဿာမိ,_  
_ယတ္ထ သမ္မတိ ကောသိယော”._  

</Paragraph>

</Division>
<Division number="106" book="ja2" e="ch" v="23" p="75">

<Paragraph number="689" type="verses" book="ja2">
_တတော စ ရာဇာ ပါယာသိ,_  
_သေနာယ စတုရင်္ဂိနီ;_  
_အဂမာ အဿမံ ရမ္မံ,_  
_ယတ္ထ သမ္မတိ ကောသိယော._  

</Paragraph>

</Division>
<Division number="107" book="ja2" e="ch" v="23" p="75">

<Paragraph number="690" type="verses" book="ja2">
_“ကဿ ကာဒမ္ဗယော ကာဇော,_  
_ဝေဟာသံ စတုရင်္ဂုလံ;_  
_အံသံ အသမ္ဖုသံ ဧတိ,_  
ဥဒဟာရာယ ဂစ္ဆတော”._  

</Paragraph>

</Division>
<Division number="108" book="ja2" e="ch" v="23" p="75">

<Paragraph number="691" type="verses" book="ja2">
_“အဟံ သောဏော မဟာရာဇ,_  
_တာပသော သဟိတဗ္ဗတော;_  
_ဘရာမိ မာတာပိတရော,_  
_ရတ္တိန္ဒိဝမတန္ဒိတော._  

</Paragraph>

</Division>
<Division number="109" book="ja2" e="ch" v="23" p="75">

<Paragraph number="692" type="verses" book="ja2">
_ဝနေ ဖလဉ္စ မူလဉ္စ,_  
_အာဟရိတွာ ဒိသမ္ပတိ;_  
_ပေါသေမိ မာတာပိတရော,_  
_ပုဗ္ဗေ ကတမနုဿရံ”._  

</Paragraph>

</Division>
<Division number="110" book="ja2" e="ch" v="23" p="75">

<Paragraph number="693" type="verses" book="ja2">
_“ဣစ္ဆာမ အဿမံ ဂန္တုံ,_  
_ယတ္ထ သမ္မတိ ကောသိယော;_  
_မဂ္ဂံ နော သောဏ အက္ခာဟိ,_  
_ယေန ဂစ္ဆေမု အဿမံ”._  

</Paragraph>

</Division>
<Division number="111" book="ja2" e="ch" v="23" p="76">

<Paragraph number="694" type="verses" book="ja2">
_“အယံ ဧကပဒီ ရာဇ,_  
_ယေနေတံ မေဃသန္နိဘံ;_  
_ကောဝိဠာရေဟိ သဉ္ဆန္နံ,_  
_ဧတ္ထ သမ္မတိ ကောသိယော”._  

</Paragraph>

</Division>
<Division number="112" book="ja2" e="ch" v="23" p="76">

<Paragraph number="695" type="verses" book="ja2">
ဣဒံ ဝတွာန ပက္ကာမိ,_  
_တရမာနော မဟာဣသိ;_  
_ဝေဟာသေ အန္တလိက္ခသ္မိံ,_  
_အနုသာသိတွာန ခတ္တိယေ._  

</Paragraph>

</Division>
<Division number="113" book="ja2" e="ch" v="23" p="76">

<Paragraph number="696" type="verses" book="ja2">
_အဿမံ ပရိမဇ္ဇိတွာ,_  
_ပညာပေတွာန အာသနံ;_  
_ပဏ္ဏသာလံ ပဝိသိတွာ,_  
_ပိတရံ ပဋိဗောဓယိ._  

</Paragraph>

</Division>
<Division number="114" book="ja2" e="ch" v="23" p="76">

<Paragraph number="697" type="verses" book="ja2">
_“ဣမေ အာယန္တိ ရာဇာနော,_  
_အဘိဇာတာ ယသဿိနော;_  
_အဿမာ နိက္ခမိတွာန,_  
_နိသီဒ တွံ မဟာဣသေ”._  

</Paragraph>

</Division>
<Division number="115" book="ja2" e="ch" v="23" p="76">

<Paragraph number="698" type="verses" book="ja2">
_တဿ တံ ဝစနံ သုတွာ,_  
_တရမာနော မဟာဣသိ;_  
_အဿမာ နိက္ခမိတွာန,_  
_သဒွါရမှိ ဥပါဝိသိ._  

</Paragraph>

</Division>
<Division number="116" book="ja2" e="ch" v="23" p="76">

<Paragraph number="699" type="verses" book="ja2">
_တဉ္စ ဒိသွာန အာယန္တံ,_  
_ဇလန္တံရိဝ တေဇသာ;_  
_ခတျသင်္ဃပရိဗျူဠှံ,_  
_ကောသိယော ဧတဒဗြဝိ._  

</Paragraph>

</Division>
<Division number="117" book="ja2" e="ch" v="23" p="76">

<Paragraph number="700" type="verses" book="ja2">
_ကဿ ဘေရီ မုဒိင်္ဂါ စ,_  
_သင်္ခါ ပဏဝဒိန္ဒိမာ;_  
_ပုရတော ပဋိပန္နာနိ,_  
_ဟာသယန္တာ ရထေသဘံ._  

</Paragraph>

</Division>
<Division number="118" book="ja2" e="ch" v="23" p="76">

<Paragraph number="701" type="verses" book="ja2">
_ကဿ ကဉ္စနပဋ္ဋေန,_  
_ပုထုနာ ဝိဇ္ဇုဝဏ္ဏိနာ;_  
_ယုဝါ ကလာပသန္နဒ္ဓေါ,_  
_ကော ဧတိ သိရိယာ ဇလံ._  

</Paragraph>

</Division>
<Division number="119" book="ja2" e="ch" v="23" p="76">

<Paragraph number="702" type="verses" book="ja2">
ဥက္ကာမုခပဟဋ္ဌံဝ,_  
_ခဒိရင်္ဂါရသန္နိဘံ;_  
_မုခဉ္စ ရုစိရာ ဘာတိ,_  
_ကော ဧတိ သိရိယာ ဇလံ._  

</Paragraph>

</Division>
<Division number="120" book="ja2" e="ch" v="23" p="76">

<Paragraph number="703" type="verses" book="ja2">
_ကဿ ပဂ္ဂဟိတံ ဆတ္တံ,_  
_သသလာကံ မနောရမံ;_  
_အာဒိစ္စရံသာဝရဏံ,_  
_ကော ဧတိ သိရိယာ ဇလံ._  

</Paragraph>

</Division>
<Division number="121" book="ja2" e="ch" v="23" p="76">

<Paragraph number="704" type="verses" book="ja2">
_ကဿ အင်္ဂံ ပရိဂ္ဂယှ,_  
_ဝါဠဗီဇနိမုတ္တမံ;_  
_စရန္တိ ဝရပုညဿ,_  
_ဟတ္ထိက္ခန္ဓေန အာယတော._  

</Paragraph>

</Division>
<Division number="122" book="ja2" e="ch" v="23" p="76">

<Paragraph number="705" type="verses" book="ja2">
_ကဿ သေတာနိ ဆတ္တာနိ,_  
_အာဇာနီယာ စ ဝမ္မိတာ;_  
_သမန္တာ ပရိကီရေန္တိ,_  
_ကော ဧတိ သိရိယာ ဇလံ._  

</Paragraph>

</Division>
<Division number="123" book="ja2" e="ch" v="23" p="77">

<Paragraph number="706" type="verses" book="ja2">
_ကဿ ဧကသတံ ခတျာ,_  
_အနုယန္တာ ယသဿိနော;_  
_သမန္တာနုပရိယန္တိ,_  
_ကော ဧတိ သိရိယာ ဇလံ._  

</Paragraph>

</Division>
<Division number="124" book="ja2" e="ch" v="23" p="77">

<Paragraph number="707" type="verses" book="ja2">
_ဟတ္ထိ အဿရထ ပတ္တိ,_  
_သေနာ စ စတုရင်္ဂိနီ;_  
_သမန္တာနုပရိယန္တိ,_  
_ကော ဧတိ သိရိယာ ဇလံ._  

</Paragraph>

</Division>
<Division number="125" book="ja2" e="ch" v="23" p="77">

<Paragraph number="708" type="verses" book="ja2">
_ကဿေသာ မဟတီ သေနာ,_  
_ပိဋ္ဌိတော အနုဝတ္တတိ;_  
_အက္ခောဘဏီ အပရိယန္တာ,_  
_သာဂရဿေဝ ဦမိယော._  

</Paragraph>

</Division>
<Division number="126" book="ja2" e="ch" v="23" p="77">

<Paragraph number="709" type="verses" book="ja2">
_ရာဇာဘိရာဇာ မနောဇော,_  
ဣန္ဒောဝ ဇယတံ ပတိ;_  
_နန္ဒဿဇ္ဈာဝရံ ဧတိ,_  
_အဿမံ ဗြဟ္မစာရိနံ._  

</Paragraph>

</Division>
<Division number="127" book="ja2" e="ch" v="23" p="77">

<Paragraph number="710" type="verses" book="ja2">
_တဿေသာ မဟတီ သေနာ,_  
_ပိဋ္ဌိတော အနုဝတ္တတိ;_  
_အက္ခောဘဏီ အပရိယန္တာ,_  
_သာဂရဿေဝ ဦမိယော._  

</Paragraph>

</Division>
<Division number="128" book="ja2" e="ch" v="23" p="77">

<Paragraph number="711" type="verses" book="ja2">
_အနုလိတ္တာ စန္ဒနေန,_  
_ကာသိကုတ္တမဓာရိနော;_  
_သဗ္ဗေ ပဉ္ဇလိကာ ဟုတွာ,_  
ဣသီနံ အဇ္ဈုပါဂမုံ._  

</Paragraph>

</Division>
<Division number="129" book="ja2" e="ch" v="23" p="77">

<Paragraph number="712" type="verses" book="ja2">
_“ကစ္စိ နု ဘောတော ကုသလံ,_  
_ကစ္စိ ဘောတော အနာမယံ;_  
_ကစ္စိ ဥဉ္ဆေန ယာပေထ,_  
_ကစ္စိ မူလဖလာ ဗဟူ._  

</Paragraph>

</Division>
<Division number="130" book="ja2" e="ch" v="23" p="77">

<Paragraph number="713" type="verses" book="ja2">
_ကစ္စိ ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ကစ္စိ ဟိံသာ န ဝိဇ္ဇတိ”._  

</Paragraph>

</Division>
<Division number="131" book="ja2" e="ch" v="23" p="77">

<Paragraph number="714" type="verses" book="ja2">
_“ကုသလဉ္စေဝ နော ရာဇ,_  
_အထော ရာဇ အနာမယံ;_  
_အထော ဥဉ္ဆေန ယာပေမ,_  
_အထော မူလဖလာ ဗဟူ._  

</Paragraph>

</Division>
<Division number="132" book="ja2" e="ch" v="23" p="77">

<Paragraph number="715" type="verses" book="ja2">
_အထော ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ဟိံသာ မယှံ န ဝိဇ္ဇတိ._  

</Paragraph>

</Division>
<Division number="133" book="ja2" e="ch" v="23" p="77">

<Paragraph number="716" type="verses" book="ja2">
_ဗဟူနိ ဝဿပူဂါနိ,_  
_အဿမေ သမ္မတံ ဣဓ;_  
_နာဘိဇာနာမိ ဥပ္ပန္နံ,_  
_အာဗာဓံ အမနောရမံ._  

</Paragraph>

</Division>
<Division number="134" book="ja2" e="ch" v="23" p="77">

<Paragraph number="717" type="verses" book="ja2">
_သွာဂတံ တေ မဟာရာဇ,_  
_အထော တေ အဒုရာဂတံ;_  
ဣဿရောသိ အနုပ္ပတ္တော,_  
_ယံ ဣဓတ္ထိ ပဝေဒယ._  

</Paragraph>

</Division>
<Division number="135" book="ja2" e="ch" v="23" p="78">

<Paragraph number="718" type="verses" book="ja2">
_တိန္ဒုကာနိ ပိယာလာနိ,_  
_မဓုကေ ကာသုမာရိယော;_  
_ဖလာနိ ခုဒ္ဒကပ္ပါနိ,_  
_ဘုဉ္ဇ ရာဇ ဝရံ ဝရံ._  

</Paragraph>

</Division>
<Division number="136" book="ja2" e="ch" v="23" p="78">

<Paragraph number="719" type="verses" book="ja2">
ဣဒမ္ပိ ပါနီယံ သီတံ,_  
_အာဘတံ ဂိရိဂဗ္ဘရာ;_  
_တတော ပိဝ မဟာရာဇ,_  
_သစေ တွံ အဘိကင်္ခသိ”._  

</Paragraph>

</Division>
<Division number="137" book="ja2" e="ch" v="23" p="78">

<Paragraph number="720" type="verses" book="ja2">
_“ပဋိဂ္ဂဟိတံ ယံ ဒိန္နံ,_  
_သဗ္ဗဿ အဂ္ဃိယံ ကတံ;_  
_နန္ဒဿာပိ နိသာမေထ,_  
_ဝစနံ သော ပဝက္ခတိ._  

</Paragraph>

</Division>
<Division number="138" book="ja2" e="ch" v="23" p="78">

<Paragraph number="721" type="verses" book="ja2">
_အဇ္ဈာဝရမှာ နန္ဒဿ,_  
_ဘောတော သန္တိကမာဂတာ;_  
_သုဏာတု ဘဝံ ဝစနံ,_  
_နန္ဒဿ ပရိသာယ စ”._  

</Paragraph>

</Division>
<Division number="139" book="ja2" e="ch" v="23" p="78">

<Paragraph number="722" type="verses" book="ja2">
_“ပရောသတံ ဇာနပဒါ,_  
_မဟာသာလာ စ ဗြာဟ္မဏာ;_  
ဣမေ စ ခတ္တိယာ သဗ္ဗေ,_  
_အဘိဇာတာ ယသဿိနော;_  
_ဘဝဉ္စ ရာဇာ မနောဇော,_  
_အနုမညန္တု မေ ဝစော._  

</Paragraph>

</Division>
<Division number="140" book="ja2" e="ch" v="23" p="78">

<Paragraph number="723" type="verses" book="ja2">
_ယေ စ သန္တိ သမီတာရော,_  
_ယက္ခာနိ ဣဓ မဿမေ;_  
_အရညေ ဘူတဘဗျာနိ,_  
_သုဏန္တု ဝစနံ မမ._  

</Paragraph>

</Division>
<Division number="141" book="ja2" e="ch" v="23" p="78">

<Paragraph number="724" type="verses" book="ja2">
_နမော ကတွာန ဘူတာနံ,_  
ဣသိံ ဝက္ခာမိ သုဗ္ဗတံ;_  
_သော တျာဟံ ဒက္ခိဏာ ဗာဟု,_  
_တဝ ကောသိယ သမ္မတော._  

</Paragraph>

</Division>
<Division number="142" book="ja2" e="ch" v="23" p="78">

<Paragraph number="725" type="verses" book="ja2">
_ပိတရံ မေ ဇနေတ္တိဉ္စ,_  
_ဘတ္တုကာမဿ မေ သတော;_  
_ဝီရ ပုညမိဒံ ဌာနံ,_  
_မာ မံ ကောသိယ ဝါရယ._  

</Paragraph>

</Division>
<Division number="143" book="ja2" e="ch" v="23" p="78">

<Paragraph number="726" type="verses" book="ja2">
_သဗ္ဘိ ဟေတံ ဥပညာတံ,_  
_မမေတံ ဥပနိဿဇ;_  
ဥဋ္ဌာနပါရိစရိယာယ,_  
_ဒီဃရတ္တံ တယာ ကတံ;_  
_မာတာပိတူသု ပုညာနိ,_  
_မမ လောကဒဒေါ ဘဝ._  

</Paragraph>

</Division>
<Division number="144" book="ja2" e="ch" v="23" p="78">

<Paragraph number="727" type="verses" book="ja2">
_တထေဝ သန္တိ မနုဇာ,_  
_ဓမ္မေ ဓမ္မပဒံ ဝိဒူ;_  
_မဂ္ဂေါ သဂ္ဂဿ လောကဿ,_  
_ယထာ ဇာနာသိ တွံ ဣသေ._  

</Paragraph>

</Division>
<Division number="145" book="ja2" e="ch" v="23" p="78">

<Paragraph number="728" type="verses" book="ja2">
ဥဋ္ဌာနပါရိစရိယာယ,_  
_မာတာပိတုသုခါဝဟံ;_  
_တံ မံ ပုညာ နိဝါရေတိ,_  
_အရိယမဂ္ဂါဝရော နရော”._  

</Paragraph>

</Division>
<Division number="146" book="ja2" e="ch" v="23" p="79">

<Paragraph number="729" type="verses" book="ja2">
_“သုဏန္တု ဘောန္တော ဝစနံ,_  
_ဘာတုရဇ္ဈာဝရာ မမ;_  
_ကုလဝံသံ မဟာရာဇ,_  
_ပေါရာဏံ ပရိဟာပယံ;_  
_အဓမ္မစာရီ ဇေဋ္ဌေသု,_  
_နိရယံ သောပပဇ္ဇတိ._  

</Paragraph>

</Division>
<Division number="147" book="ja2" e="ch" v="23" p="79">

<Paragraph number="730" type="verses" book="ja2">
_ယေ စ ဓမ္မဿ ကုသလာ,_  
_ပေါရာဏဿ ဒိသမ္ပတိ;_  
_စာရိတ္တေန စ သမ္ပန္နာ,_  
_န တေ ဂစ္ဆန္တိ ဒုဂ္ဂတိံ._  

</Paragraph>

</Division>
<Division number="148" book="ja2" e="ch" v="23" p="79">

<Paragraph number="731" type="verses" book="ja2">
_မာတာ ပိတာ စ ဘာတာ စ,_  
_ဘဂိနီ ဉာတိဗန္ဓဝါ;_  
_သဗ္ဗေ ဇေဋ္ဌဿ တေ ဘာရာ,_  
_ဧဝံ ဇာနာဟိ ဘာရဓ._  

</Paragraph>

</Division>
<Division number="149" book="ja2" e="ch" v="23" p="79">

<Paragraph number="732" type="verses" book="ja2">
_အာဒိယိတွာ ဂရုံ ဘာရံ,_  
_နာဝိကော ဝိယ ဥဿဟေ;_  
_ဓမ္မဉ္စ နပ္ပမဇ္ဇာမိ,_  
_ဇေဋ္ဌော စသ္မိ ရထေသဘ”._  

</Paragraph>

</Division>
<Division number="150" book="ja2" e="ch" v="23" p="79">

<Paragraph number="733" type="verses" book="ja2">
_“အဓိဂမာ တမေ ဉာဏံ,_  
_ဇာလံဝ ဇာတဝေဒတော;_  
_ဧဝမေဝ နော ဘဝံ ဓမ္မံ,_  
_ကောသိယော ပဝိဒံသယိ._  

</Paragraph>

</Division>
<Division number="151" book="ja2" e="ch" v="23" p="79">

<Paragraph number="734" type="verses" book="ja2">
_ယထာ ဥဒယမာဒိစ္စော,_  
_ဝါသုဒေဝေါ ပဘင်္ကရော;_  
_ပါဏီနံ ပဝိဒံသေတိ,_  
_ရူပံ ကလျာဏပါပကံ;_  
_ဧဝမေဝ နော ဘဝံ ဓမ္မံ,_  
_ကောသိယော ပဝိဒံသယိ”._  

</Paragraph>

</Division>
<Division number="152" book="ja2" e="ch" v="23" p="79">

<Paragraph number="735" type="verses" book="ja2">
_“ဧဝံ မေ ယာစမာနဿ,_  
_အဉ္ဇလိံ နာဝဗုဇ္ဈထ;_  
_တဝ ပဒ္ဓစရော ဟေဿံ,_  
_ဝုဋ္ဌိတော ပရိစာရကော”._  

</Paragraph>

</Division>
<Division number="153" book="ja2" e="ch" v="23" p="79">

<Paragraph number="736" type="verses" book="ja2">
_“အဒ္ဓါ နန္ဒ ဝိဇာနာသိ,_  
_သဒ္ဓမ္မံ သဗ္ဘိ ဒေသိတံ;_  
_အရိယော အရိယသမာစာရော,_  
_ဗာဠှံ တွံ မမ ရုစ္စသိ._  

</Paragraph>

</Division>
<Division number="154" book="ja2" e="ch" v="23" p="79">

<Paragraph number="737" type="verses" book="ja2">
_ဘဝန္တံ ဝဒါမိ ဘောတိဉ္စ,_  
_သုဏာထ ဝစနံ မမ;_  
_နာယံ ဘာရော ဘာရမတော,_  
_အဟု မယှံ ကုဒါစနံ._  

</Paragraph>

</Division>
<Division number="155" book="ja2" e="ch" v="23" p="79">

<Paragraph number="738" type="verses" book="ja2">
_တံ မံ ဥပဋ္ဌိတံ သန္တံ,_  
_မာတာပိတုသုခါဝဟံ;_  
_နန္ဒော အဇ္ဈာဝရံ ကတွာ,_  
ဥပဋ္ဌာနာယ ယာစတိ._  

</Paragraph>

</Division>
<Division number="156" book="ja2" e="ch" v="23" p="79">

<Paragraph number="739" type="verses" book="ja2">
_ယော ဝေ ဣစ္ဆတိ ကာမေန,_  
_သန္တာနံ ဗြဟ္မစာရိနံ;_  
_နန္ဒံ ဝေါ ဝရထ ဧကော,_  
_ကံ နန္ဒော ဥပတိဋ္ဌတု”._  

</Paragraph>

</Division>
<Division number="157" book="ja2" e="ch" v="23" p="80">

<Paragraph number="740" type="verses" book="ja2">
_“တယာ တာတ အနုညာတာ,_  
_သောဏ တံ နိဿိတာ မယံ;_  
ဥပဃာတုံ လဘေ နန္ဒံ,_  
_မုဒ္ဓနိ ဗြဟ္မစာရိနံ._  

</Paragraph>

</Division>
<Division number="158" book="ja2" e="ch" v="23" p="80">

<Paragraph number="741" type="verses" book="ja2">
_အဿတ္ထဿေဝ တရုဏံ,_  
_ပဝါဠံ မာလုတေရိတံ;_  
_စိရဿံ နန္ဒံ ဒိသွာန,_  
_ဟဒယံ မေ ပဝေဓတိ._  

</Paragraph>

</Division>
<Division number="159" book="ja2" e="ch" v="23" p="80">

<Paragraph number="742" type="verses" book="ja2">
_ယဒါ သုတ္တာပိ သုပိနေ,_  
_နန္ဒံ ပဿာမိ အာဂတံ;_  
ဥဒဂ္ဂါ သုမနာ ဟောမိ,_  
_နန္ဒော နော အာဂတော အယံ._  

</Paragraph>

</Division>
<Division number="160" book="ja2" e="ch" v="23" p="80">

<Paragraph number="743" type="verses" book="ja2">
_ယဒါ စ ပဋိဗုဇ္ဈိတွာ,_  
_နန္ဒံ ပဿာမိ နာဂတံ;_  
_ဘိယျော အာဝိသတီ သောကော,_  
_ဒေါမနဿဉ္စနပ္ပကံ._  

</Paragraph>

</Division>
<Division number="161" book="ja2" e="ch" v="23" p="80">

<Paragraph number="744" type="verses" book="ja2">
_သာဟံ အဇ္ဇ စိရဿမ္ပိ,_  
_နန္ဒံ ပဿာမိ အာဂတံ;_  
_ဘတ္တုစ္စ မယှဉ္စ ပိယော,_  
_နန္ဒော နော ပါဝိသီ ဃရံ._  

</Paragraph>

</Division>
<Division number="162" book="ja2" e="ch" v="23" p="80">

<Paragraph number="745" type="verses" book="ja2">
_ပိတုပိ နန္ဒော သုပ္ပိယော,_  
_ယံ နန္ဒော နပ္ပဝသေ ဃရာ;_  
_လဘတူ တာတ နန္ဒော တံ,_  
_မံ နန္ဒော ဥပတိဋ္ဌတု”._  

</Paragraph>

</Division>
<Division number="163" book="ja2" e="ch" v="23" p="80">

<Paragraph number="746" type="verses" book="ja2">
_“အနုကမ္ပိကာ ပတိဋ္ဌာ စ,_  
_ပုဗ္ဗေ ရသဒဒီ စ နော;_  
_မဂ္ဂေါ သဂ္ဂဿ လောကဿ,_  
_မာတာ တံ ဝရတေ ဣသေ._  

</Paragraph>

</Division>
<Division number="164" book="ja2" e="ch" v="23" p="80">

<Paragraph number="747" type="verses" book="ja2">
_ပုဗ္ဗေ ရသဒဒီ ဂေါတ္တီ,_  
_မာတာ ပုညူပသံဟိတာ;_  
_မဂ္ဂေါ သဂ္ဂဿ လောကဿ,_  
_မာတာ တံ ဝရတေ ဣသေ”._  

</Paragraph>

</Division>
<Division number="165" book="ja2" e="ch" v="23" p="80">

<Paragraph number="748" type="verses" book="ja2">
_“အာကင်္ခမာနာ ပုတ္တဖလံ,_  
_ဒေဝတာယ နမဿတိ;_  
_နက္ခတ္တာနိ စ ပုစ္ဆတိ,_  
ဥတုသံဝစ္ဆရာနိ စ._  

</Paragraph>

</Division>
<Division number="166" book="ja2" e="ch" v="23" p="80">

<Paragraph number="749" type="verses" book="ja2">
_တဿာ ဥတုမှိ နှာတာယ,_  
_ဟောတိ ဂဗ္ဘဿ ဝေါက္ကမော;_  
_တေန ဒေါဟဠိနီ ဟောတိ,_  
_သုဟဒါ တေန ဝုစ္စတိ._  

</Paragraph>

</Division>
<Division number="167" book="ja2" e="ch" v="23" p="80">

<Paragraph number="750" type="verses" book="ja2">
_သံဝစ္ဆရံ ဝါ ဦနံ ဝါ,_  
_ပရိဟရိတွာ ဝိဇာယတိ;_  
_တေန သာ ဇနယန္တီတိ,_  
_ဇနေတ္တိ တေန ဝုစ္စတိ._  

</Paragraph>

</Division>
<Division number="168" book="ja2" e="ch" v="23" p="80">

<Paragraph number="751" type="verses" book="ja2">
_ထနခီရေန ဂီတေန,_  
_အင်္ဂပါဝုရဏေန စ;_  
_ရောဒန္တံ ပုတ္တံ တောသေတိ,_  
_တောသေန္တီ တေန ဝုစ္စတိ._  

</Paragraph>

</Division>
<Division number="169" book="ja2" e="ch" v="23" p="81">

<Paragraph number="752" type="verses" book="ja2">
_တတော ဝါတာတပေ ဃောရေ,_  
_မမံ ကတွာ ဥဒိက္ခတိ;_  
_ဒါရကံ အပ္ပဇာနန္တံ,_  
_ပေါသေန္တီ တေန ဝုစ္စတိ._  

</Paragraph>

</Division>
<Division number="170" book="ja2" e="ch" v="23" p="81">

<Paragraph number="753" type="verses" book="ja2">
_ယဉ္စ မာတုဓနံ ဟောတိ,_  
_ယဉ္စ ဟောတိ ပိတုဒ္ဓနံ;_  
ဥဘယမ္ပေတဿ ဂေါပေတိ,_  
_အပိ ပုတ္တဿ နော သိယာ._  

</Paragraph>

</Division>
<Division number="171" book="ja2" e="ch" v="23" p="81">

<Paragraph number="754" book="ja2">
_ဧဝံ ပုတ္တ အဒုံ ပုတ္တ,_  
ဣတိ မာတာ ဝိဟညတိ;_  
_ပမတ္တံ ပရဒါရေသု,_  
_နိသီထေ ပတ္တယောဗ္ဗနေ;_  
_သာယံ ပုတ္တံ အနာယန္တံ,_  
ဣတိ မာတာ ဝိဟညတိ._  

</Paragraph>

</Division>
<Division number="172" book="ja2" e="ch" v="23" p="81">

<Paragraph number="755" type="verses" book="ja2">
_ဧဝံ ကိစ္ဆာ ဘတော ပေါသော,_  
_မာတု အပရိစာရကော;_  
_မာတရိ မိစ္ဆာ စရိတွာန,_  
_နိရယံ သောပပဇ္ဇတိ._  

</Paragraph>

</Division>
<Division number="173" book="ja2" e="ch" v="23" p="81">

<Paragraph number="756" type="verses" book="ja2">
_ဧဝံ ကိစ္ဆာ ဘတော ပေါသော,_  
_ပိတု အပရိစာရကော;_  
_ပိတရိ မိစ္ဆာ စရိတွာန,_  
_နိရယံ သောပပဇ္ဇတိ._  

</Paragraph>

</Division>
<Division number="174" book="ja2" e="ch" v="23" p="81">

<Paragraph number="757" type="verses" book="ja2">
_ဓနာပိ ဓနကာမာနံ,_  
_နဿတိ ဣတိ မေ သုတံ;_  
_မာတရံ အပရိစရိတွာန,_  
_ကိစ္ဆံ ဝါ သော နိဂစ္ဆတိ._  

</Paragraph>

</Division>
<Division number="175" book="ja2" e="ch" v="23" p="81">

<Paragraph number="758" type="verses" book="ja2">
_ဓနာပိ ဓနကာမာနံ,_  
_နဿတိ ဣတိ မေ သုတံ;_  
_ပိတရံ အပရိစရိတွာန,_  
_ကိစ္ဆံ ဝါ သော နိဂစ္ဆတိ._  

</Paragraph>

</Division>
<Division number="176" book="ja2" e="ch" v="23" p="81">

<Paragraph number="759" type="verses" book="ja2">
_အာနန္ဒော စ ပမောဒေါ စ,_  
_သဒါ ဟသိတကီဠိတံ;_  
_မာတရံ ပရိစရိတွာန,_  
_လဗ္ဘမေတံ ဝိဇာနတော._  

</Paragraph>

</Division>
<Division number="177" book="ja2" e="ch" v="23" p="81">

<Paragraph number="760" type="verses" book="ja2">
_အာနန္ဒော စ ပမောဒေါ စ,_  
_သဒါ ဟသိတကီဠိတံ;_  
_ပိတရံ ပရိစရိတွာန,_  
_လဗ္ဘမေတံ ဝိဇာနတော._  

</Paragraph>

</Division>
<Division number="178" book="ja2" e="ch" v="23" p="81">

<Paragraph number="761" type="verses" book="ja2">
_ဒါနဉ္စ ပိယဝါစာ စ,_  
_အတ္ထစရိယာ စ ယာ ဣဓ;_  
_သမာနတ္တတာ စ ဓမ္မေသု,_  
_တတ္ထ တတ္ထ ယထာရဟံ;_  
_ဧတေ ခေါ သင်္ဂဟာ လောကေ,_  
_ရထဿာဏီဝ ယာယတော._  

</Paragraph>

</Division>
<Division number="179" book="ja2" e="ch" v="23" p="81">

<Paragraph number="762" type="verses" book="ja2">
_ဧတေ စ သင်္ဂဟာ နာဿု,_  
_န မာတာ ပုတ္တကာရဏာ;_  
_လဘေထ မာနံ ပူဇံ ဝါ,_  
_ပိတာ ဝါ ပုတ္တကာရဏာ._  

</Paragraph>

</Division>
<Division number="180" book="ja2" e="ch" v="23" p="81">

<Paragraph number="763" type="verses" book="ja2">
_ယသ္မာ စ သင်္ဂဟာ ဧတေ,_  
_သမ္မပေက္ခန္တိ ပဏ္ဍိတာ;_  
_တသ္မာ မဟတ္တံ ပပ္ပေါန္တိ,_  
_ပါသံသာ စ ဘဝန္တိ တေ._  

</Paragraph>

</Division>
<Division number="181" book="ja2" e="ch" v="23" p="82">

<Paragraph number="764" type="verses" book="ja2">
_ဗြဟ္မာတိ မာတာပိတရော,_  
_ပုဗ္ဗာစရိယာတိ ဝုစ္စရေ;_  
_အာဟုနေယျာ စ ပုတ္တာနံ,_  
_ပဇာယ အနုကမ္ပကာ._  

</Paragraph>

</Division>
<Division number="182" book="ja2" e="ch" v="23" p="82">

<Paragraph number="765" type="verses" book="ja2">
_တသ္မာ ဟိ နေ နမဿေယျ,_  
_သက္ကရေယျ စ ပဏ္ဍိတော;_  
_အန္နေန အထော ပါနေန,_  
_ဝတ္ထေန သယနေန စ;_  
ဥစ္ဆာဒနေန နှာပနေန,_  
_ပါဒါနံ ဓောဝနေန စ._  

</Paragraph>

</Division>
<Division number="183" book="ja2" e="ch" v="23" p="82">

<Paragraph number="766" type="verses" book="ja2">
_တာယ နံ ပါရိစရိယာယ,_  
_မာတာပိတူသု ပဏ္ဍိတာ;_  
ဣဓေဝ နံ ပသံသန္တိ,_  
_ပေစ္စ သဂ္ဂေ ပမောဒတီ”တိ. (3718)_  


</Paragraph>
</Division>

<Paragraph number="767" type="center" book="ja2">
သောဏနန္ဒဇာတကံ ဒုတိယံ.



</Paragraph>

<Paragraph number="768" type="center" book="ja2">
သတ္တတိနိပါတံ နိဋ္ဌိတံ.



</Paragraph>

<Paragraph number="769" type="center" book="ja2">
တဿုဒ္ဒါနံ


</Paragraph>

<Paragraph number="770" type="verses" book="ja2">
_အထ သတ္တတိမမှိ နိပါတဝရေ,_  
_သဘာဝန္တု ကုသာဝတိရာဇဝရော;_  
_အထ သောဏသုနန္ဒဝရော စ ပုန,_  
_အဘိဝါသိတသတ္တတိမမှိ သုတေတိ._
</Paragraph>