---
title: "22.1.10.3 ဒါနကဏ္ဍ"
tableOfContents: false
sidebar:
  order: 5
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1744" book="ja2">

<Paragraph number="3092" type="verses" book="ja2">
_တေသံ လာလပ္ပိတံ သုတွာ,_  
_ပုတ္တဿ သုဏိသာယ စ;_  
_ကလုနံ ပရိဒေဝေသိ,_  
_ရာဇပုတ္တီ ယသဿိနီ._  

</Paragraph>

</Division>
<Division number="1745" book="ja2">

<Paragraph number="3093" type="verses" book="ja2">
_“သေယျော ဝိသံ မေ ခါယိတံ,_  
_ပပါတာ ပပတေယျဟံ;_  
_ရဇ္ဇုယာ ဗဇ္ဈ မိယျာဟံ,_  
_ကသ္မာ ဝေဿန္တရံ ပုတ္တံ;_  
_ပဗ္ဗာဇေန္တိ အဒူသကံ._  

</Paragraph>

</Division>
<Division number="1746" book="ja2">

<Paragraph number="3094" type="verses" book="ja2">
_အဇ္ဈာယကံ ဒါနပတိံ,_  
_ယာစယောဂံ အမစ္ဆရိံ;_  
_ပူဇိတံ ပဋိရာဇူဟိ,_  
_ကိတ္တိမန္တံ ယသဿိနံ;_  
_ကသ္မာ ဝေဿန္တရံ ပုတ္တံ,_  
_ပဗ္ဗာဇေန္တိ အဒူသကံ._  

</Paragraph>

</Division>
<Division number="1747" book="ja2">

<Paragraph number="3095" type="verses" book="ja2">
_မာတာပေတ္တိဘရံ ဇန္တုံ,_  
_ကုလေ ဇေဋ္ဌာပစာယိကံ;_  
_ကသ္မာ ဝေဿန္တရံ ပုတ္တံ,_  
_ပဗ္ဗာဇေန္တိ အဒူသကံ._  

</Paragraph>

</Division>
<Division number="1748" book="ja2">

<Paragraph number="3096" type="verses" book="ja2">
_ရညော ဟိတံ ဒေဝိဟိတံ,_  
_ဉာတီနံ သခိနံ ဟိတံ;_  
_ဟိတံ သဗ္ဗဿ ရဋ္ဌဿ,_  
_ကသ္မာ ဝေဿန္တရံ ပုတ္တံ;_  
_ပဗ္ဗာဇေန္တိ အဒူသကံ._  

</Paragraph>

</Division>
<Division number="1749" book="ja2">

<Paragraph number="3097" type="verses" book="ja2">
_မဓူနိဝ ပလာတာနိ,_  
_အမ္ဗာဝ ပတိတာ ဆမာ;_  
_ဧဝံ ဟေဿတိ တေ ရဋ္ဌံ,_  
_ပဗ္ဗာဇေန္တိ အဒူသကံ._  

</Paragraph>

</Division>
<Division number="1750" book="ja2">

<Paragraph number="3098" type="verses" book="ja2">
_ဟံသော နိခီဏပတ္တောဝ,_  
_ပလ္လလသ္မိံ အနူဒကေ;_  
_အပဝိဒ္ဓေါ အမစ္စေဟိ,_  
_ဧကော ရာဇာ ဝိဟိယျသိ._  

</Paragraph>

</Division>
<Division number="1751" book="ja2">

<Paragraph number="3099" type="verses" book="ja2">
_တံ တံ ဗြူမိ မဟာရာဇ,_  
_အတ္ထော တေ မာ ဥပစ္စဂါ;_  
_မာ နံ သိဝီနံ ဝစနာ,_  
_ပဗ္ဗာဇေသိ အဒူသကံ”._  

</Paragraph>

</Division>
<Division number="1752" book="ja2">

<Paragraph number="3100" type="verses" book="ja2">
_“ဓမ္မဿာပစိတိံ ကုမ္မိ,_  
_သိဝီနံ ဝိနယံ ဓဇံ;_  
_ပဗ္ဗာဇေမိ သကံ ပုတ္တံ,_  
_ပါဏာ ပိယတရော ဟိ မေ”._  

</Paragraph>

</Division>
<Division number="1753" book="ja2">

<Paragraph number="3101" type="verses" book="ja2">
_“ယဿ ပုဗ္ဗေ ဓဇဂ္ဂါနိ,_  
_ကဏိကာရာဝ ပုပ္ဖိတာ;_  
_ယာယန္တမနုယာယန္တိ,_  
_သွဇ္ဇေကောဝ ဂမိဿတိ._  

</Paragraph>

</Division>
<Division number="1754" book="ja2">

<Paragraph number="3102" type="verses" book="ja2">
_ယဿ ပုဗ္ဗေ ဓဇဂ္ဂါနိ,_  
_ကဏိကာရဝနာနိဝ;_  
_ယာယန္တမနုယာယန္တိ,_  
_သွဇ္ဇေကောဝ ဂမိဿတိ._  

</Paragraph>

</Division>
<Division number="1755" book="ja2">

<Paragraph number="3103" type="verses" book="ja2">
_ယဿ ပုဗ္ဗေ အနီကာနိ,_  
_ကဏိကာရာဝ ပုပ္ဖိတာ;_  
_ယာယန္တမနုယာယန္တိ,_  
_သွဇ္ဇေကောဝ ဂမိဿတိ._  

</Paragraph>

</Division>
<Division number="1756" book="ja2">

<Paragraph number="3104" type="verses" book="ja2">
_ယဿ ပုဗ္ဗေ အနီကာနိ,_  
_ကဏိကာရဝနာနိဝ;_  
_ယာယန္တမနုယာယန္တိ,_  
_သွဇ္ဇေကောဝ ဂမိဿတိ._  

</Paragraph>

</Division>
<Division number="1757" book="ja2">

<Paragraph number="3105" type="verses" book="ja2">
ဣန္ဒဂေါပကဝဏ္ဏာဘာ,_  
_ဂန္ဓာရာ ပဏ္ဍုကမ္ဗလာ;_  
_ယာယန္တမနုယာယန္တိ,_  
_သွဇ္ဇေကောဝ ဂမိဿတိ._  

</Paragraph>

</Division>
<Division number="1758" book="ja2">

<Paragraph number="3106" type="verses" book="ja2">
_ယော ပုဗ္ဗေ ဟတ္ထိနာ ယာတိ,_  
_သိဝိကာယ ရထေန စ;_  
_သွဇ္ဇ ဝေဿန္တရော ရာဇာ,_  
_ကထံ ဂစ္ဆတိ ပတ္တိကော._  

</Paragraph>

</Division>
<Division number="1759" book="ja2">

<Paragraph number="3107" type="verses" book="ja2">
_ကထံ စန္ဒနလိတ္တင်္ဂေါ,_  
_နစ္စဂီတပ္ပဗောဓနော;_  
_ခုရာဇိနံ ဖရသုဉ္စ,_  
_ခါရိကာဇဉ္စ ဟာဟိတိ._  

</Paragraph>

</Division>
<Division number="1760" book="ja2">

<Paragraph number="3108" type="verses" book="ja2">
_ကသ္မာ နာဘိဟရိဿန္တိ,_  
_ကာသာဝါ အဇိနာနိ စ;_  
_ပဝိသန္တံ ဗြဟာရညံ,_  
_ကသ္မာ စီရံ န ဗဇ္ဈရေ._  

</Paragraph>

</Division>
<Division number="1761" book="ja2">

<Paragraph number="3109" type="verses" book="ja2">
_ကထံ နု စီရံ ဓာရေန္တိ,_  
_ရာဇပဗ္ဗဇိတာ ဇနာ;_  
_ကထံ ကုသမယံ စီရံ,_  
_မဒ္ဒီ ပရိဒဟိဿတိ._  

</Paragraph>

</Division>
<Division number="1762" book="ja2">

<Paragraph number="3110" type="verses" book="ja2">
_ကာသိယာနိ စ ဓာရေတွာ,_  
_ခေါမကောဋုမ္ဗရာနိ စ;_  
_ကုသစီရာနိ ဓာရေန္တီ,_  
_ကထံ မဒ္ဒီ ကရိဿတိ._  

</Paragraph>

</Division>
<Division number="1763" book="ja2">

<Paragraph number="3111" type="verses" book="ja2">
_ဝယှာဟိ ပရိယာယိတွာ,_  
_သိဝိကာယ ရထေန စ;_  
_သာ ကထဇ္ဇ အနုဇ္ဈင်္ဂီ,_  
_ပထံ ဂစ္ဆတိ ပတ္တိကာ._  

</Paragraph>

</Division>
<Division number="1764" book="ja2">

<Paragraph number="3112" type="verses" book="ja2">
_ယဿာ မုဒုတလာ ဟတ္ထာ,_  
_စရဏာ စ သုခေဓိတာ;_  
_သာ ကထဇ္ဇ အနုဇ္ဈင်္ဂီ,_  
_ပထံ ဂစ္ဆတိ ပတ္တိကာ._  

</Paragraph>

</Division>
<Division number="1765" book="ja2">

<Paragraph number="3113" type="verses" book="ja2">
_ယဿာ မုဒုတလာ ပါဒါ,_  
_စရဏာ စ သုခေဓိတာ;_  
_ပါဒုကာဟိ သုဝဏ္ဏာဟိ,_  
_ပီဠမာနာဝ ဂစ္ဆတိ;_  
_သာ ကထဇ္ဇ အနုဇ္ဈင်္ဂီ,_  
_ပထံ ဂစ္ဆတိ ပတ္တိကာ._  

</Paragraph>

</Division>
<Division number="1766" book="ja2">

<Paragraph number="3114" type="verses" book="ja2">
_ယာဿု ဣတ္ထိသဟဿာနံ,_  
_ပုရတော ဂစ္ဆတိ မာလိနီ;_  
_သာ ကထဇ္ဇ အနုဇ္ဈင်္ဂီ,_  
_ဝနံ ဂစ္ဆတိ ဧကိကာ._  

</Paragraph>

</Division>
<Division number="1767" book="ja2">

<Paragraph number="3115" type="verses" book="ja2">
_ယာဿု သိဝါယ သုတွာန,_  
_မုဟုံ ဥတ္တသတေ ပုရေ;_  
_သာ ကထဇ္ဇ အနုဇ္ဈင်္ဂီ,_  
_ဝနံ ဂစ္ဆတိ ဘီရုကာ._  

</Paragraph>

</Division>
<Division number="1768" book="ja2">

<Paragraph number="3116" type="verses" book="ja2">
_ယာဿု ဣန္ဒသဂေါတ္တဿ,_  
ဥလူကဿ ပဝဿတော;_  
_သုတွာန နဒတော ဘီတာ,_  
_ဝါရုဏီဝ ပဝေဓတိ;_  
_သာ ကထဇ္ဇ အနုဇ္ဈင်္ဂီ,_  
_ဝနံ ဂစ္ဆတိ ဘီရုကာ._  

</Paragraph>

</Division>
<Division number="1769" book="ja2">

<Paragraph number="3117" type="verses" book="ja2">
_သကုဏီ ဟတပုတ္တာဝ,_  
_သုညံ ဒိသွာ ကုလာဝကံ;_  
_စိရံ ဒုက္ခေန ဈာယိဿံ,_  
_သုညံ အာဂမ္မိမံ ပုရံ._  

</Paragraph>

</Division>
<Division number="1770" book="ja2">

<Paragraph number="3118" type="verses" book="ja2">
_သကုဏီ ဟတပုတ္တာဝ,_  
_သုညံ ဒိသွာ ကုလာဝကံ;_  
_ကိသာ ပဏ္ဍု ဘဝိဿာမိ,_  
_ပိယေ ပုတ္တေ အပဿတီ._  

</Paragraph>

</Division>
<Division number="1771" book="ja2">

<Paragraph number="3119" type="verses" book="ja2">
_သကုဏီ ဟတပုတ္တာဝ,_  
_သုညံ ဒိသွာ ကုလာဝကံ;_  
_တေန တေန ပဓာဝိဿံ,_  
_ပိယေ ပုတ္တေ အပဿတီ._  

</Paragraph>

</Division>
<Division number="1772" book="ja2">

<Paragraph number="3120" type="verses" book="ja2">
_ကုရရီ ဟတဆာပါဝ,_  
_သုညံ ဒိသွာ ကုလာဝကံ;_  
_စိရံ ဒုက္ခေန ဈာယိဿံ,_  
_သုညံ အာဂမ္မိမံ ပုရံ._  

</Paragraph>

</Division>
<Division number="1773" book="ja2">

<Paragraph number="3121" type="verses" book="ja2">
_ကုရရီ ဟတဆာပါဝ,_  
_သုညံ ဒိသွာ ကုလာဝကံ;_  
_ကိသာ ပဏ္ဍု ဘဝိဿာမိ,_  
_ပိယေ ပုတ္တေ အပဿတီ._  

</Paragraph>

</Division>
<Division number="1774" book="ja2">

<Paragraph number="3122" type="verses" book="ja2">
_ကုရရီ ဟတဆာပါဝ,_  
_သုညံ ဒိသွာ ကုလာဝကံ;_  
_တေန တေန ပဓာဝိဿံ,_  
_ပိယေ ပုတ္တေ အပဿတီ._  

</Paragraph>

</Division>
<Division number="1775" book="ja2">

<Paragraph number="3123" type="verses" book="ja2">
_သာ နူန စက္ကဝါကီဝ,_  
_ပလ္လလသ္မိံ အနူဒကေ;_  
_စိရံ ဒုက္ခေန ဈာယိဿံ,_  
_သုညံ အာဂမ္မိမံ ပုရံ._  

</Paragraph>

</Division>
<Division number="1776" book="ja2">

<Paragraph number="3124" type="verses" book="ja2">
_သာ နူန စက္ကဝါကီဝ,_  
_ပလ္လလသ္မိံ အနူဒကေ;_  
_ကိသာ ပဏ္ဍု ဘဝိဿာမိ,_  
_ပိယေ ပုတ္တေ အပဿတီ._  

</Paragraph>

</Division>
<Division number="1777" book="ja2">

<Paragraph number="3125" type="verses" book="ja2">
_သာ နူန စက္ကဝါကီဝ,_  
_ပလ္လလသ္မိံ အနူဒကေ;_  
_တေန တေန ပဓာဝိဿံ,_  
_ပိယေ ပုတ္တေ အပဿတီ._  

</Paragraph>

</Division>
<Division number="1778" book="ja2">

<Paragraph number="3126" type="verses" book="ja2">
_ဧဝံ မေ ဝိလပန္တိယာ,_  
_ရာဇာ ပုတ္တံ အဒူသကံ;_  
_ပဗ္ဗာဇေသိ ဝနံ ရဋ္ဌာ,_  
_မညေ ဟိဿာမိ ဇီဝိတံ”._  

</Paragraph>

</Division>
<Division number="1779" book="ja2">

<Paragraph number="3127" type="verses" book="ja2">
_တဿာ လာလပ္ပိတံ သုတွာ,_  
_သဗ္ဗာ အန္တေပုရေ ဗဟူ;_  
_ဗာဟာ ပဂ္ဂယှ ပက္ကန္ဒုံ,_  
_သိဝိကညာ သမာဂတာ._  

</Paragraph>

</Division>
<Division number="1780" book="ja2">

<Paragraph number="3128" type="verses" book="ja2">
_သာလာဝ သမ္ပမထိတာ,_  
_မာလုတေန ပမဒ္ဒိတာ;_  
_သေန္တိ ပုတ္တာ စ ဒါရာ စ,_  
_ဝေဿန္တရနိဝေသနေ._  

</Paragraph>

</Division>
<Division number="1781" book="ja2">

<Paragraph number="3129" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_ဗာဟာ ပဂ္ဂယှ ပက္ကန္ဒုံ,_  
_ဝေဿန္တရနိဝေသနေ._  

</Paragraph>

</Division>
<Division number="1782" book="ja2">

<Paragraph number="3130" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ဗာဟာ ပဂ္ဂယှ ပက္ကန္ဒုံ,_  
_ဝေဿန္တရနိဝေသနေ._  

</Paragraph>

</Division>
<Division number="1783" book="ja2">

<Paragraph number="3131" type="verses" book="ja2">
_တတော ရတျာ ဝိဝသာနေ,_  
_သူရိယဿုဂ္ဂမနံ ပတိ;_  
_အထ ဝေဿန္တရော ရာဇာ,_  
_ဒါနံ ဒါတုံ ဥပါဂမိ._  

</Paragraph>

</Division>
<Division number="1784" book="ja2">

<Paragraph number="3132" type="verses" book="ja2">
_“ဝတ္ထာနိ ဝတ္ထကာမာနံ,_  
_သောဏ္ဍာနံ ဒေထ ဝါရုဏိံ;_  
_ဘောဇနံ ဘောဇနတ္ထီနံ,_  
_သမ္မဒေဝ ပဝေစ္ဆထ._  

</Paragraph>

</Division>
<Division number="1785" book="ja2">

<Paragraph number="3133" type="verses" book="ja2">
_မာ စ ကဉ္စိ ဝနိဗ္ဗကေ,_  
_ဟေဌယိတ္ထ ဣဓာဂတေ;_  
_တပ္ပေထ အန္နပါနေန,_  
_ဂစ္ဆန္တု ပဋိပူဇိတာ”._  

</Paragraph>

</Division>
<Division number="1786" book="ja2">

<Paragraph number="3134" type="verses" book="ja2">
_အထေတ္ထ ဝတ္တတီ သဒ္ဒေါ,_  
_တုမုလော ဘေရဝေါ မဟာ;_  
_“ဒါနေန တံ နီဟရန္တိ,_  
_ပုန ဒါနံ အဒါ တုဝံ”._  

</Paragraph>

</Division>
<Division number="1787" book="ja2">

<Paragraph number="3135" type="verses" book="ja2">
_တေ သု မတ္တာ ကိလန္တာဝ,_  
_သမ္ပတန္တိ ဝနိဗ္ဗကာ;_  
_နိက္ခမန္တေ မဟာရာဇေ,_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="1788" book="ja2">

<Paragraph number="3136" type="verses" book="ja2">
_“အစ္ဆေစ္ဆုံ ဝတ ဘော ရုက္ခံ,_  
_နာနာဖလဓရံ ဒုမံ;_  
_ယထာ ဝေဿန္တရံ ရဋ္ဌာ,_  
_ပဗ္ဗာဇေန္တိ အဒူသကံ._  

</Paragraph>

</Division>
<Division number="1789" book="ja2">

<Paragraph number="3137" type="verses" book="ja2">
_အစ္ဆေစ္ဆုံ ဝတ ဘော ရုက္ခံ,_  
_သဗ္ဗကာမဒဒံ ဒုမံ;_  
_ယထာ ဝေဿန္တရံ ရဋ္ဌာ,_  
_ပဗ္ဗာဇေန္တိ အဒူသကံ._  

</Paragraph>

</Division>
<Division number="1790" book="ja2">

<Paragraph number="3138" type="verses" book="ja2">
_အစ္ဆေစ္ဆုံ ဝတ ဘော ရုက္ခံ,_  
_သဗ္ဗကာမရသာဟရံ;_  
_ယထာ ဝေဿန္တရံ ရဋ္ဌာ,_  
_ပဗ္ဗာဇေန္တိ အဒူသကံ”._  

</Paragraph>

</Division>
<Division number="1791" book="ja2">

<Paragraph number="3139" type="verses" book="ja2">
_ယေ ဝုဍ္ဎာ ယေ စ ဒဟရာ,_  
_ယေ စ မဇ္ဈိမပေါရိသာ;_  
_ဗာဟာ ပဂ္ဂယှ ပက္ကန္ဒုံ,_  
_နိက္ခမန္တေ မဟာရာဇေ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="1792" book="ja2">

<Paragraph number="3140" type="verses" book="ja2">
_အတိယက္ခာ ဝဿဝရာ,_  
ဣတ္ထာဂါရာ စ ရာဇိနော;_  
_ဗာဟာ ပဂ္ဂယှ ပက္ကန္ဒုံ,_  
_နိက္ခမန္တေ မဟာရာဇေ;_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="1793" book="ja2">

<Paragraph number="3141" type="verses" book="ja2">
_ထိယောပိ တတ္ထ ပက္ကန္ဒုံ,_  
_ယာ တမှိ နဂရေ အဟု;_  
_နိက္ခမန္တေ မဟာရာဇေ,_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="1794" book="ja2">

<Paragraph number="3142" type="verses" book="ja2">
_ယေ ဗြာဟ္မဏာ ယေ စ သမဏာ,_  
_အညေ ဝါပိ ဝနိဗ္ဗကာ;_  
_ဗာဟာ ပဂ္ဂယှ ပက္ကန္ဒုံ,_  
_“အဓမ္မော ကိရ ဘော ဣတိ._  

</Paragraph>

</Division>
<Division number="1795" book="ja2">

<Paragraph number="3143" type="verses" book="ja2">
_ယထာ ဝေဿန္တရော ရာဇာ,_  
_ယဇမာနော သကေ ပုရေ;_  
_သိဝီနံ ဝစနတ္ထေန,_  
_သမှာ ရဋ္ဌာ နိရဇ္ဇတိ”._  

</Paragraph>

</Division>
<Division number="1796" book="ja2">

<Paragraph number="3144" type="verses" book="ja2">
_သတ္တ ဟတ္ထိသတေ ဒတွာ,_  
_သဗ္ဗာလင်္ကာရဘူသိတေ;_  
_သုဝဏ္ဏကစ္ဆေ မာတင်္ဂေ,_  
_ဟေမကပ္ပနဝါသသေ._  

</Paragraph>

</Division>
<Division number="1797" book="ja2">

<Paragraph number="3145" type="verses" book="ja2">
_အာရူဠှေ ဂါမဏီယေဟိ,_  
_တောမရင်္ကုသပါဏိဘိ;_  
_ဧသ ဝေဿန္တရော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1798" book="ja2">

<Paragraph number="3146" type="verses" book="ja2">
_သတ္တ အဿသတေ ဒတွာ,_  
_သဗ္ဗာလင်္ကာရဘူသိတေ;_  
_အာဇာနီယေဝ ဇာတိယာ,_  
_သိန္ဓဝေ သီဃဝါဟနေ._  

</Paragraph>

</Division>
<Division number="1799" book="ja2">

<Paragraph number="3147" type="verses" book="ja2">
_အာရူဠှေ ဂါမဏီယေဟိ,_  
ဣလ္လိယာစာပဓာရိဘိ;_  
_ဧသ ဝေဿန္တရော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1800" book="ja2">

<Paragraph number="3148" type="verses" book="ja2">
_သတ္တ ရထသတေ ဒတွာ,_  
_သန္နဒ္ဓေ ဥဿိတဒ္ဓဇေ;_  
_ဒီပေ အထောပိ ဝေယဂ္ဃေ,_  
_သဗ္ဗာလင်္ကာရဘူသိတေ._  

</Paragraph>

</Division>
<Division number="1801" book="ja2">

<Paragraph number="3149" type="verses" book="ja2">
_အာရူဠှေ ဂါမဏီယေဟိ,_  
_စာပဟတ္ထေဟိ ဝမ္မိဘိ;_  
_ဧသ ဝေဿန္တရော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1802" book="ja2">

<Paragraph number="3150" type="verses" book="ja2">
_သတ္တ ဣတ္ထိသတေ ဒတွာ,_  
_ဧကမေကာ ရထေ ဌိတာ;_  
_သန္နဒ္ဓါ နိက္ခရဇ္ဇူဟိ,_  
_သုဝဏ္ဏေဟိ အလင်္ကတာ._  

</Paragraph>

</Division>
<Division number="1803" book="ja2">

<Paragraph number="3151" type="verses" book="ja2">
_ပီတာလင်္ကာရာ ပီတဝသနာ,_  
_ပီတာဘရဏဘူသိတာ;_  
_အဠာရပမှာ ဟသုလာ,_  
_သုသညာ တနုမဇ္ဈိမာ;_  
_ဧသ ဝေဿန္တရော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1804" book="ja2">

<Paragraph number="3152" type="verses" book="ja2">
_သတ္တ ဓေနုသတေ ဒတွာ,_  
_သဗ္ဗာ ကံသုပဓာရဏာ;_  
_ဧသ ဝေဿန္တရော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1805" book="ja2">

<Paragraph number="3153" type="verses" book="ja2">
_သတ္တ ဒါသိသတေ ဒတွာ,_  
_သတ္တ ဒါသသတာနိ စ;_  
_ဧသ ဝေဿန္တရော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1806" book="ja2">

<Paragraph number="3154" type="verses" book="ja2">
_ဟတ္ထီ အဿရထေ ဒတွာ,_  
_နာရိယော စ အလင်္ကတာ;_  
_ဧသ ဝေဿန္တရော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1807" book="ja2">

<Paragraph number="3155" type="verses" book="ja2">
_တဒါသိ ယံ ဘိံသနကံ,_  
_တဒါသိ လောမဟံသနံ;_  
_မဟာဒါနေ ပဒိန္နမှိ,_  
_မေဒနီ သမ္ပကမ္ပထ._  

</Paragraph>

</Division>
<Division number="1808" book="ja2">

<Paragraph number="3156" type="verses" book="ja2">
_တဒါသိ ယံ ဘိံသနကံ,_  
_တဒါသိ လောမဟံသနံ;_  
_ယံ ပဉ္ဇလိကတော ရာဇာ,_  
_သမှာ ရဋ္ဌာ နိရဇ္ဇတိ._  

</Paragraph>

</Division>
<Division number="1809" book="ja2">

<Paragraph number="3157" type="verses" book="ja2">
_အထေတ္ထ ဝတ္တတီ သဒ္ဒေါ,_  
_တုမုလော ဘေရဝေါ မဟာ;_  
_ဒါနေန တံ နီဟရန္တိ,_  
_ပုန ဒါနံ အဒါ တုဝံ._  

</Paragraph>

</Division>
<Division number="1810" book="ja2">

<Paragraph number="3158" type="verses" book="ja2">
_တေ သု မတ္တာ ကိလန္တာဝ,_  
_သမ္ပတန္တိ ဝနိဗ္ဗကာ;_  
_နိက္ခမန္တေ မဟာရာဇေ,_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="1811" book="ja2">

<Paragraph number="3159" type="verses" book="ja2">
_အာမန္တယိတ္ထ ရာဇာနံ,_  
_သဉ္ဇယံ ဓမ္မိနံ ဝရံ;_  
_“အဝရုဒ္ဓသိ မံ ဒေဝ,_  
_ဝင်္ကံ ဂစ္ဆာမိ ပဗ္ဗတံ._  

</Paragraph>

</Division>
<Division number="1812" book="ja2">

<Paragraph number="3160" type="verses" book="ja2">
_ယေ ဟိ ကေစိ မဟာရာဇ,_  
_ဘူတာ ယေ စ ဘဝိဿရေ;_  
_အတိတ္တာယေဝ ကာမေဟိ,_  
_ဂစ္ဆန္တိ ယမသာဓနံ._  

</Paragraph>

</Division>
<Division number="1813" book="ja2">

<Paragraph number="3161" type="verses" book="ja2">
_သွာဟံ သကေ အဘိဿသိံ,_  
_ယဇမာနော သကေ ပုရေ;_  
_သိဝီနံ ဝစနတ္ထေန,_  
_သမှာ ရဋ္ဌာ နိရဇ္ဇဟံ._  

</Paragraph>

</Division>
<Division number="1814" book="ja2">

<Paragraph number="3162" type="verses" book="ja2">
_အဃံ တံ ပဋိသေဝိဿံ,_  
_ဝနေ ဝါဠမိဂါကိဏ္ဏေ;_  
_ခဂ္ဂဒီပိနိသေဝိတေ,_  
_အဟံ ပုညာနိ ကရောမိ;_  
_တုမှေ ပင်္ကမှိ သီဒထ._  

</Paragraph>

</Division>
<Division number="1815" book="ja2">

<Paragraph number="3163" type="verses" book="ja2">
_အနုဇာနာဟိ မံ အမ္မ,_  
_ပဗ္ဗဇ္ဇာ မမ ရုစ္စတိ;_  
_သွာဟံ သကေ အဘိဿသိံ,_  
_ယဇမာနော သကေ ပုရေ;_  
_သိဝီနံ ဝစနတ္ထေန,_  
_သမှာ ရဋ္ဌာ နိရဇ္ဇဟံ._  

</Paragraph>

</Division>
<Division number="1816" book="ja2">

<Paragraph number="3164" type="verses" book="ja2">
_အဃံ တံ ပဋိသေဝိဿံ,_  
_ဝနေ ဝါဠမိဂါကိဏ္ဏေ;_  
_ခဂ္ဂဒီပိနိသေဝိတေ,_  
_အဟံ ပုညာနိ ကရောမိ;_  
_တုမှေ ပင်္ကမှိ သီဒထ”._  

</Paragraph>

</Division>
<Division number="1817" book="ja2">

<Paragraph number="3165" type="verses" book="ja2">
_“အနုဇာနာမိ တံ ပုတ္တ,_  
_ပဗ္ဗဇ္ဇာ တေ သမိဇ္ဈတု;_  
_အယဉ္စ မဒ္ဒီ ကလျာဏီ,_  
_သုသညာ တနုမဇ္ဈိမာ;_  
_အစ္ဆတံ သဟ ပုတ္တေဟိ,_  
_ကိံ အရညေ ကရိဿတိ”._  

</Paragraph>

</Division>
<Division number="1818" book="ja2">

<Paragraph number="3166" type="verses" book="ja2">
_“နာဟံ အကာမာ ဒါသိမ္ပိ,_  
_အရညံ နေတုမုဿဟေ;_  
_သစေ ဣစ္ဆတိ အနွေတု,_  
_သစေ နိစ္ဆတိ အစ္ဆတု”._  

</Paragraph>

</Division>
<Division number="1819" book="ja2">

<Paragraph number="3167" type="verses" book="ja2">
_တတော သုဏှံ မဟာရာဇာ,_  
_ယာစိတုံ ပဋိပဇ္ဇထ;_  
_“မာ စန္ဒနသမာစာရေ,_  
_ရဇောဇလ္လံ အဓာရယိ._  

</Paragraph>

</Division>
<Division number="1820" book="ja2">

<Paragraph number="3168" type="verses" book="ja2">
_မာ ကာသိယာနိ ဓာရေတွာ,_  
_ကုသစီရံ အဓာရယိ;_  
_ဒုက္ခော ဝါသော အရညသ္မိံ,_  
_မာ ဟိ တွံ လက္ခဏေ ဂမိ”._  

</Paragraph>

</Division>
<Division number="1821" book="ja2">

<Paragraph number="3169" type="verses" book="ja2">
_တမဗြဝိ ရာဇပုတ္တီ,_  
_မဒ္ဒီ သဗ္ဗင်္ဂသောဘနာ;_  
_“နာဟံ တံ သုခမိစ္ဆေယျံ,_  
_ယံ မေ ဝေဿန္တရံ ဝိနာ”._  

</Paragraph>

</Division>
<Division number="1822" book="ja2">

<Paragraph number="3170" type="verses" book="ja2">
_တမဗြဝိ မဟာရာဇာ,_  
_သိဝီနံ ရဋ္ဌဝဍ္ဎနော;_  
_“ဣင်္ဃ မဒ္ဒိ နိသာမေဟိ,_  
_ဝနေ ယေ ဟောန္တိ ဒုဿဟာ._  

</Paragraph>

</Division>
<Division number="1823" book="ja2">

<Paragraph number="3171" type="verses" book="ja2">
_ဗဟူ ကီဋာ ပဋင်္ဂါ စ,_  
_မကသာ မဓုမက္ခိကာ;_  
_တေပိ တံ တတ္ထ ဟိံသေယျုံ,_  
_တံ တေ ဒုက္ခတရံ သိယာ._  

</Paragraph>

</Division>
<Division number="1824" book="ja2">

<Paragraph number="3172" type="verses" book="ja2">
_အပရေ ပဿ သန္တာပေ,_  
_နဒီနုပနိသေဝိတေ;_  
_သပ္ပါ အဇဂရာ နာမ,_  
_အဝိသာ တေ မဟဗ္ဗလာ._  

</Paragraph>

</Division>
<Division number="1825" book="ja2">

<Paragraph number="3173" type="verses" book="ja2">
_တေ မနုဿံ မိဂံ ဝါပိ,_  
_အပိ မာသန္နမာဂတံ;_  
_ပရိက္ခိပိတွာ ဘောဂေဟိ,_  
_ဝသမာနေန္တိ အတ္တနော._  

</Paragraph>

</Division>
<Division number="1826" book="ja2">

<Paragraph number="3174" type="verses" book="ja2">
_အညေပိ ကဏှဇဋိနော,_  
_အစ္ဆာ နာမ အဃမ္မိဂါ;_  
_န တေဟိ ပုရိသော ဒိဋ္ဌော,_  
_ရုက္ခမာရုယှ မုစ္စတိ._  

</Paragraph>

</Division>
<Division number="1827" book="ja2">

<Paragraph number="3175" type="verses" book="ja2">
_သင်္ဃဋ္ဋယန္တာ သိင်္ဂါနိ,_  
_တိက္ခဂ္ဂါတိပ္ပဟာရိနော;_  
_မဟိံသာ ဝိစရန္တေတ္ထ,_  
_နဒိံ သောတုမ္ဗရံ ပတိ._  

</Paragraph>

</Division>
<Division number="1828" book="ja2">

<Paragraph number="3176" type="verses" book="ja2">
_ဒိသွာ မိဂါနံ ယူထာနံ,_  
_ဂဝံ သဉ္စရတံ ဝနေ;_  
_ဓေနုဝ ဝစ္ဆဂိဒ္ဓါဝ,_  
_ကထံ မဒ္ဒိ ကရိဿသိ._  

</Paragraph>

</Division>
<Division number="1829" book="ja2">

<Paragraph number="3177" type="verses" book="ja2">
_ဒိသွာ သမ္ပတိတေ ဃောရေ,_  
_ဒုမဂ္ဂေသု ပ္လဝင်္ဂမေ;_  
_အခေတ္တညာယ တေ မဒ္ဒိ,_  
_ဘဝိဿတေ မဟဗ္ဘယံ._  

</Paragraph>

</Division>
<Division number="1830" book="ja2">

<Paragraph number="3178" type="verses" book="ja2">
_ယာ တွံ သိဝါယ သုတွာန,_  
_မုဟုံ ဥတ္တသယီ ပုရေ;_  
_သာ တွံ ဝင်္ကမနုပ္ပတ္တာ,_  
_ကထံ မဒ္ဒိ ကရိဿသိ._  

</Paragraph>

</Division>
<Division number="1831" book="ja2">

<Paragraph number="3179" type="verses" book="ja2">
_ဌိတေ မဇ္ဈနှိကေ ကာလေ,_  
_သန္နိသိန္နေသု ပက္ခိသု;_  
_သဏတေဝ ဗြဟာရညံ,_  
_တတ္ထ ကိံ ဂန္တုမိစ္ဆသိ”._  

</Paragraph>

</Division>
<Division number="1832" book="ja2">

<Paragraph number="3180" type="verses" book="ja2">
_တမဗြဝိ ရာဇပုတ္တီ,_  
_မဒ္ဒီ သဗ္ဗင်္ဂသောဘနာ;_  
_“ယာနိ ဧတာနိ အက္ခာသိ,_  
_ဝနေ ပဋိဘယာနိ မေ;_  
_သဗ္ဗာနိ အဘိသမ္ဘောဿံ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1833" book="ja2">

<Paragraph number="3181" book="ja2">
_ကာသံ ကုသံ ပေါဋကိလံ,_  
ဥသိရံ မုဉ္ဇပဗ္ဗဇံ;_  
ဥရသာ ပနုဒဟိဿာမိ,_  
_နဿ ဟေဿာမိ ဒုန္နယာ._  

</Paragraph>

</Division>
<Division number="1834" book="ja2">

<Paragraph number="3182" type="verses" book="ja2">
_ဗဟူဟိ ဝတ စရိယာဟိ,_  
_ကုမာရီ ဝိန္ဒတေ ပတိံ;_  
ဥဒရဿုပရောဓေန,_  
_ဂေါဟနုဝေဌနေန စ._  

</Paragraph>

</Division>
<Division number="1835" book="ja2">

<Paragraph number="3183" type="verses" book="ja2">
_အဂ္ဂိဿ ပါရိစရိယာယ,_  
ဥဒကုမ္မုဇ္ဇနေန စ;_  
_ဝေဓဗျံ ကဋုကံ လောကေ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1836" book="ja2">

<Paragraph number="3184" type="verses" book="ja2">
_အပိဿာ ဟောတိ အပ္ပတ္တော,_  
ဥစ္ဆိဋ္ဌမပိ ဘုဉ္ဇိတုံ;_  
_ယော နံ ဟတ္ထေ ဂဟေတွာန,_  
_အကာမံ ပရိကဍ္ဎတိ;_  
_ဝေဓဗျံ ကဋုကံ လောကေ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1837" book="ja2">

<Paragraph number="3185" type="verses" book="ja2">
_ကေသဂ္ဂဟဏမုက္ခေပါ,_  
_ဘူမျာ စ ပရိသုမ္ဘနာ;_  
_ဒတွာ စ နောပက္ကမတိ,_  
_ဗဟုံ ဒုက္ခံ အနပ္ပကံ;_  
_ဝေဓဗျံ ကဋုကံ လောကေ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1838" book="ja2">

<Paragraph number="3186" type="verses" book="ja2">
_သုက္ကစ္ဆဝီ ဝေဓဝေရာ,_  
_ဒတွာ သုဘဂမာနိနော;_  
_အကာမံ ပရိကဍ္ဎန္တိ,_  
ဥလူကညေဝ ဝါယသာ;_  
_ဝေဓဗျံ ကဋုကံ လောကေ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1839" book="ja2">

<Paragraph number="3187" type="verses" book="ja2">
_အပိ ဉာတိကုလေ ဖီတေ,_  
_ကံသပဇ္ဇောတနေ ဝသံ;_  
_နေဝါဘိဝါကျံ န လဘေ,_  
_ဘာတူဟိ သခိနီဟိပိ;_  
_ဝေဓဗျံ ကဋုကံ လောကေ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1840" book="ja2">

<Paragraph number="3188" type="verses" book="ja2">
_နဂ္ဂါ နဒီ အနုဒကာ,_  
_နဂ္ဂံ ရဋ္ဌံ အရာဇကံ;_  
ဣတ္ထီပိ ဝိဓဝါ နဂ္ဂါ,_  
_ယဿာပိ ဒသ ဘာတရော;_  
_ဝေဓဗျံ ကဋုကံ လောကေ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1841" book="ja2">

<Paragraph number="3189" type="verses" book="ja2">
_ဓဇော ရထဿ ပညာဏံ,_  
_ဓူမော ပညာဏမဂ္ဂိနော;_  
_ရာဇာ ရထဿ ပညာဏံ,_  
_ဘတ္တာ ပညာဏမိတ္ထိယာ;_  
_ဝေဓဗျံ ကဋုကံ လောကေ,_  
_ဂစ္ဆညေဝ ရထေသဘ._  

</Paragraph>

</Division>
<Division number="1842" book="ja2">

<Paragraph number="3190" type="verses" book="ja2">
_ယာ ဒလိဒ္ဒီ ဒလိဒ္ဒဿ,_  
_အဍ္ဎာ အဍ္ဎဿ ကိတ္တိမာ;_  
_တံ ဝေ ဒေဝါ ပသံသန္တိ,_  
_ဒုက္ကရဉှိ ကရောတိ သာ._  

</Paragraph>

</Division>
<Division number="1843" book="ja2">

<Paragraph number="3191" type="verses" book="ja2">
_သာမိကံ အနုဗန္ဓိဿံ,_  
_သဒါ ကာသာယဝါသိနီ;_  
_ပထဗျာပိ အဘိဇ္ဇန္တျာ,_  
_ဝေဓဗျံ ကဋုကိတ္ထိယာ._  

</Paragraph>

</Division>
<Division number="1844" book="ja2">

<Paragraph number="3192" type="verses" book="ja2">
_အပိ သာဂရပရိယန္တံ,_  
_ဗဟုဝိတ္တဓရံ မဟိံ;_  
_နာနာရတနပရိပူရံ,_  
_နိစ္ဆေ ဝေဿန္တရံ ဝိနာ._  

</Paragraph>

</Division>
<Division number="1845" book="ja2">

<Paragraph number="3193" type="verses" book="ja2">
_ကထံ နု တာသံ ဟဒယံ,_  
_သုခရာ ဝတ ဣတ္ထိယော;_  
_ယာ သာမိကေ ဒုက္ခိတမှိ,_  
_သုခမိစ္ဆန္တိ အတ္တနော._  

</Paragraph>

</Division>
<Division number="1846" book="ja2">

<Paragraph number="3194" type="verses" book="ja2">
_နိက္ခမန္တေ မဟာရာဇေ,_  
_သိဝီနံ ရဋ္ဌဝဍ္ဎနေ;_  
_တမဟံ အနုဗန္ဓိဿံ,_  
_သဗ္ဗကာမဒဒေါ ဟိ မေ”._  

</Paragraph>

</Division>
<Division number="1847" book="ja2">

<Paragraph number="3195" type="verses" book="ja2">
_တမဗြဝိ မဟာရာဇာ,_  
_မဒ္ဒိံ သဗ္ဗင်္ဂသောဘနံ;_  
_“ဣမေ တေ ဒဟရာ ပုတ္တာ,_  
_ဇာလီ ကဏှာဇိနာ စုဘော;_  
_နိက္ခိပ္ပ လက္ခဏေ ဂစ္ဆ,_  
_မယံ တေ ပေါသယာမသေ”._  

</Paragraph>

</Division>
<Division number="1848" book="ja2">

<Paragraph number="3196" type="verses" book="ja2">
_တမဗြဝိ ရာဇပုတ္တီ,_  
_မဒ္ဒီ သဗ္ဗင်္ဂသောဘနာ;_  
_“ပိယာ မေ ပုတ္တကာ ဒေဝ,_  
_ဇာလီ ကဏှာဇိနာ စုဘော;_  
_တျမှံ တတ္ထ ရမေဿန္တိ,_  
_အရညေ ဇီဝသောကိနံ”._  

</Paragraph>

</Division>
<Division number="1849" book="ja2">

<Paragraph number="3197" type="verses" book="ja2">
_တမဗြဝိ မဟာရာဇာ,_  
_သိဝီနံ ရဋ္ဌဝဍ္ဎနော;_  
_“သာလီနံ ဩဒနံ ဘုတွာ,_  
_သုစိံ မံသူပသေစနံ;_  
_ရုက္ခဖလာနိ ဘုဉ္ဇန္တာ,_  
_ကထံ ကာဟန္တိ ဒါရကာ._  

</Paragraph>

</Division>
<Division number="1850" book="ja2">

<Paragraph number="3198" type="verses" book="ja2">
_ဘုတွာ သတပလေ ကံသေ,_  
_သောဝဏ္ဏေ သတရာဇိကေ;_  
_ရုက္ခပတ္တေသု ဘုဉ္ဇန္တာ,_  
_ကထံ ကာဟန္တိ ဒါရကာ._  

</Paragraph>

</Division>
<Division number="1851" book="ja2">

<Paragraph number="3199" type="verses" book="ja2">
_ကာသိယာနိ စ ဓာရေတွာ,_  
_ခေါမကောဋုမ္ဗရာနိ စ;_  
_ကုသစီရာနိ ဓာရေန္တာ,_  
_ကထံ ကာဟန္တိ ဒါရကာ._  

</Paragraph>

</Division>
<Division number="1852" book="ja2">

<Paragraph number="3200" type="verses" book="ja2">
_ဝယှာဟိ ပရိယာယိတွာ,_  
_သိဝိကာယ ရထေန စ;_  
_ပတ္တိကာ ပရိဓာဝန္တာ,_  
_ကထံ ကာဟန္တိ ဒါရကာ._  

</Paragraph>

</Division>
<Division number="1853" book="ja2">

<Paragraph number="3201" type="verses" book="ja2">
_ကူဋာဂါရေ သယိတွာန,_  
_နိဝါတေ ဖုသိတဂ္ဂဠေ;_  
_သယန္တာ ရုက္ခမူလသ္မိံ,_  
_ကထံ ကာဟန္တိ ဒါရကာ._  

</Paragraph>

</Division>
<Division number="1854" book="ja2">

<Paragraph number="3202" type="verses" book="ja2">
_ပလ္လင်္ကေသု သယိတွာန,_  
_ဂေါနကေ စိတ္တသန္ထတေ;_  
_သယန္တာ တိဏသန္ထာရေ,_  
_ကထံ ကာဟန္တိ ဒါရကာ._  

</Paragraph>

</Division>
<Division number="1855" book="ja2">

<Paragraph number="3203" type="verses" book="ja2">
_ဂန္ဓကေန ဝိလိမ္ပိတွာ,_  
_အဂရုစန္ဒနေန စ;_  
_ရဇောဇလ္လာနိ ဓာရေန္တာ,_  
_ကထံ ကာဟန္တိ ဒါရကာ._  

</Paragraph>

</Division>
<Division number="1856" book="ja2">

<Paragraph number="3204" type="verses" book="ja2">
_စာမရမောရဟတ္ထေဟိ,_  
_ဗီဇိတင်္ဂါ သုခေဓိတာ;_  
_ဖုဋ္ဌာ ဍံသေဟိ မကသေဟိ,_  
_ကထံ ကာဟန္တိ ဒါရကာ”._  

</Paragraph>

</Division>
<Division number="1857" book="ja2">

<Paragraph number="3205" type="verses" book="ja2">
_တမဗြဝိ ရာဇပုတ္တီ,_  
_မဒ္ဒီ သဗ္ဗင်္ဂသောဘနာ;_  
_“မာ ဒေဝ ပရိဒေဝေသိ,_  
_မာ စ တွံ ဝိမနော အဟု;_  
_ယထာ မယံ ဘဝိဿာမ,_  
_တထာ ဟေဿန္တိ ဒါရကာ”._  

</Paragraph>

</Division>
<Division number="1858" book="ja2">

<Paragraph number="3206" type="verses" book="ja2">
ဣဒံ ဝတွာန ပက္ကာမိ,_  
_မဒ္ဒီ သဗ္ဗင်္ဂသောဘနာ;_  
_သိဝိမဂ္ဂေန အနွေသိ,_  
_ပုတ္တေ အာဒါယ လက္ခဏာ._  

</Paragraph>

</Division>
<Division number="1859" book="ja2">

<Paragraph number="3207" type="verses" book="ja2">
_တတော ဝေဿန္တရော ရာဇာ,_  
_ဒါနံ ဒတွာန ခတ္တိယော;_  
_ပိတု မာတု စ ဝန္ဒိတွာ,_  
_ကတွာ စ နံ ပဒက္ခိဏံ._  

</Paragraph>

</Division>
<Division number="1860" book="ja2">

<Paragraph number="3208" type="verses" book="ja2">
_စတုဝါဟိံ ရထံ ယုတ္တံ,_  
_သီဃမာရုယှ သန္ဒနံ;_  
_အာဒါယ ပုတ္တဒါရဉ္စ,_  
_ဝင်္ကံ ပါယာသိ ပဗ္ဗတံ._  

</Paragraph>

</Division>
<Division number="1861" book="ja2">

<Paragraph number="3209" type="verses" book="ja2">
_တတော ဝေဿန္တရော ရာဇာ,_  
_ယေနာသိ ဗဟုကော ဇနော;_  
_“အာမန္တ ခေါ တံ ဂစ္ဆာမ,_  
_အရောဂါ ဟောန္တု ဉာတယော._  

</Paragraph>

</Division>
<Division number="1862" book="ja2">

<Paragraph number="3210" type="verses" book="ja2">
ဣင်္ဃ မဒ္ဒိ နိသာမေဟိ,_  
_ရမ္မရူပံဝ ဒိဿတိ;_  
_အာဝါသံ သိဝိသေဋ္ဌဿ,_  
_ပေတ္တိကံ ဘဝနံ မမ”._  

</Paragraph>

</Division>
<Division number="1863" book="ja2">

<Paragraph number="3211" type="verses" book="ja2">
_တံ ဗြာဟ္မဏာ အနွဂမုံ,_  
_တေ နံ အဿေ အယာစိသုံ;_  
_ယာစိတော ပဋိပါဒေသိ,_  
_စတုန္နံ စတုရော ဟယေ._  

</Paragraph>

</Division>
<Division number="1864" book="ja2">

<Paragraph number="3212" type="verses" book="ja2">
_“ဣင်္ဃ မဒ္ဒိ နိသာမေဟိ,_  
_စိတ္တရူပံဝ ဒိဿတိ;_  
_မိဂရောဟိစ္စဝဏ္ဏေန,_  
_ဒက္ခိဏဿာ ဝဟန္တိ မံ”._  

</Paragraph>

</Division>
<Division number="1865" book="ja2">

<Paragraph number="3213" type="verses" book="ja2">
_အထေတ္ထ ပဉ္စမော အာဂါ,_  
_သော တံ ရထမယာစထ;_  
_တဿ တံ ယာစိတောဒါသိ,_  
_န စဿုပဟတော မနော._  

</Paragraph>

</Division>
<Division number="1866" book="ja2">

<Paragraph number="3214" type="verses" book="ja2">
_တတော ဝေဿန္တရော ရာဇာ,_  
_ဩရောပေတွာ သကံ ဇနံ;_  
_အဿာသယိ အဿရထံ,_  
_ဗြာဟ္မဏဿ ဓနေသိနော._  

</Paragraph>

</Division>
<Division number="1867" book="ja2">

<Paragraph number="3215" type="verses" book="ja2">
_“တွံ မဒ္ဒိ ကဏှံ ဂဏှာဟိ,_  
_လဟု ဧသာ ကနိဋ္ဌိကာ;_  
_အဟံ ဇာလိံ ဂဟေဿာမိ,_  
_ဂရုကော ဘာတိကော ဟိ သော”._  

</Paragraph>

</Division>
<Division number="1868" book="ja2">

<Paragraph number="3216" type="verses" book="ja2">
_ရာဇာ ကုမာရမာဒါယ,_  
_ရာဇပုတ္တီ စ ဒါရိကံ;_  
_သမ္မောဒမာနာ ပက္ကာမုံ,_  
_အညမညံ ပိယံဝဒါ._  


</Paragraph>
</Division>

<Paragraph number="3217" type="center" book="ja2">
ဒါနကဏ္ဍံ နာမ.
</Paragraph>