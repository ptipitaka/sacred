---
title: 22.1.8 မဟာနာရဒကဿပဇာတက
tableOfContents: false
sidebar:
  order: 8
type: tipitaka
basket: su
book: ja2
review:
  current: review
  updated: '2025-10-20T23:12:24.192775'
  updated_by: ''
  notes: ''
  history:
  - state: review
    date: '2025-10-20T23:12:24.192775'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1153" book="ja2" e="ch" v="23" p="257">

<Paragraph number="2486" type="verses" book="ja2">
_အဟု ရာဇာ ဝိဒေဟာနံ,_  
_အင်္ဂတိ နာမ ခတ္တိယော;_  
_ပဟူတယောဂ္ဂေါ ဓနိမာ,_  
_အနန္တဗလပေါရိသော._  

</Paragraph>

</Division>
<Division number="1154" book="ja2" e="ch" v="23" p="257">

<Paragraph number="2487" type="verses" book="ja2">
_သော စ ပန္နရသိံ ရတ္တိံ,_  
_ပုရိမယာမေ အနာဂတေ;_  
_စာတုမာသာ ကောမုဒိယာ,_  
_အမစ္စေ သန္နိပါတယိ._  

</Paragraph>

</Division>
<Division number="1155" book="ja2" e="ch" v="23" p="257">

<Paragraph number="2488" type="verses" book="ja2">
_ပဏ္ဍိတေ သုတသမ္ပန္နေ,_  
_မှိတပုဗ္ဗေ ဝိစက္ခဏေ;_  
_ဝိဇယဉ္စ သုနာမဉ္စ,_  
_သေနာပတိံ အလာတကံ._  

</Paragraph>

</Division>
<Division number="1156" book="ja2" e="ch" v="23" p="257">

<Paragraph number="2489" type="verses" book="ja2">
_တမနုပုစ္ဆိ ဝေဒေဟော,_  
_“ပစ္စေကံ ဗြူထ သံ ရုစိံ;_  
_စာတုမာသာ ကောမုဒဇ္ဇ,_  
_ဇုဏှံ ဗျပဟတံ တမံ;_  
_ကာယဇ္ဇ ရတိယာ ရတ္တိံ,_  
_ဝိဟရေမု ဣမံ ဥတုံ”._  

</Paragraph>

</Division>
<Division number="1157" book="ja2" e="ch" v="23" p="257">

<Paragraph number="2490" type="verses" book="ja2">
_တတော သေနာပတိ ရညော,_  
_အလာတော ဧတဒဗြဝိ;_  
_“ဟဋ္ဌံ ယောဂ္ဂံ ဗလံ သဗ္ဗံ,_  
_သေနံ သန္နာဟယာမသေ._  

</Paragraph>

</Division>
<Division number="1158" book="ja2" e="ch" v="23" p="257">

<Paragraph number="2491" type="verses" book="ja2">
_နိယျာမ ဒေဝ ယုဒ္ဓါယ,_  
_အနန္တဗလပေါရိသာ;_  
_ယေ တေ ဝသံ န အာယန္တိ,_  
_ဝသံ ဥပနယာမသေ;_  
_ဧသာ မယှံ သကာ ဒိဋ္ဌိ,_  
_အဇိတံ ဩဇိနာမသေ”._  

</Paragraph>

</Division>
<Division number="1159" book="ja2" e="ch" v="23" p="257">

<Paragraph number="2492" type="verses" book="ja2">
_အလာတဿ ဝစော သုတွာ,_  
_သုနာမော ဧတဒဗြဝိ;_  
_“သဗ္ဗေ တုယှံ မဟာရာဇ,_  
_အမိတ္တာ ဝသမာဂတာ._  

</Paragraph>

</Division>
<Division number="1160" book="ja2" e="ch" v="23" p="257">

<Paragraph number="2493" type="verses" book="ja2">
_နိက္ခိတ္တသတ္ထာ ပစ္စတ္ထာ,_  
_နိဝါတမနုဝတ္တရေ;_  
ဥတ္တမော ဥဿဝေါ အဇ္ဇ,_  
_န ယုဒ္ဓံ မမ ရုစ္စတိ._  

</Paragraph>

</Division>
<Division number="1161" book="ja2" e="ch" v="23" p="257">

<Paragraph number="2494" type="verses" book="ja2">
_အန္နပါနဉ္စ ခဇ္ဇဉ္စ,_  
_ခိပ္ပံ အဘိဟရန္တု တေ;_  
_ရမဿု ဒေဝ ကာမေဟိ,_  
_နစ္စဂီတေ သုဝါဒိတေ”._  

</Paragraph>

</Division>
<Division number="1162" book="ja2" e="ch" v="23" p="257">

<Paragraph number="2495" type="verses" book="ja2">
_သုနာမဿ ဝစော သုတွာ,_  
_ဝိဇယော ဧတဒဗြဝိ;_  
_“သဗ္ဗေ ကာမာ မဟာရာဇ,_  
_နိစ္စံ တဝ မုပဋ္ဌိတာ._  

</Paragraph>

</Division>
<Division number="1163" book="ja2" e="ch" v="23" p="257">

<Paragraph number="2496" type="verses" book="ja2">
_န ဟေတေ ဒုလ္လဘာ ဒေဝ,_  
_တဝ ကာမေဟိ မောဒိတုံ;_  
_သဒါပိ ကာမာ သုလဘာ,_  
_နေတံ စိတ္တမတံ မမ._  

</Paragraph>

</Division>
<Division number="1164" book="ja2" e="ch" v="23" p="258">

<Paragraph number="2497" type="verses" book="ja2">
_သမဏံ ဗြာဟ္မဏံ ဝါပိ,_  
ဥပါသေမု ဗဟုဿုတံ;_  
_ယော နဇ္ဇ ဝိနယေ ကင်္ခံ,_  
_အတ္ထဓမ္မဝိဒူ ဣသေ”._  

</Paragraph>

</Division>
<Division number="1165" book="ja2" e="ch" v="23" p="258">

<Paragraph number="2498" type="verses" book="ja2">
_ဝိဇယဿ ဝစော သုတွာ,_  
_ရာဇာ အင်္ဂတိ မဗြဝိ;_  
_“ယထာ ဝိဇယော ဘဏတိ,_  
_မယှမ္ပေတံဝ ရုစ္စတိ._  

</Paragraph>

</Division>
<Division number="1166" book="ja2" e="ch" v="23" p="258">

<Paragraph number="2499" type="verses" book="ja2">
_သမဏံ ဗြာဟ္မဏံ ဝါပိ,_  
ဥပါသေမု ဗဟုဿုတံ;_  
_ယော နဇ္ဇ ဝိနယေ ကင်္ခံ,_  
_အတ္ထဓမ္မဝိဒူ ဣသေ._  

</Paragraph>

</Division>
<Division number="1167" book="ja2" e="ch" v="23" p="258">

<Paragraph number="2500" type="verses" book="ja2">
_သဗ္ဗေဝ သန္တာ ကရောထ မတိံ,_  
_ကံ ဥပါသေမု ပဏ္ဍိတံ;_  
_ယော နဇ္ဇ ဝိနယေ ကင်္ခံ,_  
_အတ္ထဓမ္မဝိဒူ ဣသေ”._  

</Paragraph>

</Division>
<Division number="1168" book="ja2" e="ch" v="23" p="258">

<Paragraph number="2501" type="verses" book="ja2">
_ဝေဒေဟဿ ဝစော သုတွာ,_  
_အလာတော ဧတဒဗြဝိ;_  
_“အတ္ထာယံ မိဂဒါယသ္မိံ,_  
_အစေလော ဓီရသမ္မတော._  

</Paragraph>

</Division>
<Division number="1169" book="ja2" e="ch" v="23" p="258">

<Paragraph number="2502" type="verses" book="ja2">
_ဂုဏော ကဿပဂေါတ္တာယံ,_  
_သုတော စိတြကထီ ဂဏီ;_  
_တံ ဒေဝ ပယိရုပါသေမု,_  
_သော နော ကင်္ခံ ဝိနေဿတိ”._  

</Paragraph>

</Division>
<Division number="1170" book="ja2" e="ch" v="23" p="258">

<Paragraph number="2503" type="verses" book="ja2">
_အလာတဿ ဝစော သုတွာ,_  
_ရာဇာ စောဒေသိ သာရထိံ;_  
_“မိဂဒါယံ ဂမိဿာမ,_  
_ယုတ္တံ ယာနံ ဣဓာနယ”._  

</Paragraph>

</Division>
<Division number="1171" book="ja2" e="ch" v="23" p="258">

<Paragraph number="2504" type="verses" book="ja2">
_တဿ ယာနံ အယောဇေသုံ,_  
_ဒန္တံ ရူပိယပက္ခရံ;_  
_သုက္ကမဋ္ဌပရိဝါရံ,_  
_ပဏ္ဍရံ ဒေါသိနာမုခံ._  

</Paragraph>

</Division>
<Division number="1172" book="ja2" e="ch" v="23" p="258">

<Paragraph number="2505" type="verses" book="ja2">
_တတြာသုံ ကုမုဒါယုတ္တာ,_  
_စတ္တာရော သိန္ဓဝါ ဟယာ;_  
_အနိလူပမသမုပ္ပါတာ,_  
_သုဒန္တာ သောဏ္ဏမာလိနော._  

</Paragraph>

</Division>
<Division number="1173" book="ja2" e="ch" v="23" p="258">

<Paragraph number="2506" type="verses" book="ja2">
_သေတစ္ဆတ္တံ သေတရထော,_  
_သေတဿာ သေတဗီဇနီ;_  
_ဝေဒေဟော သဟမစ္စေဟိ,_  
_နိယျံ စန္ဒောဝ သောဘတိ._  

</Paragraph>

</Division>
<Division number="1174" book="ja2" e="ch" v="23" p="258">

<Paragraph number="2507" type="verses" book="ja2">
_တမနုယာယိံသု ဗဟဝေါ,_  
ဣန္ဒိခဂ္ဂဓရာ ဗလီ;_  
_အဿပိဋ္ဌိဂတာ ဝီရာ,_  
_နရာ နရဝရာဓိပံ._  

</Paragraph>

</Division>
<Division number="1175" book="ja2" e="ch" v="23" p="258">

<Paragraph number="2508" type="verses" book="ja2">
_သော မုဟုတ္တံဝ ယာယိတွာ,_  
_ယာနာ ဩရုယှ ခတ္တိယော;_  
_ဝေဒေဟော သဟမစ္စေဟိ,_  
_ပတ္တီ ဂုဏမုပါဂမိ._  

</Paragraph>

</Division>
<Division number="1176" book="ja2" e="ch" v="23" p="258">

<Paragraph number="2509" type="verses" book="ja2">
_ယေပိ တတ္ထ တဒါ အာသုံ,_  
_ဗြာဟ္မဏိဗ္ဘာ သမာဂတာ;_  
_န တေ အပနယီ ရာဇာ,_  
_အကတံ ဘူမိမာဂတေ._  

</Paragraph>

</Division>
<Division number="1177" book="ja2" e="ch" v="23" p="259">

<Paragraph number="2510" type="verses" book="ja2">
_တတော သော မုဒုကာ ဘိသိယာ,_  
_မုဒုစိတ္တကသန္ထတေ;_  
_မုဒုပစ္စတ္ထတေ ရာဇာ,_  
_ဧကမန္တံ ဥပါဝိသိ._  

</Paragraph>

</Division>
<Division number="1178" book="ja2" e="ch" v="23" p="259">

<Paragraph number="2511" type="verses" book="ja2">
_နိသဇ္ဇ ရာဇာ သမ္မောဒိ,_  
_ကထံ သာရဏိယံ တတော;_  
_“ကစ္စိ ယာပနိယံ ဘန္တေ,_  
_ဝါတာနမဝိယဂ္ဂတာ._  

</Paragraph>

</Division>
<Division number="1179" book="ja2" e="ch" v="23" p="259">

<Paragraph number="2512" type="verses" book="ja2">
_ကစ္စိ အကသိရာ ဝုတ္တိ,_  
_လဘသိ ပိဏ္ဍယာပနံ;_  
_အပါဗာဓော စသိ ကစ္စိ,_  
_စက္ခုံ န ပရိဟာယတိ”._  

</Paragraph>

</Division>
<Division number="1180" book="ja2" e="ch" v="23" p="259">

<Paragraph number="2513" type="verses" book="ja2">
_တံ ဂုဏော ပဋိသမ္မောဒိ,_  
_ဝေဒေဟံ ဝိနယေ ရတံ;_  
_“ယာပနီယံ မဟာရာဇ,_  
_သဗ္ဗမေတံ တဒူဘယံ._  

</Paragraph>

</Division>
<Division number="1181" book="ja2" e="ch" v="23" p="259">

<Paragraph number="2514" type="verses" book="ja2">
_ကစ္စိ တုယှမ္ပိ ဝေဒေဟ,_  
_ပစ္စန္တာ န ဗလီယရေ;_  
_ကစ္စိ အရောဂံ ယောဂ္ဂံ တေ,_  
_ကစ္စိ ဝဟတိ ဝါဟနံ;_  
_ကစ္စိ တေ ဗျာဓယော နတ္ထိ,_  
_သရီရဿုပတာပိယာ”._  

</Paragraph>

</Division>
<Division number="1182" book="ja2" e="ch" v="23" p="259">

<Paragraph number="2515" type="verses" book="ja2">
_ပဋိသမ္မောဒိတော ရာဇာ,_  
_တတော ပုစ္ဆိ အနန္တရာ;_  
_အတ္ထံ ဓမ္မဉ္စ ဉာယဉ္စ,_  
_ဓမ္မကာမော ရထေသဘော._  

</Paragraph>

</Division>
<Division number="1183" book="ja2" e="ch" v="23" p="259">

<Paragraph number="2516" type="verses" book="ja2">
_“ကထံ ဓမ္မံ စရေ မစ္စော,_  
_မာတာပိတူသု ကဿပ;_  
_ကထံ စရေ အာစရိယေ,_  
_ပုတ္တဒါရေ ကထံ စရေ._  

</Paragraph>

</Division>
<Division number="1184" book="ja2" e="ch" v="23" p="259">

<Paragraph number="2517" type="verses" book="ja2">
_ကထံ စရေယျ ဝုဍ္ဎေသု,_  
_ကထံ သမဏဗြာဟ္မဏေ;_  
_ကထဉ္စ ဗလကာယသ္မိံ,_  
_ကထံ ဇနပဒေ စရေ._  

</Paragraph>

</Division>
<Division number="1185" book="ja2" e="ch" v="23" p="259">

<Paragraph number="2518" type="verses" book="ja2">
_ကထံ ဓမ္မံ စရိတွာန,_  
_မစ္စာ ဂစ္ဆန္တိ သုဂ္ဂတိံ;_  
_ကထဉ္စေကေ အဓမ္မဋ္ဌာ,_  
_ပတန္တိ နိရယံ အထော”._  

</Paragraph>

</Division>
<Division number="1186" book="ja2" e="ch" v="23" p="259">

<Paragraph number="2519" type="verses" book="ja2">
_ဝေဒေဟဿ ဝစော သုတွာ,_  
_ကဿပေါ ဧတဒဗြဝိ;_  
_“သုဏောဟိ မေ မဟာရာဇ,_  
_သစ္စံ အဝိတထံ ပဒံ._  

</Paragraph>

</Division>
<Division number="1187" book="ja2" e="ch" v="23" p="259">

<Paragraph number="2520" type="verses" book="ja2">
_နတ္ထိ ဓမ္မစရိတဿ,_  
_ဖလံ ကလျာဏပါပကံ;_  
_နတ္ထိ ဒေဝ ပရော လောကော,_  
_ကော တတော ဟိ ဣဓာဂတော._  

</Paragraph>

</Division>
<Division number="1188" book="ja2" e="ch" v="23" p="260">

<Paragraph number="2521" type="verses" book="ja2">
_နတ္ထိ ဒေဝ ပိတရော ဝါ,_  
_ကုတော မာတာ ကုတော ပိတာ;_  
_နတ္ထိ အာစရိယော နာမ,_  
_အဒန္တံ ကော ဒမေဿတိ._  

</Paragraph>

</Division>
<Division number="1189" book="ja2" e="ch" v="23" p="260">

<Paragraph number="2522" type="verses" book="ja2">
_သမတုလျာနိ ဘူတာနိ,_  
_နတ္ထိ ဇေဋ္ဌာပစာယိကာ;_  
_နတ္ထိ ဗလံ ဝီရိယံ ဝါ,_  
_ကုတော ဥဋ္ဌာနပေါရိသံ;_  
_နိယတာနိ ဟိ ဘူတာနိ,_  
_ယထာ ဂေါဋဝိသော တထာ._  

</Paragraph>

</Division>
<Division number="1190" book="ja2" e="ch" v="23" p="260">

<Paragraph number="2523" type="verses" book="ja2">
_လဒ္ဓေယျံ လဘတေ မစ္စော,_  
_တတ္ထ ဒါနဖလံ ကုတော;_  
_နတ္ထိ ဒါနဖလံ ဒေဝ,_  
_အဝသော ဒေဝဝီရိယော._  

</Paragraph>

</Division>
<Division number="1191" book="ja2" e="ch" v="23" p="260">

<Paragraph number="2524" type="verses" book="ja2">
_ဗာလေဟိ ဒါနံ ပညတ္တံ,_  
_ပဏ္ဍိတေဟိ ပဋိစ္ဆိတံ;_  
_အဝသာ ဒေန္တိ ဓီရာနံ,_  
_ဗာလာ ပဏ္ဍိတမာနိနော._  

</Paragraph>

</Division>
<Division number="1192" book="ja2" e="ch" v="23" p="260">

<Paragraph number="2525" type="verses" book="ja2">
_သတ္တိမေ သဿတာ ကာယာ,_  
_အစ္ဆေဇ္ဇာ အဝိကောပိနော;_  
_တေဇော ပထဝီ အာပေါ စ,_  
_ဝါယော သုခံ ဒုခဉ္စိမေ;_  
_ဇီဝေ စ သတ္တိမေ ကာယာ,_  
_ယေသံ ဆေတ္တာ န ဝိဇ္ဇတိ._  

</Paragraph>

</Division>
<Division number="1193" book="ja2" e="ch" v="23" p="260">

<Paragraph number="2526" type="verses" book="ja2">
_နတ္ထိ ဟန္တာ ဝ ဆေတ္တာ ဝါ,_  
_ဟညေ ယေဝါပိ ကောစိ နံ;_  
_အန္တရေနေဝ ကာယာနံ,_  
_သတ္ထာနိ ဝီတိဝတ္တရေ._  

</Paragraph>

</Division>
<Division number="1194" book="ja2" e="ch" v="23" p="260">

<Paragraph number="2527" type="verses" book="ja2">
_ယော စာပိ သိရမာဒါယ,_  
_ပရေသံ နိသိတာသိနာ;_  
_န သော ဆိန္ဒတိ တေ ကာယေ,_  
_တတ္ထ ပါပဖလံ ကုတော._  

</Paragraph>

</Division>
<Division number="1195" book="ja2" e="ch" v="23" p="260">

<Paragraph number="2528" type="verses" book="ja2">
_စုလ္လာသီတိမဟာကပ္ပေ,_  
_သဗ္ဗေ သုဇ္ဈန္တိ သံသရံ;_  
_အနာဂတေ တမှိ ကာလေ,_  
_သညတောပိ န သုဇ္ဈတိ._  

</Paragraph>

</Division>
<Division number="1196" book="ja2" e="ch" v="23" p="260">

<Paragraph number="2529" type="verses" book="ja2">
_စရိတွာပိ ဗဟုံ ဘဒြံ,_  
_နေဝ သုဇ္ဈန္တိနာဂတေ;_  
_ပါပဉ္စေပိ ဗဟုံ ကတွာ,_  
_တံ ခဏံ နာတိဝတ္တရေ._  

</Paragraph>

</Division>
<Division number="1197" book="ja2" e="ch" v="23" p="260">

<Paragraph number="2530" type="verses" book="ja2">
_အနုပုဗ္ဗေန နော သုဒ္ဓိ,_  
_ကပ္ပါနံ စုလ္လသီတိယာ;_  
_နိယတိံ နာတိဝတ္တာမ,_  
_ဝေလန္တမိဝ သာဂရော”._  

</Paragraph>

</Division>
<Division number="1198" book="ja2" e="ch" v="23" p="260">

<Paragraph number="2531" type="verses" book="ja2">
_ကဿပဿ ဝစော သုတွာ,_  
_အလာတော ဧတဒဗြဝိ;_  
_“ယထာ ဘဒန္တော ဘဏတိ,_  
_မယှမ္ပေတံဝ ရုစ္စတိ._  

</Paragraph>

</Division>
<Division number="1199" book="ja2" e="ch" v="23" p="260">

<Paragraph number="2532" type="verses" book="ja2">
_အဟမ္ပိ ပုရိမံ ဇာတိံ,_  
_သရေ သံသရိတတ္တနော;_  
_ပိင်္ဂလော နာမဟံ အာသိံ,_  
_လုဒ္ဒေါ ဂေါဃာတကော ပုရေ._  

</Paragraph>

</Division>
<Division number="1200" book="ja2" e="ch" v="23" p="261">

<Paragraph number="2533" type="verses" book="ja2">
_ဗာရာဏသိယံ ဖီတာယံ,_  
_ဗဟုံ ပါပံ ကတံ မယာ;_  
_ဗဟူ မယာ ဟတာ ပါဏာ,_  
_မဟိံသာ သူကရာ အဇာ._  

</Paragraph>

</Division>
<Division number="1201" book="ja2" e="ch" v="23" p="261">

<Paragraph number="2534" type="verses" book="ja2">
_တတော စုတော ဣဓ ဇာတော,_  
ဣဒ္ဓေ သေနာပတီကုလေ;_  
_နတ္ထိ နူန ဖလံ ပါပံ,_  
_ယောဟံ န နိရယံ ဂတော”._  

</Paragraph>

</Division>
<Division number="1202" book="ja2" e="ch" v="23" p="261">

<Paragraph number="2535" type="verses" book="ja2">
_အထေတ္ထ ဗီဇကော နာမ,_  
_ဒါသော အာသိ ပဋစ္စရီ;_  
ဥပေါသထံ ဥပဝသန္တော,_  
_ဂုဏသန္တိကုပါဂမိ._  

</Paragraph>

</Division>
<Division number="1203" book="ja2" e="ch" v="23" p="261">

<Paragraph number="2536" type="verses" book="ja2">
_ကဿပဿ ဝစော သုတွာ,_  
_အလာတဿ စ ဘာသိတံ;_  
_ပဿသန္တော မုဟုံ ဥဏှံ,_  
_ရုဒံ အဿူနိ ဝတ္တယိ._  

</Paragraph>

</Division>
<Division number="1204" book="ja2" e="ch" v="23" p="261">

<Paragraph number="2537" type="verses" book="ja2">
_တမနုပုစ္ဆိ ဝေဒေဟော,_  
_“ကိမတ္ထံ သမ္မ ရောဒသိ;_  
_ကိံ တေ သုတံ ဝါ ဒိဋ္ဌံ ဝါ,_  
_ကိံ မံ ဝေဒေသိ ဝေဒနံ”._  

</Paragraph>

</Division>
<Division number="1205" book="ja2" e="ch" v="23" p="261">

<Paragraph number="2538" type="verses" book="ja2">
_ဝေဒေဟဿ ဝစော သုတွာ,_  
_ဗီဇကော ဧတဒဗြဝိ;_  
_“နတ္ထိ မေ ဝေဒနာ ဒုက္ခာ,_  
_မဟာရာဇ သုဏောဟိ မေ._  

</Paragraph>

</Division>
<Division number="1206" book="ja2" e="ch" v="23" p="261">

<Paragraph number="2539" type="verses" book="ja2">
_အဟမ္ပိ ပုရိမံ ဇာတိံ,_  
_သရာမိ သုခမတ္တနော;_  
_သာကေတာဟံ ပုရေ အာသိံ,_  
_ဘာဝသေဋ္ဌိ ဂုဏေ ရတော._  

</Paragraph>

</Division>
<Division number="1207" book="ja2" e="ch" v="23" p="261">

<Paragraph number="2540" type="verses" book="ja2">
_သမ္မတော ဗြာဟ္မဏိဗ္ဘာနံ,_  
_သံဝိဘာဂရတော သုစိ;_  
_န စာပိ ပါပကံ ကမ္မံ,_  
_သရာမိ ကတမတ္တနော._  

</Paragraph>

</Division>
<Division number="1208" book="ja2" e="ch" v="23" p="261">

<Paragraph number="2541" type="verses" book="ja2">
_တတော စုတာဟံ ဝေဒေဟ,_  
ဣဓ ဇာတော ဒုရိတ္ထိယာ;_  
_ဂဗ္ဘမှိ ကုမ္ဘဒါသိယာ,_  
_ယတော ဇာတော သုဒုဂ္ဂတော._  

</Paragraph>

</Division>
<Division number="1209" book="ja2" e="ch" v="23" p="261">

<Paragraph number="2542" type="verses" book="ja2">
_ဧဝမ္ပိ ဒုဂ္ဂတော သန္တော,_  
_သမစရိယံ အဓိဋ္ဌိတော;_  
ဥပဍ္ဎဘာဂံ ဘတ္တဿ,_  
_ဒဒါမိ ယော မေ ဣစ္ဆတိ._  

</Paragraph>

</Division>
<Division number="1210" book="ja2" e="ch" v="23" p="261">

<Paragraph number="2543" type="verses" book="ja2">
_စာတုဒ္ဒသိံ ပဉ္စဒသိံ,_  
_သဒါ ဥပဝသာမဟံ;_  
_န စာပိ ဘူတေ ဟိံသာမိ,_  
_ထေယျဉ္စာပိ ဝိဝဇ္ဇယိံ._  

</Paragraph>

</Division>
<Division number="1211" book="ja2" e="ch" v="23" p="261">

<Paragraph number="2544" type="verses" book="ja2">
_သဗ္ဗမေဝ ဟိ နူနေတံ,_  
_သုစိဏ္ဏံ ဘဝတိ နိပ္ဖလံ;_  
_နိရတ္ထံ မညိဒံ သီလံ,_  
_အလာတော ဘာသတီ ယထာ._  

</Paragraph>

</Division>
<Division number="1212" book="ja2" e="ch" v="23" p="261">

<Paragraph number="2545" type="verses" book="ja2">
_ကလိမေဝ နူန ဂဏှာမိ,_  
_အသိပ္ပေါ ဓုတ္တကော ယထာ;_  
_ကဋံ အလာတော ဂဏှာတိ,_  
_ကိတဝေါသိက္ခိတော ယထာ._  

</Paragraph>

</Division>
<Division number="1213" book="ja2" e="ch" v="23" p="262">

<Paragraph number="2546" type="verses" book="ja2">
_ဒွါရံ နပ္ပဋိပဿာမိ,_  
_ယေန ဂစ္ဆာမိ သုဂ္ဂတိံ;_  
_တသ္မာ ရာဇ ပရောဒါမိ,_  
_သုတွာ ကဿပဘာသိတံ”._  

</Paragraph>

</Division>
<Division number="1214" book="ja2" e="ch" v="23" p="262">

<Paragraph number="2547" type="verses" book="ja2">
_ဗီဇကဿ ဝစော သုတွာ,_  
_ရာဇာ အင်္ဂတိ မဗြဝိ;_  
_“နတ္ထိ ဒွါရံ သုဂတိယာ,_  
_နိယတိံ ကင်္ခ ဗီဇက._  

</Paragraph>

</Division>
<Division number="1215" book="ja2" e="ch" v="23" p="262">

<Paragraph number="2548" type="verses" book="ja2">
_သုခံ ဝါ ယဒိ ဝါ ဒုက္ခံ,_  
_နိယတိယာ ကိရ လဗ္ဘတိ;_  
_သံသာရသုဒ္ဓိ သဗ္ဗေသံ,_  
_မာ တုရိတ္ထော အနာဂတေ._  

</Paragraph>

</Division>
<Division number="1216" book="ja2" e="ch" v="23" p="262">

<Paragraph number="2549" type="verses" book="ja2">
_အဟမ္ပိ ပုဗ္ဗေ ကလျာဏော,_  
_ဗြာဟ္မဏိဗ္ဘေသု ဗျာဝဋော;_  
_ဝေါဟာရမနုသာသန္တော,_  
_ရတိဟီနော တဒန္တရာ._  

</Paragraph>

</Division>
<Division number="1217" book="ja2" e="ch" v="23" p="262">

<Paragraph number="2550" type="verses" book="ja2">
_ပုနပိ ဘန္တေ ဒက္ခေမု,_  
_သင်္ဂတိ စေ ဘဝိဿတိ”;_  
ဣဒံ ဝတွာန ဝေဒေဟော,_  
_ပစ္စဂါ သနိဝေသနံ._  

</Paragraph>

</Division>
<Division number="1218" book="ja2" e="ch" v="23" p="262">

<Paragraph number="2551" book="ja2">
_တတော ရတျာ ဝိဝသာနေ,_  
ဥပဋ္ဌာနမှိ အင်္ဂတိ;_  
_အမစ္စေ သန္နိပါတေတွာ,_  
ဣဒံ ဝစနမဗြဝိ._  

</Paragraph>

</Division>
<Division number="1219" book="ja2" e="ch" v="23" p="262">

<Paragraph number="2552" type="verses" book="ja2">
_“စန္ဒကေ မေ ဝိမာနသ္မိံ,_  
_သဒါ ကာမေ ဝိဓေန္တု မေ;_  
_မာ ဥပဂစ္ဆုံ အတ္ထေသု,_  
_ဂုယှပ္ပကာသိယေသု စ._  

</Paragraph>

</Division>
<Division number="1220" book="ja2" e="ch" v="23" p="262">

<Paragraph number="2553" type="verses" book="ja2">
_ဝိဇယော စ သုနာမော စ,_  
_သေနာပတိ အလာတကော;_  
_ဧတေ အတ္ထေ နိသီဒန္တု,_  
_ဝေါဟာရကုသလာ တယော”._  

</Paragraph>

</Division>
<Division number="1221" book="ja2" e="ch" v="23" p="262">

<Paragraph number="2554" type="verses" book="ja2">
ဣဒံ ဝတွာန ဝေဒေဟော,_  
_“ကာမေဝ ဗဟုမညထ;_  
_န စာပိ ဗြာဟ္မဏိဗ္ဘေသု,_  
_အတ္ထေ ကိသ္မိဉ္စိ ဗျာဝဋော”._  

</Paragraph>

</Division>
<Division number="1222" book="ja2" e="ch" v="23" p="262">

<Paragraph number="2555" type="verses" book="ja2">
_တတော ဒွေသတ္တရတ္တဿ,_  
_ဝေဒေဟဿတြဇာ ပိယာ;_  
_ရာဇကညာ ရုစာ နာမ,_  
_ဓာတိမာတရမဗြဝိ._  

</Paragraph>

</Division>
<Division number="1223" book="ja2" e="ch" v="23" p="262">

<Paragraph number="2556" type="verses" book="ja2">
_“အလင်္ကရောထ မံ ခိပ္ပံ,_  
_သခိယော စာလင်္ကရောန္တု မေ;_  
_သုဝေ ပန္နရသော ဒိဗျော,_  
_ဂစ္ဆံ ဣဿရသန္တိကေ”._  

</Paragraph>

</Division>
<Division number="1224" book="ja2" e="ch" v="23" p="262">

<Paragraph number="2557" type="verses" book="ja2">
_တဿာ မာလျံ အဘိဟရိံသု,_  
_စန္ဒနဉ္စ မဟာရဟံ;_  
_မဏိသင်္ခမုတ္တာရတနံ,_  
_နာနာရတ္တေ စ အမ္ဗရေ._  

</Paragraph>

</Division>
<Division number="1225" book="ja2" e="ch" v="23" p="263">

<Paragraph number="2558" type="verses" book="ja2">
_တဉ္စ သောဏ္ဏမယေ ပီဌေ,_  
_နိသိန္နံ ဗဟုကိတ္ထိယော;_  
_ပရိကိရိယ ပသောဘိံသု,_  
_ရုစံ ရုစိရဝဏ္ဏိနိံ._  

</Paragraph>

</Division>
<Division number="1226" book="ja2" e="ch" v="23" p="263">

<Paragraph number="2559" type="verses" book="ja2">
_သာ စ သခိမဇ္ဈဂတာ,_  
_သဗ္ဗာဘရဏဘူသိတာ;_  
_သတေရတာ အဗ္ဘမိဝ,_  
_စန္ဒကံ ပါဝိသီ ရုစာ._  

</Paragraph>

</Division>
<Division number="1227" book="ja2" e="ch" v="23" p="263">

<Paragraph number="2560" type="verses" book="ja2">
ဥပသင်္ကမိတွာ ဝေဒေဟံ,_  
_ဝန္ဒိတွာ ဝိနယေ ရတံ;_  
_သုဝဏ္ဏခစိတေ ပီဌေ,_  
_ဧကမန္တံ ဥပါဝိသိ._  

</Paragraph>

</Division>
<Division number="1228" book="ja2" e="ch" v="23" p="263">

<Paragraph number="2561" type="verses" book="ja2">
_တဉ္စ ဒိသွာန ဝေဒေဟော,_  
_အစ္ဆရာနံဝ သင်္ဂမံ;_  
_ရုစံ သခိမဇ္ဈဂတံ,_  
ဣဒံ ဝစနမဗြဝိ._  

</Paragraph>

</Division>
<Division number="1229" book="ja2" e="ch" v="23" p="263">

<Paragraph number="2562" type="verses" book="ja2">
_“ကစ္စိ ရမသိ ပါသာဒေ,_  
_အန္တောပေါက္ခရဏိံ ပတိ;_  
_ကစ္စိ ဗဟုဝိဓံ ခဇ္ဇံ,_  
_သဒါ အဘိဟရန္တိ တေ._  

</Paragraph>

</Division>
<Division number="1230" book="ja2" e="ch" v="23" p="263">

<Paragraph number="2563" type="verses" book="ja2">
_ကစ္စိ ဗဟုဝိဓံ မာလျံ,_  
_ဩစိနိတွာ ကုမာရိယော;_  
_ဃရကေ ကရောထ ပစ္စေကံ,_  
_ခိဍ္ဍာရတိရတာ မုဟုံ._  

</Paragraph>

</Division>
<Division number="1231" book="ja2" e="ch" v="23" p="263">

<Paragraph number="2564" type="verses" book="ja2">
_ကေန ဝါ ဝိကလံ တုယှံ,_  
_ကိံ ခိပ္ပံ အာဟရန္တု တေ;_  
_မနောကရဿု ကုဍ္ဍမုခီ,_  
_အပိ စန္ဒသမမှိပိ”._  

</Paragraph>

</Division>
<Division number="1232" book="ja2" e="ch" v="23" p="263">

<Paragraph number="2565" type="verses" book="ja2">
_ဝေဒေဟဿ ဝစော သုတွာ,_  
_ရုစာ ပိတရမဗြဝိ;_  
_“သဗ္ဗမေတံ မဟာရာဇ,_  
_လဗ္ဘတိဿရသန္တိကေ._  

</Paragraph>

</Division>
<Division number="1233" book="ja2" e="ch" v="23" p="263">

<Paragraph number="2566" type="verses" book="ja2">
_သုဝေ ပန္နရသော ဒိဗျော,_  
_သဟဿံ အာဟရန္တု မေ;_  
_ယထာဒိန္နဉ္စ ဒဿာမိ,_  
_ဒါနံ သဗ္ဗဝနီသွဟံ”._  

</Paragraph>

</Division>
<Division number="1234" book="ja2" e="ch" v="23" p="263">

<Paragraph number="2567" type="verses" book="ja2">
_ရုစာယ ဝစနံ သုတွာ,_  
_ရာဇာ အင်္ဂတိ မဗြဝိ;_  
_“ဗဟုံ ဝိနာသိတံ ဝိတ္တံ,_  
_နိရတ္ထံ အဖလံ တယာ._  

</Paragraph>

</Division>
<Division number="1235" book="ja2" e="ch" v="23" p="263">

<Paragraph number="2568" type="verses" book="ja2">
ဥပေါသထေ ဝသံ နိစ္စံ,_  
_အန္နပါနံ န ဘုဉ္ဇသိ;_  
_နိယတေတံ အဘုတ္တဗ္ဗံ,_  
_နတ္ထိ ပုညံ အဘုဉ္ဇတော._  

</Paragraph>

</Division>
<Division number="1236" book="ja2" e="ch" v="23" p="263">

<Paragraph number="2569" type="verses" book="ja2">
_ဗီဇကောပိ ဟိ သုတွာန,_  
_တဒါ ကဿပဘာသိတံ;_  
_ပဿသန္တော မုဟုံ ဥဏှံ,_  
_ရုဒံ အဿူနိ ဝတ္တယိ._  

</Paragraph>

</Division>
<Division number="1237" book="ja2" e="ch" v="23" p="264">

<Paragraph number="2570" type="verses" book="ja2">
_ယာဝ ရုစေ ဇီဝမာနာ,_  
_မာ ဘတ္တမပနာမယိ;_  
_နတ္ထိ ဘဒ္ဒေ ပရော လောကော,_  
_ကိံ နိရတ္ထံ ဝိဟညသိ”._  

</Paragraph>

</Division>
<Division number="1238" book="ja2" e="ch" v="23" p="264">

<Paragraph number="2571" type="verses" book="ja2">
_ဝေဒေဟဿ ဝစော သုတွာ,_  
_ရုစာ ရုစိရဝဏ္ဏိနီ;_  
_ဇာနံ ပုဗ္ဗာပရံ ဓမ္မံ,_  
_ပိတရံ ဧတဒဗြဝိ._  

</Paragraph>

</Division>
<Division number="1239" book="ja2" e="ch" v="23" p="264">

<Paragraph number="2572" type="verses" book="ja2">
_“သုတမေဝ ပုရေ အာသိ,_  
_သက္ခိ ဒိဋ္ဌမိဒံ မယာ;_  
_ဗာလူပသေဝီ ယော ဟောတိ,_  
_ဗာလောဝ သမပဇ္ဇထ._  

</Paragraph>

</Division>
<Division number="1240" book="ja2" e="ch" v="23" p="264">

<Paragraph number="2573" type="verses" book="ja2">
_မူဠှော ဟိ မူဠှမာဂမ္မ,_  
_ဘိယျော မောဟံ နိဂစ္ဆတိ;_  
_ပတိရူပံ အလာတေန,_  
_ဗီဇကေန စ မုယှိတုံ._  

</Paragraph>

</Division>
<Division number="1241" book="ja2" e="ch" v="23" p="264">

<Paragraph number="2574" type="verses" book="ja2">
_တွဉ္စ ဒေဝါသိ သပ္ပညော,_  
_ဓိရော အတ္ထဿ ကောဝိဒေါ;_  
_ကထံ ဗာလေဟိ သဒိသံ,_  
_ဟီနဒိဋ္ဌိံ ဥပါဂမိ._  

</Paragraph>

</Division>
<Division number="1242" book="ja2" e="ch" v="23" p="264">

<Paragraph number="2575" type="verses" book="ja2">
_သစေပိ သံသာရပထေန သုဇ္ဈတိ,_  
_နိရတ္ထိယာ ပဗ္ဗဇ္ဇာ ဂုဏဿ;_  
_ကီဋောဝ အဂ္ဂိံ ဇလိတံ အပါပတံ,_  
ဥပပဇ္ဇတိ မောဟမူဠှော နဂ္ဂဘာဝံ._  

</Paragraph>

</Division>
<Division number="1243" book="ja2" e="ch" v="23" p="264">

<Paragraph number="2576" type="verses" book="ja2">
_သံသာရသုဒ္ဓီတိ ပုရေ နိဝိဋ္ဌာ,_  
_ကမ္မံ ဝိဒူသေန္တိ ဗဟူ အဇာနံ;_  
_ပုဗ္ဗေ ကလီ ဒုဂ္ဂဟိတောဝနတ္ထာ,_  
_ဒုမ္မော စ ယာ ဗလိသာ အမ္ဗုဇောဝ._  

</Paragraph>

</Division>
<Division number="1244" book="ja2" e="ch" v="23" p="264">

<Paragraph number="2577" book="ja2">
ဥပမံ တေ ကရိဿာမိ,_  
_မဟာရာဇ တဝတ္ထိယာ;_  
ဥပမာယ မိဓေကစ္စေ,_  
_အတ္ထံ ဇာနန္တိ ပဏ္ဍိတာ._  

</Paragraph>

</Division>
<Division number="1245" book="ja2" e="ch" v="23" p="264">

<Paragraph number="2578" type="verses" book="ja2">
_ဝါဏိဇာနံ ယထာ နာဝါ,_  
_အပ္ပမာဏဘရာ ဂရု;_  
_အတိဘာရံ သမာဒါယ,_  
_အဏ္ဏဝေ အဝသီဒတိ._  

</Paragraph>

</Division>
<Division number="1246" book="ja2" e="ch" v="23" p="264">

<Paragraph number="2579" type="verses" book="ja2">
_ဧဝမေဝ နရော ပါပံ,_  
_ထောကံ ထောကမ္ပိ အာစိနံ;_  
_အတိဘာရံ သမာဒါယ,_  
_နိရယေ အဝသီဒတိ._  

</Paragraph>

</Division>
<Division number="1247" book="ja2" e="ch" v="23" p="264">

<Paragraph number="2580" type="verses" book="ja2">
_န တာဝ ဘာရော ပရိပူရော,_  
_အလာတဿ မဟီပတိ;_  
_အာစိနာတိ စ တံ ပါပံ,_  
_ယေန ဂစ္ဆတိ ဒုဂ္ဂတိံ._  

</Paragraph>

</Division>
<Division number="1248" book="ja2" e="ch" v="23" p="265">

<Paragraph number="2581" type="verses" book="ja2">
_ပုဗ္ဗေဝဿ ကတံ ပုညံ,_  
_အလာတဿ မဟီပတိ;_  
_တဿေဝ ဒေဝ နိဿန္ဒော,_  
_ယဉ္စေသော လဘတေ သုခံ._  

</Paragraph>

</Division>
<Division number="1249" book="ja2" e="ch" v="23" p="265">

<Paragraph number="2582" type="verses" book="ja2">
_ခီယတေ စဿ တံ ပုညံ,_  
_တထာ ဟိ အဂုဏေ ရတော;_  
ဥဇုမဂ္ဂံ အဝဟာယ,_  
_ကုမ္မဂ္ဂမနုဓာဝတိ._  

</Paragraph>

</Division>
<Division number="1250" book="ja2" e="ch" v="23" p="265">

<Paragraph number="2583" type="verses" book="ja2">
_တုလာ ယထာ ပဂ္ဂဟိတာ,_  
_ဩဟိတေ တုလမဏ္ဍလေ;_  
ဥန္နမေတိ တုလာသီသံ,_  
_ဘာရေ ဩရောပိတေ သတိ._  

</Paragraph>

</Division>
<Division number="1251" book="ja2" e="ch" v="23" p="265">

<Paragraph number="2584" type="verses" book="ja2">
_ဧဝမေဝ နရော ပုညံ,_  
_ထောကံ ထောကမ္ပိ အာစိနံ;_  
_သဂ္ဂါတိမာနော ဒါသောဝ,_  
_ဗီဇကော သာတဝေ ရတော._  

</Paragraph>

</Division>
<Division number="1252" book="ja2" e="ch" v="23" p="265">

<Paragraph number="2585" type="verses" book="ja2">
_ယမဇ္ဇ ဗီဇကော ဒါသော,_  
_ဒုက္ခံ ပဿတိ အတ္တနိ;_  
_ပုဗ္ဗေဝဿ ကတံ ပါပံ,_  
_တမေသော ပဋိသေဝတိ._  

</Paragraph>

</Division>
<Division number="1253" book="ja2" e="ch" v="23" p="265">

<Paragraph number="2586" type="verses" book="ja2">
_ခီယတေ စဿ တံ ပါပံ,_  
_တထာ ဟိ ဝိနယေ ရတော;_  
_ကဿပဉ္စ သမာပဇ္ဇ,_  
_မာ ဟေဝုပ္ပထမာဂမာ._  

</Paragraph>

</Division>
<Division number="1254" book="ja2" e="ch" v="23" p="265">

<Paragraph number="2587" type="verses" book="ja2">
_ယံ ယဉှိ ရာဇ ဘဇတိ,_  
_သန္တံ ဝါ ယဒိ ဝါ အသံ;_  
_သီလဝန္တံ ဝိသီလံ ဝါ,_  
_ဝသံ တဿေဝ ဂစ္ဆတိ._  

</Paragraph>

</Division>
<Division number="1255" book="ja2" e="ch" v="23" p="265">

<Paragraph number="2588" type="verses" book="ja2">
_ယာဒိသံ ကုရုတေ မိတ္တံ,_  
_ယာဒိသံ စူပသေဝတိ;_  
_သောပိ တာဒိသကော ဟောတိ,_  
_သဟဝါသော ဟိ တာဒိသော._  

</Paragraph>

</Division>
<Division number="1256" book="ja2" e="ch" v="23" p="265">

<Paragraph number="2589" type="verses" book="ja2">
_သေဝမာနော သေဝမာနံ,_  
_သမ္ဖုဋ္ဌော သမ္ဖုသံ ပရံ;_  
_သရော ဒိဒ္ဓေါ ကလာပံဝ,_  
_အလိတ္တမုပလိမ္ပတိ;_  
ဥပလေပဘယာ ဓီရော,_  
_နေဝ ပါပသခါ သိယာ._  

</Paragraph>

</Division>
<Division number="1257" book="ja2" e="ch" v="23" p="265">

<Paragraph number="2590" type="verses" book="ja2">
_ပူတိမစ္ဆံ ကုသဂ္ဂေန,_  
_ယော နရော ဥပနယှတိ;_  
_ကုသာပိ ပူတိ ဝါယန္တိ,_  
_ဧဝံ ဗာလူပသေဝနာ._  

</Paragraph>

</Division>
<Division number="1258" book="ja2" e="ch" v="23" p="265">

<Paragraph number="2591" type="verses" book="ja2">
_တဂရဉ္စ ပလာသေန,_  
_ယော နရော ဥပနယှတိ;_  
_ပတ္တာပိ သုရဘိ ဝါယန္တိ,_  
_ဧဝံ ဓီရူပသေဝနာ._  

</Paragraph>

</Division>
<Division number="1259" book="ja2" e="ch" v="23" p="265">

<Paragraph number="2592" type="verses" book="ja2">
_တသ္မာ ပတ္တပုဋဿေဝ,_  
_ဉတွာ သမ္ပာကမတ္တနော;_  
_အသန္တေ နောပသေဝေယျ,_  
_သန္တေ သေဝေယျ ပဏ္ဍိတော;_  
_အသန္တော နိရယံ နေန္တိ,_  
_သန္တော ပါပေန္တိ သုဂ္ဂတိံ._  

</Paragraph>

</Division>
<Division number="1260" book="ja2" e="ch" v="23" p="266">

<Paragraph number="2593" type="verses" book="ja2">
_အဟမ္ပိ ဇာတိယော သတ္တ,_  
_သရေ သံသရိတတ္တနော;_  
_အနာဂတာပိ သတ္တေဝ,_  
_ယာ ဂမိဿံ ဣတော စုတာ._  

</Paragraph>

</Division>
<Division number="1261" book="ja2" e="ch" v="23" p="266">

<Paragraph number="2594" type="verses" book="ja2">
_ယာ မေ သာ သတ္တမီ ဇာတိ,_  
_အဟု ပုဗ္ဗေ ဇနာဓိပ;_  
_ကမ္မာရပုတ္တော မဂဓေသု,_  
_အဟုံ ရာဇဂဟေ ပုရေ._  

</Paragraph>

</Division>
<Division number="1262" book="ja2" e="ch" v="23" p="266">

<Paragraph number="2595" type="verses" book="ja2">
_ပါပံ သဟာယမာဂမ္မ,_  
_ဗဟုံ ပါပံ ကတံ မယာ;_  
_ပရဒါရဿ ဟေဌေန္တော,_  
_စရိမှာ အမရာ ဝိယ._  

</Paragraph>

</Division>
<Division number="1263" book="ja2" e="ch" v="23" p="266">

<Paragraph number="2596" type="verses" book="ja2">
_တံ ကမ္မံ နိဟိတံ အဋ္ဌာ,_  
_ဘသ္မစ္ဆန္နောဝ ပါဝကော;_  
_အထ အညေဟိ ကမ္မေဟိ,_  
_အဇာယိံ ဝံသဘူမိယံ._  

</Paragraph>

</Division>
<Division number="1264" book="ja2" e="ch" v="23" p="266">

<Paragraph number="2597" type="verses" book="ja2">
_ကောသမ္ဗိယံ သေဋ္ဌိကုလေ,_  
ဣဒ္ဓေ ဖီတေ မဟဒ္ဓနေ;_  
_ဧကပုတ္တော မဟာရာဇ,_  
_နိစ္စံ သက္ကတပူဇိတော._  

</Paragraph>

</Division>
<Division number="1265" book="ja2" e="ch" v="23" p="266">

<Paragraph number="2598" type="verses" book="ja2">
_တတ္ထ မိတ္တံ အသေဝိဿံ,_  
_သဟာယံ သာတဝေ ရတံ;_  
_ပဏ္ဍိတံ သုတသမ္ပန္နံ,_  
_သော မံ အတ္ထေ နိဝေသယိ._  

</Paragraph>

</Division>
<Division number="1266" book="ja2" e="ch" v="23" p="266">

<Paragraph number="2599" type="verses" book="ja2">
_စာတုဒ္ဒသိံ ပဉ္စဒသိံ,_  
_ဗဟုံ ရတ္တိံ ဥပါဝသိံ;_  
_တံ ကမ္မံ နိဟိတံ အဋ္ဌာ,_  
_နိဓီဝ ဥဒကန္တိကေ._  

</Paragraph>

</Division>
<Division number="1267" book="ja2" e="ch" v="23" p="266">

<Paragraph number="2600" type="verses" book="ja2">
_အထ ပါပါန ကမ္မာနံ,_  
_ယမေတံ မဂဓေ ကတံ;_  
_ဖလံ ပရိယာဂ မံ ပစ္ဆာ,_  
_ဘုတွာ ဒုဋ္ဌဝိသံ ယထာ._  

</Paragraph>

</Division>
<Division number="1268" book="ja2" e="ch" v="23" p="266">

<Paragraph number="2601" type="verses" book="ja2">
_တတော စုတာဟံ ဝေဒေဟ,_  
_ရောရုဝေ နိရယေ စိရံ;_  
_သကမ္မုနာ အပစ္စိဿံ,_  
_တံ သရံ န သုခံ လဘေ._  

</Paragraph>

</Division>
<Division number="1269" book="ja2" e="ch" v="23" p="266">

<Paragraph number="2602" type="verses" book="ja2">
_ဗဟုဝဿဂဏေ တတ္ထ,_  
_ခေပယိတွာ ဗဟုံ ဒုခံ;_  
_ဘိန္နာဂတေ အဟုံ ရာဇ,_  
_ဆဂလော ဥဒ္ဓတပ္ဖလော._  

</Paragraph>

</Division>
<Division number="1270" book="ja2" e="ch" v="23" p="266">

<Paragraph number="2603" type="verses" book="ja2">
_သာတပုတ္တာ မယာ ဝူဠှာ,_  
_ပိဋ္ဌိယာ စ ရထေန စ;_  
_တဿ ကမ္မဿ နိဿန္ဒော,_  
_ပရဒါရဂမနဿ မေ._  

</Paragraph>

</Division>
<Division number="1271" book="ja2" e="ch" v="23" p="266">

<Paragraph number="2604" type="verses" book="ja2">
_တတော စုတာဟံ ဝေဒေဟ,_  
_ကပိ အာသိံ ဗြဟာဝနေ;_  
_နိလုဉ္စိတဖလောယေဝ,_  
_ယူထပေန ပဂဗ္ဘိနာ;_  
_တဿ ကမ္မဿ နိဿန္ဒော,_  
_ပရဒါရဂမနဿ မေ._  

</Paragraph>

</Division>
<Division number="1272" book="ja2" e="ch" v="23" p="267">

<Paragraph number="2605" type="verses" book="ja2">
_တတော စုတာဟံ ဝေဒေဟ,_  
_ဒဿနေသု ပသူ အဟုံ;_  
_နိလုဉ္စိတော ဇဝေါ ဘဒြော,_  
_ယောဂ္ဂံ ဝူဠှံ စိရံ မယာ;_  
_တဿ ကမ္မဿ နိဿန္ဒော,_  
_ပရဒါရဂမနဿ မေ._  

</Paragraph>

</Division>
<Division number="1273" book="ja2" e="ch" v="23" p="267">

<Paragraph number="2606" type="verses" book="ja2">
_တတော စုတာဟံ ဝေဒေဟ,_  
_ဝဇ္ဇီသု ကုလမာဂမာ;_  
_နေဝိတ္ထီ န ပုမာ အာသိံ,_  
_မနုဿတ္တေ သုဒုလ္လဘေ;_  
_တဿ ကမ္မဿ နိဿန္ဒော,_  
_ပရဒါရဂမနဿ မေ._  

</Paragraph>

</Division>
<Division number="1274" book="ja2" e="ch" v="23" p="267">

<Paragraph number="2607" type="verses" book="ja2">
_တတော စုတာဟံ ဝေဒေဟ,_  
_အဇာယိံ နန္ဒနေ ဝနေ;_  
_ဘဝနေ တာဝတိံသာဟံ,_  
_အစ္ဆရာ ကာမဝဏ္ဏိနီ._  

</Paragraph>

</Division>
<Division number="1275" book="ja2" e="ch" v="23" p="267">

<Paragraph number="2608" type="verses" book="ja2">
_ဝိစိတ္တဝတ္ထာဘရဏာ,_  
_အာမုတ္တမဏိကုဏ္ဍလာ;_  
_ကုသလာ နစ္စဂီတဿ,_  
_သက္ကဿ ပရိစာရိကာ._  

</Paragraph>

</Division>
<Division number="1276" book="ja2" e="ch" v="23" p="267">

<Paragraph number="2609" type="verses" book="ja2">
_တတ္ထ ဌိတာဟံ ဝေဒေဟ,_  
_သရာမိ ဇာတိယော ဣမာ;_  
_အနာဂတာပိ သတ္တေဝ,_  
_ယာ ဂမိဿံ ဣတော စုတာ._  

</Paragraph>

</Division>
<Division number="1277" book="ja2" e="ch" v="23" p="267">

<Paragraph number="2610" type="verses" book="ja2">
_ပရိယာဂတံ တံ ကုသလံ,_  
_ယံ မေ ကောသမ္ဗိယံ ကတံ;_  
_ဒေဝေ စေဝ မနုဿေ စ,_  
_သန္ဓာဝိဿံ ဣတော စုတာ._  

</Paragraph>

</Division>
<Division number="1278" book="ja2" e="ch" v="23" p="267">

<Paragraph number="2611" type="verses" book="ja2">
_သတ္တ ဇစ္စော မဟာရာဇ,_  
_နိစ္စံ သက္ကတပူဇိတာ;_  
_ထီဘာဝါပိ န မုစ္စိဿံ,_  
_ဆဋ္ဌာ နိဂတိယော ဣမာ._  

</Paragraph>

</Division>
<Division number="1279" book="ja2" e="ch" v="23" p="267">

<Paragraph number="2612" type="verses" book="ja2">
_သတ္တမီ စ ဂတိ ဒေဝ,_  
_ဒေဝပုတ္တော မဟိဒ္ဓိကော;_  
_ပုမာ ဒေဝေါ ဘဝိဿာမိ,_  
_ဒေဝကာယသ္မိမုတ္တမော._  

</Paragraph>

</Division>
<Division number="1280" book="ja2" e="ch" v="23" p="267">

<Paragraph number="2613" type="verses" book="ja2">
_အဇ္ဇာပိ သန္တာနမယံ,_  
_မာလံ ဂန္ထေန္တိ နန္ဒနေ;_  
_ဒေဝပုတ္တော ဇဝေါ နာမ,_  
_ယော မေ မာလံ ပဋိစ္ဆတိ._  

</Paragraph>

</Division>
<Division number="1281" book="ja2" e="ch" v="23" p="267">

<Paragraph number="2614" type="verses" book="ja2">
_မုဟုတ္တော ဝိယ သော ဒိဗျော,_  
ဣဓ ဝဿာနိ သောဠသ;_  
_ရတ္တိန္ဒိဝေါ စ သော ဒိဗျော,_  
_မာနုသိံ သရဒေါသတံ._  

</Paragraph>

</Division>
<Division number="1282" book="ja2" e="ch" v="23" p="267">

<Paragraph number="2615" type="verses" book="ja2">
ဣတိ ကမ္မာနိ အနွေန္တိ,_  
_အသင်္ခေယျာပိ ဇာတိယော;_  
_ကလျာဏံ ယဒိ ဝါ ပါပံ,_  
_န ဟိ ကမ္မံ ဝိနဿတိ._  

</Paragraph>

</Division>
<Division number="1283" book="ja2" e="ch" v="23" p="268">

<Paragraph number="2616" type="verses" book="ja2">
_ယော ဣစ္ဆေ ပုရိသော ဟောတုံ,_  
_ဇာတိံ ဇာတိံ ပုနပ္ပုနံ;_  
_ပရဒါရံ ဝိဝဇ္ဇေယျ,_  
_ဓောတပါဒေါဝ ကဒ္ဒမံ._  

</Paragraph>

</Division>
<Division number="1284" book="ja2" e="ch" v="23" p="268">

<Paragraph number="2617" type="verses" book="ja2">
_ယာ ဣစ္ဆေ ပုရိသော ဟောတုံ,_  
_ဇာတိံ ဇာတိံ ပုနပ္ပုနံ;_  
_သာမိကံ အပစာယေယျ,_  
ဣန္ဒံဝ ပရိစာရိကာ._  

</Paragraph>

</Division>
<Division number="1285" book="ja2" e="ch" v="23" p="268">

<Paragraph number="2618" type="verses" book="ja2">
_ယော ဣစ္ဆေ ဒိဗျဘောဂဉ္စ,_  
_ဒိဗ္ဗမာယုံ ယသံ သုခံ;_  
_ပါပါနိ ပရိဝဇ္ဇေတွာ,_  
_တိဝိဓံ ဓမ္မမာစရေ._  

</Paragraph>

</Division>
<Division number="1286" book="ja2" e="ch" v="23" p="268">

<Paragraph number="2619" type="verses" book="ja2">
_ကာယေန ဝါစာ မနသာ,_  
_အပ္ပမတ္တော ဝိစက္ခဏော;_  
_အတ္တနော ဟောတိ အတ္ထာယ,_  
ဣတ္ထီ ဝါ ယဒိ ဝါ ပုမာ._  

</Paragraph>

</Division>
<Division number="1287" book="ja2" e="ch" v="23" p="268">

<Paragraph number="2620" type="verses" book="ja2">
_ယေ ကေစိမေ မာနုဇာ ဇီဝလောကေ,_  
_ယသဿိနော သဗ္ဗသမန္တဘောဂါ;_  
_အသံသယံ တေဟိ ပုရေ သုစိဏ္ဏံ,_  
_ကမ္မဿကာသေ ပုထု သဗ္ဗသတ္တာ._  

</Paragraph>

</Division>
<Division number="1288" book="ja2" e="ch" v="23" p="268">

<Paragraph number="2621" type="verses" book="ja2">
ဣင်္ဃာနုစိန္တေသိ သယမ္ပိ ဒေဝ,_  
_ကုတောနိဒါနာ တေ ဣမာ ဇနိန္ဒ;_  
_ယာ တေ ဣမာ အစ္ဆရာသန္နိကာသာ,_  
_အလင်္ကတာ ကဉ္စနဇာလဆန္နာ”._  

</Paragraph>

</Division>
<Division number="1289" book="ja2" e="ch" v="23" p="268">

<Paragraph number="2622" type="verses" book="ja2">
ဣစ္စေဝံ ပိတရံ ကညာ,_  
_ရုစာ တောသေသိ အင်္ဂတိံ;_  
_မူဠှဿ မဂ္ဂမာစိက္ခိ,_  
_ဓမ္မမက္ခာသိ သုဗ္ဗတာ._  

</Paragraph>

</Division>
<Division number="1290" book="ja2" e="ch" v="23" p="268">

<Paragraph number="2623" type="verses" book="ja2">
_အထာဂမာ ဗြဟ္မလောကာ,_  
_နာရဒေါ မာနုသိံ ပဇံ;_  
_ဇမ္ဗုဒီပံ အဝေက္ခန္တော,_  
_အဒ္ဒါ ရာဇာနမင်္ဂတိံ._  

</Paragraph>

</Division>
<Division number="1291" book="ja2" e="ch" v="23" p="268">

<Paragraph number="2624" type="verses" book="ja2">
_တတော ပတိဋ္ဌာ ပါသာဒေ,_  
_ဝေဒေဟဿ ပုရတ္ထတော;_  
_တဉ္စ ဒိသွာနာနုပ္ပတ္တံ,_  
_ရုစာ ဣသိမဝန္ဒထ._  

</Paragraph>

</Division>
<Division number="1292" book="ja2" e="ch" v="23" p="268">

<Paragraph number="2625" type="verses" book="ja2">
_အထာသနမှာ ဩရုယှ,_  
_ရာဇာ ဗျထိတမာနသော;_  
_နာရဒံ ပရိပုစ္ဆန္တော,_  
ဣဒံ ဝစနမဗြဝိ._  

</Paragraph>

</Division>
<Division number="1293" book="ja2" e="ch" v="23" p="269">

<Paragraph number="2626" type="verses" book="ja2">
_“ကုတော နု အာဂစ္ဆသိ ဒေဝဝဏ္ဏိ,_  
_ဩဘာသယံ သဗ္ဗဒိသာ စန္ဒိမာဝ;_  
_အက္ခာဟိ မေ ပုစ္ဆိတော နာမဂေါတ္တံ,_  
_ကထံ တံ ဇာနန္တိ မနုဿလောကေ”._  

</Paragraph>

</Division>
<Division number="1294" book="ja2" e="ch" v="23" p="269">

<Paragraph number="2627" type="verses" book="ja2">
_“အဟဉှိ ဒေဝတော ဣဒါနိ ဧမိ,_  
_ဩဘာသယံ သဗ္ဗဒိသာ စန္ဒိမာဝ;_  
_အက္ခာမိ တေ ပုစ္ဆိတော နာမဂေါတ္တံ,_  
_ဇာနန္တိ မံ နာရဒေါ ကဿပေါ စ”._  

</Paragraph>

</Division>
<Division number="1295" book="ja2" e="ch" v="23" p="269">

<Paragraph number="2628" type="verses" book="ja2">
_“အစ္ဆေရရူပံ တဝ ယာဒိသဉ္စ,_  
_ဝေဟာယသံ ဂစ္ဆသိ တိဋ္ဌသီ စ;_  
_ပုစ္ဆာမိ တံ နာရဒ ဧတမတ္ထံ,_  
_အထ ကေန ဝဏ္ဏေန တဝါယမိဒ္ဓိ”._  

</Paragraph>

</Division>
<Division number="1296" book="ja2" e="ch" v="23" p="269">

<Paragraph number="2629" type="verses" book="ja2">
_“သစ္စဉ္စ ဓမ္မော စ ဒမော စ စာဂေါ,_  
_ဂုဏာ မမေတေ ပကတာ ပုရာဏာ;_  
_တေဟေဝ ဓမ္မေဟိ သုသေဝိတေဟိ,_  
_မနောဇဝေါ ယေန ကာမံ ဂတောသ္မိ”._  

</Paragraph>

</Division>
<Division number="1297" book="ja2" e="ch" v="23" p="269">

<Paragraph number="2630" type="verses" book="ja2">
_“အစ္ဆေရမာစိက္ခသိ ပုညသိဒ္ဓိံ,_  
_သစေ ဟိ ဧတေဟိ ယထာ ဝဒေသိ;_  
_ပုစ္ဆာမိ တံ နာရဒ ဧတမတ္ထံ,_  
_ပုဋ္ဌော စ မေ သာဓု ဝိယာကရောဟိ”._  

</Paragraph>

</Division>
<Division number="1298" book="ja2" e="ch" v="23" p="269">

<Paragraph number="2631" type="verses" book="ja2">
_“ပုစ္ဆဿု မံ ရာဇ တဝေသ အတ္ထော,_  
_ယံ သံသယံ ကုရုသေ ဘူမိပါလ;_  
_အဟံ တံ နိဿံသယတံ ဂမေမိ,_  
_နယေဟိ ဉာယေဟိ စ ဟေတုဘီ စ”._  

</Paragraph>

</Division>
<Division number="1299" book="ja2" e="ch" v="23" p="269">

<Paragraph number="2632" type="verses" book="ja2">
_“ပုစ္ဆာမိ တံ နာရဒ ဧတမတ္ထံ,_  
_ပုဋ္ဌော စ မေ နာရဒ မာ မုသာ ဘဏိ;_  
_အတ္ထိ နု ဒေဝါ ပိတရော နု အတ္ထိ,_  
_လောကော ပရော အတ္ထိ ဇနော ယမာဟု”._  

</Paragraph>

</Division>
<Division number="1300" book="ja2" e="ch" v="23" p="270">

<Paragraph number="2633" type="verses" book="ja2">
_“အတ္ထေဝ ဒေဝါ ပိတရော စ အတ္ထိ,_  
_လောကော ပရော အတ္ထိ ဇနော ယမာဟု;_  
_ကာမေသု ဂိဒ္ဓါ စ နရာ ပမူဠှာ,_  
_လောကံ ပရံ န ဝိဒူ မောဟယုတ္တာ”._  

</Paragraph>

</Division>
<Division number="1301" book="ja2" e="ch" v="23" p="270">

<Paragraph number="2634" type="verses" book="ja2">
_“အတ္ထီတိ စေ နာရဒ သဒ္ဒဟာသိ,_  
_နိဝေသနံ ပရလောကေ မတာနံ;_  
ဣဓေဝ မေ ပဉ္စ သတာနိ ဒေဟိ,_  
_ဒဿာမိ တေ ပရလောကေ သဟဿံ”._  

</Paragraph>

</Division>
<Division number="1302" book="ja2" e="ch" v="23" p="270">

<Paragraph number="2635" type="verses" book="ja2">
_“ဒဇ္ဇေမု ခေါ ပဉ္စ သတာနိ ဘောတော,_  
_ဇညာမု စေ သီလဝန္တံ ဝဒညုံ;_  
_လုဒ္ဒံ တံ ဘောန္တံ နိရယေ ဝသန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1303" book="ja2" e="ch" v="23" p="270">

<Paragraph number="2636" type="verses" book="ja2">
ဣဓေဝ ယော ဟောတိ အဓမ္မသီလော,_  
_ပါပါစာရော အလသော လုဒ္ဒကမ္မော;_  
_န ပဏ္ဍိတာ တသ္မိံ ဣဏံ ဒဒန္တိ,_  
_န ဟိ အာဂမော ဟောတိ တထာဝိဓမှာ._  

</Paragraph>

</Division>
<Division number="1304" book="ja2" e="ch" v="23" p="270">

<Paragraph number="2637" type="verses" book="ja2">
_ဒက္ခဉ္စ ပေါသံ မနုဇာ ဝိဒိတွာ,_  
ဥဋ္ဌာနကံ သီလဝန္တံ ဝဒညုံ;_  
_သယမေဝ ဘောဂေဟိ နိမန္တယန္တိ,_  
_ကမ္မံ ကရိတွာ ပုန မာဟရေသိ._  

</Paragraph>

</Division>
<Division number="1305" book="ja2" e="ch" v="23" p="270">

<Paragraph number="2638" type="verses" book="ja2">
ဣတော စုတော ဒက္ခသိ တတ္ထ ရာဇ,_  
_ကာကောလသင်္ဃေဟိ ဝိကဿမာနံ;_  
_တံ ခဇ္ဇမာနံ နိရယေ ဝသန္တံ,_  
_ကာကေဟိ ဂိဇ္ဈေဟိ စ သေနကေဟိ;_  
_သဉ္ဆိန္နဂတ္တံ ရုဟိရံ သဝန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1306" book="ja2" e="ch" v="23" p="271">

<Paragraph number="2639" type="verses" book="ja2">
_အန္ဓံတမံ တတ္ထ န စန္ဒသူရိယာ,_  
_နိရယော သဒါ တုမုလော ဃောရရူပေါ;_  
_သာ နေဝ ရတ္တီ န ဒိဝါ ပညာယတိ,_  
_တထာဝိဓေ ကော ဝိစရေ ဓနတ္ထိကော._  

</Paragraph>

</Division>
<Division number="1307" book="ja2" e="ch" v="23" p="271">

<Paragraph number="2640" type="verses" book="ja2">
_သဗလော စ သာမော စ ဒုဝေ သုဝါနာ,_  
_ပဝဒ္ဓကာယာ ဗလိနော မဟန္တာ;_  
_ခါဒန္တိ ဒန္တေဟိ အယောမယေဟိ,_  
ဣတော ပဏုန္နံ ပရလောကပတ္တံ._  

</Paragraph>

</Division>
<Division number="1308" book="ja2" e="ch" v="23" p="271">

<Paragraph number="2641" type="verses" book="ja2">
_တံ ခဇ္ဇမာနံ နိရယေ ဝသန္တံ,_  
_လုဒ္ဒေဟိ ဝါဠေဟိ အဃမ္မိဂေဟိ စ;_  
_သဉ္ဆိန္နဂတ္တံ ရုဟိရံ သဝန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1309" book="ja2" e="ch" v="23" p="271">

<Paragraph number="2642" type="verses" book="ja2">
ဥသူဟိ သတ္တီဟိ စ သုနိသိတာဟိ,_  
_ဟနန္တိ ဝိဇ္ဈန္တိ စ ပစ္စမိတ္တာ;_  
_ကာဠူပကာဠာ နိရယမှိ ဃောရေ,_  
_ပုဗ္ဗေ နရံ ဒုက္ကဋကမ္မကာရိံ._  

</Paragraph>

</Division>
<Division number="1310" book="ja2" e="ch" v="23" p="271">

<Paragraph number="2643" type="verses" book="ja2">
_တံ ဟညမာနံ နိရယေ ဝဇန္တံ,_  
_ကုစ္ဆိသ္မိံ ပဿသ္မိံ ဝိပ္ဖါလိတူဒရံ;_  
_သဉ္ဆိန္နဂတ္တံ ရုဟိရံ သဝန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1311" book="ja2" e="ch" v="23" p="271">

<Paragraph number="2644" type="verses" book="ja2">
_သတ္တီ ဥသူ တောမရဘိဏ္ဍိဝါလာ,_  
_ဝိဝိဓာဝုဓာ ဝဿန္တိ တတ္ထ ဒေဝါ;_  
_ပတန္တိ အင်္ဂါရမိဝစ္စိမန္တော,_  
_သိလာသနီ ဝဿတိ လုဒ္ဒကမ္မေ._  

</Paragraph>

</Division>
<Division number="1312" book="ja2" e="ch" v="23" p="271">

<Paragraph number="2645" type="verses" book="ja2">
ဥဏှော စ ဝါတော နိရယမှိ ဒုဿဟော,_  
_န တမှိ သုခံ လဗ္ဘတိ ဣတ္တရမ္ပိ;_  
_တံ တံ ဝိဓာဝန္တမလေနမာတုရံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1313" book="ja2" e="ch" v="23" p="272">

<Paragraph number="2646" type="verses" book="ja2">
_သန္ဓာဝမာနမ္ပိ ရထေသု ယုတ္တံ,_  
_သဇောတိဘူတံ ပထဝိံ ကမန္တံ;_  
_ပတောဒလဋ္ဌီဟိ သုစောဒယန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1314" book="ja2" e="ch" v="23" p="272">

<Paragraph number="2647" type="verses" book="ja2">
_တမာရုဟန္တံ ခုရသဉ္စိတံ ဂိရိံ,_  
_ဝိဘိံသနံ ပဇ္ဇလိတံ ဘယာနကံ;_  
_သဉ္ဆိန္နဂတ္တံ ရုဟိရံ သဝန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1315" book="ja2" e="ch" v="23" p="272">

<Paragraph number="2648" type="verses" book="ja2">
_တမာရုဟန္တံ ပဗ္ဗတသန္နိကာသံ,_  
_အင်္ဂါရရာသိံ ဇလိတံ ဘယာနကံ;_  
_သုဒဍ္ဎဂတ္တံ ကပဏံ ရုဒန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1316" book="ja2" e="ch" v="23" p="272">

<Paragraph number="2649" type="verses" book="ja2">
_အဗ္ဘကူဋသမာ ဥစ္စာ,_  
_ကဏ္ဋကနိစိတာ ဒုမာ;_  
_အယောမယေဟိ တိက္ခေဟိ,_  
_နရလောဟိတပါယိဘိ._  

</Paragraph>

</Division>
<Division number="1317" book="ja2" e="ch" v="23" p="272">

<Paragraph number="2650" type="verses" book="ja2">
_တမာရုဟန္တိ နာရိယော,_  
_နရာ စ ပရဒါရဂူ;_  
_စောဒိတာ သတ္တိဟတ္ထေဟိ,_  
_ယမနိဒ္ဒေသကာရိဘိ._  

</Paragraph>

</Division>
<Division number="1318" book="ja2" e="ch" v="23" p="272">

<Paragraph number="2651" type="verses" book="ja2">
_တမာရုဟန္တံ နိရယံ,_  
_သိမ္ဗလိံ ရုဟိရမက္ခိတံ;_  
_ဝိဒဍ္ဎကာယံ ဝိတစံ,_  
_အာတုရံ ဂါဠှဝေဒနံ._  

</Paragraph>

</Division>
<Division number="1319" book="ja2" e="ch" v="23" p="272">

<Paragraph number="2652" type="verses" book="ja2">
_ပဿသန္တံ မုဟုံ ဥဏှံ,_  
_ပုဗ္ဗကမ္မာပရာဓိကံ;_  
_ဒုမဂ္ဂေ ဝိတစံ ဂတ္တံ,_  
_ကော တံ ယာစေယျ တံ ဓနံ._  

</Paragraph>

</Division>
<Division number="1320" book="ja2" e="ch" v="23" p="272">

<Paragraph number="2653" type="verses" book="ja2">
_အဗ္ဘကူဋသမာ ဥစ္စာ,_  
_အသိပတ္တာစိတာ ဒုမာ;_  
_အယောမယေဟိ တိက္ခေဟိ,_  
_နရလောဟိတပါယိဘိ._  

</Paragraph>

</Division>
<Division number="1321" book="ja2" e="ch" v="23" p="272">

<Paragraph number="2654" type="verses" book="ja2">
_တမာရုဟန္တံ အသိပတ္တပါဒပံ,_  
_အသီဟိ တိက္ခေဟိ စ ဆိဇ္ဇမာနံ;_  
_သဉ္ဆိန္နဂတ္တံ ရုဟိရံ သဝန္တံ,_  
_ကော စောဒယေ ပရလောကေ သဟဿံ._  

</Paragraph>

</Division>
<Division number="1322" book="ja2" e="ch" v="23" p="273">

<Paragraph number="2655" type="verses" book="ja2">
_တတော နိက္ခန္တမတ္တံ တံ,_  
_အသိပတ္တာစိတာ ဒုမာ;_  
_သမ္ပတိတံ ဝေတရဏိံ,_  
_ကော တံ ယာစေယျ တံ ဓနံ._  

</Paragraph>

</Division>
<Division number="1323" book="ja2" e="ch" v="23" p="273">

<Paragraph number="2656" type="verses" book="ja2">
_ခရာ ခရောဒကာ တတ္တာ,_  
_ဒုဂ္ဂါ ဝေတရဏီ နဒီ;_  
_အယောပေါက္ခရသဉ္ဆန္နာ,_  
_တိက္ခာ ပတ္တေဟိ သန္ဒတိ._  

</Paragraph>

</Division>
<Division number="1324" book="ja2" e="ch" v="23" p="273">

<Paragraph number="2657" type="verses" book="ja2">
_တတ္ထ သဉ္ဆိန္နဂတ္တံ တံ,_  
_ဝုယှန္တံ ရုဟိရမက္ခိတံ;_  
_ဝေတရညေ အနာလမ္ဗေ,_  
_ကော တံ ယာစေယျ တံ ဓနံ”._  

</Paragraph>

</Division>
<Division number="1325" book="ja2" e="ch" v="23" p="273">

<Paragraph number="2658" type="verses" book="ja2">
_“ဝေဓာမိ ရုက္ခော ဝိယ ဆိဇ္ဇမာနော,_  
_ဒိသံ န ဇာနာမိ ပမူဠှသညော;_  
_ဘယာနုတပ္ပါမိ မဟာ စ မေ ဘယာ,_  
_သုတွာန ကထာ တဝ ဘာသိတာ ဣသေ._  

</Paragraph>

</Division>
<Division number="1326" book="ja2" e="ch" v="23" p="273">

<Paragraph number="2659" type="verses" book="ja2">
_အာဒိတ္တေ ဝါရိမဇ္ဈံဝ,_  
_ဒီပံဝေါဃေ မဟဏ္ဏဝေ;_  
_အန္ဓကာရေဝ ပဇ္ဇောတော,_  
_တွံ နောသိ သရဏံ ဣသေ._  

</Paragraph>

</Division>
<Division number="1327" book="ja2" e="ch" v="23" p="273">

<Paragraph number="2660" type="verses" book="ja2">
_အတ္ထဉ္စ ဓမ္မံ အနုသာသ မံ ဣသေ,_  
_အတီတမဒ္ဓါ အပရာဓိတံ မယာ;_  
_အာစိက္ခ မေ နာရဒ သုဒ္ဓိမဂ္ဂံ,_  
_ယထာ အဟံ နော နိရယံ ပတေယျံ”._  

</Paragraph>

</Division>
<Division number="1328" book="ja2" e="ch" v="23" p="273">

<Paragraph number="2661" type="verses" book="ja2">
_“ယထာ အဟူ ဓတရဋ္ဌော,_  
_ဝေဿာမိတ္တော အဋ္ဌကော ယာမတဂ္ဂိ;_  
ဥသိန္ဒရော စာပိ သိဝီ စ ရာဇာ,_  
_ပရိစာရကာ သမဏဗြာဟ္မဏာနံ._  

</Paragraph>

</Division>
<Division number="1329" book="ja2" e="ch" v="23" p="273">

<Paragraph number="2662" type="verses" book="ja2">
_ဧတေ စညေ စ ရာဇာနော,_  
_ယေ သဂ္ဂဝိသယံ ဂတာ;_  
_အဓမ္မံ ပရိဝဇ္ဇေတွာ,_  
_ဓမ္မံ စရ မဟီပတိ._  

</Paragraph>

</Division>
<Division number="1330" book="ja2" e="ch" v="23" p="273">

<Paragraph number="2663" type="verses" book="ja2">
_အန္နဟတ္ထာ စ တေ ဗျမှေ,_  
_ဃောသယန္တု ပုရေ တဝ;_  
_ကော ဆာတော ကော စ တသိတော,_  
_ကော မာလံ ကော ဝိလေပနံ;_  
_နာနာရတ္တာနံ ဝတ္ထာနံ,_  
_ကော နဂ္ဂေါ ပရိဒဟိဿတိ._  

</Paragraph>

</Division>
<Division number="1331" book="ja2" e="ch" v="23" p="274">

<Paragraph number="2664" type="verses" book="ja2">
_ကော ပန္ထေ ဆတ္တမာနေတိ,_  
_ပါဒုကာ စ မုဒူ သုဘာ;_  
ဣတိ သာယဉ္စ ပါတော စ,_  
_ဃောသယန္တု ပုရေ တဝ._  

</Paragraph>

</Division>
<Division number="1332" book="ja2" e="ch" v="23" p="274">

<Paragraph number="2665" type="verses" book="ja2">
_ဇိဏ္ဏံ ပေါသံ ဂဝါဿဉ္စ,_  
_မာဿု ယုဉ္ဇ ယထာ ပုရေ;_  
_ပရိဟာရဉ္စ ဒဇ္ဇာသိ,_  
_အဓိကာရကတော ဗလီ._  

</Paragraph>

</Division>
<Division number="1333" book="ja2" e="ch" v="23" p="274">

<Paragraph number="2666" type="verses" book="ja2">
_ကာယော တေ ရထသညာတော,_  
_မနောသာရထိကော လဟု;_  
_အဝိဟိံသာသာရိတက္ခော,_  
_သံဝိဘာဂပဋိစ္ဆဒေါ._  

</Paragraph>

</Division>
<Division number="1334" book="ja2" e="ch" v="23" p="274">

<Paragraph number="2667" type="verses" book="ja2">
_ပါဒသညမနေမိယော,_  
_ဟတ္ထသညမပက္ခရော;_  
_ကုစ္ဆိသညမနဗ္ဘန္တော,_  
_ဝါစာသညမကူဇနော._  

</Paragraph>

</Division>
<Division number="1335" book="ja2" e="ch" v="23" p="274">

<Paragraph number="2668" type="verses" book="ja2">
_သစ္စဝါကျသမတ္တင်္ဂေါ,_  
_အပေသုညသုသညတော;_  
_ဂိရာသခိလနေလင်္ဂေါ,_  
_မိတဘာဏိသိလေသိတော._  

</Paragraph>

</Division>
<Division number="1336" book="ja2" e="ch" v="23" p="274">

<Paragraph number="2669" type="verses" book="ja2">
_သဒ္ဓါလောဘသုသင်္ခါရော,_  
_နိဝါတဉ္ဇလိကုဗ္ဗရော;_  
_အထဒ္ဓတာနတီသာကော,_  
_သီလသံဝရနန္ဓနော._  

</Paragraph>

</Division>
<Division number="1337" book="ja2" e="ch" v="23" p="274">

<Paragraph number="2670" type="verses" book="ja2">
_အက္ကောဓနမနုဂ္ဃါတီ,_  
_ဓမ္မပဏ္ဍရဆတ္တကော;_  
_ဗာဟုသစ္စမပါလမ္ဗော,_  
_ဌိတစိတ္တမုပါဓိယော._  

</Paragraph>

</Division>
<Division number="1338" book="ja2" e="ch" v="23" p="274">

<Paragraph number="2671" type="verses" book="ja2">
_ကာလညုတာစိတ္တသာရော,_  
_ဝေသာရဇ္ဇတိဒဏ္ဍကော;_  
_နိဝါတဝုတ္တိယောတ္တကော,_  
_အနတိမာနယုဂေါ လဟု._  

</Paragraph>

</Division>
<Division number="1339" book="ja2" e="ch" v="23" p="274">

<Paragraph number="2672" type="verses" book="ja2">
_အလီနစိတ္တသန္ထာရော,_  
_ဝုဒ္ဓိသေဝီ ရဇောဟတော;_  
_သတိ ပတောဒေါ ဓီရဿ,_  
_ဓိတိ ယောဂေါ စ ရသ္မိယော._  

</Paragraph>

</Division>
<Division number="1340" book="ja2" e="ch" v="23" p="274">

<Paragraph number="2673" book="ja2">
_မနော ဒန္တံ ပထံ နေတိ,_  
_သမဒန္တေဟိ ဝါဟိဘိ;_  
ဣစ္ဆာ လောဘော စ ကုမ္မဂ္ဂေါ,_  
ဥဇုမဂ္ဂေါ စ သံယမော._  

</Paragraph>

</Division>
<Division number="1341" book="ja2" e="ch" v="23" p="274">

<Paragraph number="2674" type="verses" book="ja2">
_ရူပေ သဒ္ဒေ ရသေ ဂန္ဓေ,_  
_ဝါဟနဿ ပဓာဝတော;_  
_ပညာ အာကောဋနီ ရာဇ,_  
_တတ္ထ အတ္တာဝ သာရထိ._  

</Paragraph>

</Division>
<Division number="1342" book="ja2" e="ch" v="23" p="274">

<Paragraph number="2675" type="verses" book="ja2">
_သစေ ဧတေန ယာနေန,_  
_သမစရိယာ ဒဠှာ ဓိတိ;_  
_သဗ္ဗကာမဒုဟော ရာဇ,_  
_န ဇာတု နိရယံ ဝဇေ”._  

</Paragraph>

</Division>
<Division number="1343" book="ja2" e="ch" v="23" p="275">

<Paragraph number="2676" type="verses" book="ja2">
_“အလာတော ဒေဝဒတ္တောသိ,_  
_သုနာမော အာသိ ဘဒ္ဒဇိ;_  
_ဝိဇယော သာရိပုတ္တောသိ,_  
_မောဂ္ဂလ္လာနောသိ ဗီဇကော._  

</Paragraph>

</Division>
<Division number="1344" book="ja2" e="ch" v="23" p="275">

<Paragraph number="2677" type="verses" book="ja2">
_သုနက္ခတ္တော လိစ္ဆဝိပုတ္တော,_  
_ဂုဏော အာသိ အစေလကော;_  
_အာနန္ဒော သာ ရုစာ အာသိ,_  
_ယာ ရာဇာနံ ပသာဒယိ._  

</Paragraph>

</Division>
<Division number="1345" book="ja2" e="ch" v="23" p="275">

<Paragraph number="2678" type="verses" book="ja2">
ဥရုဝေလကဿပေါ ရာဇာ,_  
_ပါပဒိဋ္ဌိ တဒါ အဟု;_  
_မဟာဗြဟ္မာ ဗောဓိသတ္တော,_  
_ဧဝံ ဓာရေထ ဇာတကန်”တိ._  


</Paragraph>
</Division>

<Paragraph number="2679" type="center" book="ja2">
မဟာနာရဒကဿပဇာတကံ အဋ္ဌမံ.
</Paragraph>