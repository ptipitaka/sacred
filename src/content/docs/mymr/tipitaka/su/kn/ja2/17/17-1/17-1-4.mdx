---
title: 17.1.4 သင်္ခပါလဇာတက
tableOfContents: false
sidebar:
  order: 4
type: tipitaka
basket: su
book: ja2
review:
  current: review
  updated: '2025-10-23T09:13:41.904652'
  updated_by: ''
  notes: ''
  history:
  - state: review
    date: '2025-10-23T09:13:41.904652'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="143" book="ja2" e="ch" v="23" p="16">

<Paragraph number="147" type="verses" book="ja2">
_“အရိယာဝကာသောသိ ပသန္နနေတ္တော,_  
_မညေ ဘဝံ ပဗ္ဗဇိတော ကုလမှာ;_  
_ကထံ နု ဝိတ္တာနိ ပဟာယ ဘောဂေ,_  
_ပဗ္ဗဇိ နိက္ခမ္မ ဃရာ သပည”._  

</Paragraph>

</Division>
<Division number="144" book="ja2" e="ch" v="23" p="17">

<Paragraph number="148" type="verses" book="ja2">
_“သယံ ဝိမာနံ နရဒေဝ ဒိသွာ,_  
_မဟာနုဘာဝဿ မဟောရဂဿ;_  
_ဒိသွာန ပုညာန မဟာဝိပါကံ,_  
_သဒ္ဓါယဟံ ပဗ္ဗဇိတောမှိ ရာဇ”._  

</Paragraph>

</Division>
<Division number="145" book="ja2" e="ch" v="23" p="17">

<Paragraph number="149" type="verses" book="ja2">
_“န ကာမကာမာ န ဘယာ န ဒေါသာ,_  
_ဝါစံ မုသာ ပဗ္ဗဇိတာ ဘဏန္တိ;_  
_အက္ခာဟိ မေ ပုစ္ဆိတော ဧတမတ္ထံ,_  
_သုတွာန မေ ဇာယိဟိတိပ္ပသာဒေါ”._  

</Paragraph>

</Division>
<Division number="146" book="ja2" e="ch" v="23" p="17">

<Paragraph number="150" type="verses" book="ja2">
_“ဝါဏိဇ္ဇ ရဋ္ဌာဓိပ ဂစ္ဆမာနော,_  
_ပထေ အဒ္ဒသာသိမှိ ဘောဇပုတ္တေ;_  
_ပဝဒ္ဓကာယံ ဥရဂံ မဟန္တံ,_  
_အာဒါယ ဂစ္ဆန္တေ ပမောဒမာနေ._  

</Paragraph>

</Division>
<Division number="147" book="ja2" e="ch" v="23" p="17">

<Paragraph number="151" type="verses" book="ja2">
_သောဟံ သမာဂမ္မ ဇနိန္ဒ တေဟိ,_  
_ပဟဋ္ဌလောမော အဝစမှိ ဘီတော;_  
_‘ကုဟိံ အယံ နီယတိ ဘီမကာယော,_  
_နာဂေန ကိံ ကာဟထ ဘောဇပုတ္တာ’._  

</Paragraph>

</Division>
<Division number="148" book="ja2" e="ch" v="23" p="17">

<Paragraph number="152" type="verses" book="ja2">
_‘နာဂေါ အယံ နီယတိ ဘောဇနတ္ထာ,_  
_ပဝဒ္ဓကာယော ဥရဂေါ မဟန္တော;_  
_သာဒုဉ္စ ထူလဉ္စ မုဒုဉ္စ မံသံ,_  
_န တွံ ရသညာသိ ဝိဒေဟပုတ္တ._  

</Paragraph>

</Division>
<Division number="149" book="ja2" e="ch" v="23" p="17">

<Paragraph number="153" type="verses" book="ja2">
ဣတော မယံ ဂန္တွာ သကံ နိကေတံ,_  
_အာဒါယ သတ္ထာနိ ဝိကောပယိတွာ;_  
_မံသာနိ ဘောက္ခာမ ပမောဒမာနာ,_  
_မယဉှိ ဝေ သတ္တဝေါ ပန္နဂါနံ’._  

</Paragraph>

</Division>
<Division number="150" book="ja2" e="ch" v="23" p="17">

<Paragraph number="154" type="verses" book="ja2">
_‘သစေ အယံ နီယတိ ဘောဇနတ္ထာ,_  
_ပဝဒ္ဓကာယော ဥရဂေါ မဟန္တော;_  
_ဒဒါမိ ဝေါ ဗလိဗဒ္ဒါနိ သောဠသ,_  
_နာဂံ ဣမံ မုဉ္စထ ဗန္ဓနသ္မာ’._  

</Paragraph>

</Division>
<Division number="151" book="ja2" e="ch" v="23" p="18">

<Paragraph number="155" type="verses" book="ja2">
_‘အဒ္ဓါ ဟိ နော ဘက္ခော အယံ မနာပေါ,_  
_ဗဟူ စ နော ဥရဂါ ဘုတ္တပုဗ္ဗာ;_  
_ကရောမ တေ တံ ဝစနံ အဠာရ,_  
_မိတ္တဉ္စ နော ဟောဟိ ဝိဒေဟပုတ္တ’._  

</Paragraph>

</Division>
<Division number="152" book="ja2" e="ch" v="23" p="18">

<Paragraph number="156" type="verses" book="ja2">
_တဒါဿု တေ ဗန္ဓနာ မောစယိံသု,_  
_ယံ နတ္ထုတော ပဋိမောက္ကဿ ပါသေ;_  
_မုတ္တော စ သော ဗန္ဓနာ နာဂရာဇာ,_  
_ပက္ကာမိ ပါစီနမုခေါ မုဟုတ္တံ._  

</Paragraph>

</Division>
<Division number="153" book="ja2" e="ch" v="23" p="18">

<Paragraph number="157" type="verses" book="ja2">
_ဂန္တွာန ပါစီနမုခေါ မုဟုတ္တံ,_  
_ပုဏ္ဏေဟိ နေတ္တေဟိ ပလောကယီ မံ;_  
_တဒါဿဟံ ပိဋ္ဌိတော အနွဂစ္ဆိံ,_  
_ဒသင်္ဂုလိံ အဉ္ဇလိံ ပဂ္ဂဟေတွာ._  

</Paragraph>

</Division>
<Division number="154" book="ja2" e="ch" v="23" p="18">

<Paragraph number="158" type="verses" book="ja2">
_‘ဂစ္ဆေဝ ခေါ တွံ တရမာနရူပေါ,_  
_မာ တံ အမိတ္တာ ပုနရဂ္ဂဟေသုံ;_  
_ဒုက္ခော ဟိ လုဒ္ဒေဟိ ပုနာ သမာဂမော,_  
_အဒဿနံ ဘောဇပုတ္တာန ဂစ္ဆ’._  

</Paragraph>

</Division>
<Division number="155" book="ja2" e="ch" v="23" p="18">

<Paragraph number="159" type="verses" book="ja2">
_အဂမာသိ သော ရဟဒံ ဝိပ္ပသန္နံ,_  
_နီလောဘာသံ ရမဏီယံ သုတိတ္ထံ;_  
_သမောတတံ ဇမ္ဗုဟိ ဝေတသာဟိ,_  
_ပါဝေက္ခိ နိတ္တိဏ္ဏဘယော ပတီတော._  

</Paragraph>

</Division>
<Division number="156" book="ja2" e="ch" v="23" p="18">

<Paragraph number="160" type="verses" book="ja2">
_သော တံ ပဝိဿ န စိရဿ နာဂေါ,_  
_ဒိဗ္ဗေန မေ ပါတုရဟုံ ဇနိန္ဒ;_  
ဥပဋ္ဌဟီ မံ ပိတရံဝ ပုတ္တော,_  
_ဟဒယင်္ဂမံ ကဏ္ဏသုခံ ဘဏန္တော._  

</Paragraph>

</Division>
<Division number="157" book="ja2" e="ch" v="23" p="19">

<Paragraph number="161" type="verses" book="ja2">
_‘တွံ မေသိ မာတာ စ ပိတာ အဠာရ,_  
_အဗ္ဘန္တရော ပါဏဒဒေါ သဟာယော;_  
_သကဉ္စ ဣဒ္ဓိံ ပဋိလာဘကောသ္မိ,_  
_အဠာရ ပဿ မေ နိဝေသနာနိ;_  
_ပဟူတဘက္ခံ ဗဟုအန္နပါနံ,_  
_မသက္ကသာရံ ဝိယ ဝါသဝဿ._  

</Paragraph>

</Division>
<Division number="158" book="ja2" e="ch" v="23" p="19">

<Paragraph number="162" type="verses" book="ja2">
_တံ ဘူမိဘာဂေဟိ ဥပေတရူပံ,_  
_အသက္ခရာ စေဝ မုဒူ သုဘာ စ;_  
_နီစတ္တိဏာ အပ္ပရဇာ စ ဘူမိ,_  
_ပါသာဒိကာ ယတ္ထ ဇဟန္တိ သောကံ._  

</Paragraph>

</Division>
<Division number="159" book="ja2" e="ch" v="23" p="19">

<Paragraph number="163" type="verses" book="ja2">
_အနာဝကုလာ ဝေဠုရိယူပနီလာ,_  
_စတုဒ္ဒိသံ အမ္ဗဝနံ သုရမ္မံ;_  
_ပက္ကာ စ ပေသီ စ ဖလာ သုဖုလ္လာ,_  
_နိစ္စောတုကာ ဓာရယန္တီ ဖလာနိ’._  

</Paragraph>

</Division>
<Division number="160" book="ja2" e="ch" v="23" p="19">

<Paragraph number="164" type="verses" book="ja2">
_တေသံ ဝနာနံ နရဒေဝ မဇ္ဈေ,_  
_နိဝေသနံ ဘဿရသန္နိကာသံ;_  
_ရဇတဂ္ဂဠံ သောဝဏ္ဏမယံ ဥဠာရံ,_  
_ဩဘာသတီ ဝိဇ္ဇုရိဝန္တလိက္ခေ._  

</Paragraph>

</Division>
<Division number="161" book="ja2" e="ch" v="23" p="19">

<Paragraph number="165" type="verses" book="ja2">
_မဏီမယာ သောဏ္ဏမယာ ဥဠာရာ,_  
_အနေကစိတ္တာ သတတံ သုနိမ္မိတာ;_  
_ပရိပူရာ ကညာဟိ အလင်္ကတာဘိ,_  
_သုဝဏ္ဏကာယူရဓရာဟိ ရာဇ._  

</Paragraph>

</Division>
<Division number="162" book="ja2" e="ch" v="23" p="19">

<Paragraph number="166" type="verses" book="ja2">
_သော သင်္ခပါလော တရမာနရူပေါ,_  
_ပါသာဒမာရုယှ အနောမဝဏ္ဏော;_  
_သဟဿထမ္ဘံ အတုလာနုဘာဝံ,_  
_ယတ္ထဿ ဘရိယာ မဟေသီ အဟောသိ._  

</Paragraph>

</Division>
<Division number="163" book="ja2" e="ch" v="23" p="20">

<Paragraph number="167" type="verses" book="ja2">
_ဧကာ စ နာရီ တရမာနရူပါ,_  
_အာဒါယ ဝေဠုရိယမယံ မဟဂ္ဃံ;_  
_သုဘံ မဏိံ ဇာတိမန္တူပပန္နံ,_  
_အစောဒိတာ အာသနမဗ္ဘိဟာသိ._  

</Paragraph>

</Division>
<Division number="164" book="ja2" e="ch" v="23" p="20">

<Paragraph number="168" type="verses" book="ja2">
_တတော မံ ဥရဂေါ ဟတ္ထေ ဂဟေတွာ,_  
_နိသီဒယီ ပါမုခအာသနသ္မိံ;_  
_‘ဣဒမာသနံ အတြ ဘဝံ နိသီဒတု,_  
_ဘဝဉှိ မေ အညတရော ဂရူနံ’._  

</Paragraph>

</Division>
<Division number="165" book="ja2" e="ch" v="23" p="20">

<Paragraph number="169" type="verses" book="ja2">
_အညာ စ နာရီ တရမာနရူပါ,_  
_အာဒါယ ဝါရိံ ဥပသင်္ကမိတွာ;_  
_ပါဒါနိ ပက္ခာလယီ မေ ဇနိန္ဒ,_  
_ဘရိယာဝ ဘတ္တူ ပတိနော ပိယဿ._  

</Paragraph>

</Division>
<Division number="166" book="ja2" e="ch" v="23" p="20">

<Paragraph number="170" type="verses" book="ja2">
_အပရာ စ နာရီ တရမာနရူပါ,_  
_ပဂ္ဂယှ သောဝဏ္ဏမယာယ ပါတိယာ;_  
_အနေကသူပံ ဝိဝိဓံ ဝိယဉ္ဇနံ,_  
ဥပနာမယီ ဘတ္တ မနုညရူပံ._  

</Paragraph>

</Division>
<Division number="167" book="ja2" e="ch" v="23" p="20">

<Paragraph number="171" type="verses" book="ja2">
_တုရိယေဟိ မံ ဘာရတ ဘုတ္တဝန္တံ,_  
ဥပဋ္ဌဟုံ ဘတ္တု မနော ဝိဒိတွာ;_  
_တတုတ္တရိံ မံ နိပတီ မဟန္တံ,_  
_ဒိဗ္ဗေဟိ ကာမေဟိ အနပ္ပကေဟိ._  

</Paragraph>

</Division>
<Division number="168" book="ja2" e="ch" v="23" p="20">

<Paragraph number="172" type="verses" book="ja2">
_‘ဘရိယာ မမေတာ တိသတာ အဠာရ,_  
_သဗ္ဗတ္တမဇ္ဈာ ပဒုမုတ္တရာဘာ;_  
_အဠာရ ဧတာဿု တေ ကာမကာရာ,_  
_ဒဒါမိ တေ တာ ပရိစာရယဿု’._  

</Paragraph>

</Division>
<Division number="169" book="ja2" e="ch" v="23" p="20">

<Paragraph number="173" type="verses" book="ja2">
_သံဝစ္ဆရံ ဒိဗ္ဗရသာနုဘုတွာ,_  
_တဒါဿုဟံ ဥတ္တရိမဇ္ဈဘာသိံ;_  
_‘နာဂဿိဒံ ကိန္တိ ကထဉ္စ လဒ္ဓံ,_  
_ကထဇ္ဈဂမာသိ ဝိမာနသေဋ္ဌံ._  

</Paragraph>

</Division>
<Division number="170" book="ja2" e="ch" v="23" p="21">

<Paragraph number="174" type="verses" book="ja2">
_အဓိစ္စလဒ္ဓံ ပရိဏာမဇံ တေ,_  
_သယံကတံ ဥဒါဟု ဒေဝေဟိ ဒိန္နံ;_  
_ပုစ္ဆာမိ တံ နာဂရာဇေတမတ္ထံ,_  
_ကထဇ္ဈဂမာသိ ဝိမာနသေဋ္ဌံ’._  

</Paragraph>

</Division>
<Division number="171" book="ja2" e="ch" v="23" p="21">

<Paragraph number="175" type="verses" book="ja2">
_‘နာဓိစ္စလဒ္ဓံ န ပရိဏာမဇံ မေ,_  
_န သယံကတံ နာပိ ဒေဝေဟိ ဒိန္နံ;_  
_သကေဟိ ကမ္မေဟိ အပါပကေဟိ,_  
_ပုညေဟိ မေ လဒ္ဓမိဒံ ဝိမာနံ’._  

</Paragraph>

</Division>
<Division number="172" book="ja2" e="ch" v="23" p="21">

<Paragraph number="176" type="verses" book="ja2">
_‘ကိံ တေ ဝတံ ကိံ ပန ဗြဟ္မစရိယံ,_  
_ကိဿ သုစိဏ္ဏဿ အယံ ဝိပါကော;_  
_အက္ခာဟိ မေ နာဂရာဇေတမတ္ထံ,_  
_ကထံ နု တေ လဒ္ဓမိဒံ ဝိမာနံ’._  

</Paragraph>

</Division>
<Division number="173" book="ja2" e="ch" v="23" p="21">

<Paragraph number="177" type="verses" book="ja2">
_‘ရာဇာ အဟောသိံ မဂဓာနမိဿရော,_  
_ဒုယျောဓနော နာမ မဟာနုဘာဝေါ;_  
_သော ဣတ္တရံ ဇီဝိတံ သံဝိဒိတွာ,_  
_အသဿတံ ဝိပရိဏာမဓမ္မံ._  

</Paragraph>

</Division>
<Division number="174" book="ja2" e="ch" v="23" p="21">

<Paragraph number="178" type="verses" book="ja2">
_အန္နဉ္စ ပါနဉ္စ ပသန္နစိတ္တော,_  
_သက္ကစ္စ ဒါနံ ဝိပုလံ အဒါသိံ;_  
_ဩပါနဘူတံ မေ ဃရံ တဒါသိ,_  
_သန္တပ္ပိတာ သမဏဗြာဟ္မဏာ စ._  

</Paragraph>

</Division>
<Division number="175" book="ja2" e="ch" v="23" p="21">

<Paragraph number="179" type="verses" book="ja2">
_မာလဉ္စ ဂန္ဓဉ္စ ဝိလေပနဉ္စ,_  
_ပဒီပိယံ ယာနမုပဿယဉ္စ;_  
_အစ္ဆာဒနံ သေယျမထန္နပါနံ,_  
_သက္ကစ္စ ဒါနာနိ အဒမှ တတ္ထ._  

</Paragraph>

</Division>
<Division number="176" book="ja2" e="ch" v="23" p="22">

<Paragraph number="180" type="verses" book="ja2">
_တံ မေ ဝတံ တံ ပန ဗြဟ္မစရိယံ,_  
_တဿ သုစိဏ္ဏဿ အယံ ဝိပါကော;_  
_တေနေဝ မေ လဒ္ဓမိဒံ ဝိမာနံ,_  
_ပဟူတဘက္ခံ ဗဟုအန္နပါနံ;_  
_နစ္စေဟိ ဂီတေဟိ စုပေတရူပံ,_  
_စိရဋ္ဌိတိကံ န စ သဿတာယံ’._  

</Paragraph>

</Division>
<Division number="177" book="ja2" e="ch" v="23" p="22">

<Paragraph number="181" type="verses" book="ja2">
_‘အပ္ပါနုဘာဝါ တံ မဟာနုဘာဝံ,_  
_တေဇဿိနံ ဟန္တိ အတေဇဝန္တော;_  
_ကိမေဝ ဒါဌာဝုဓ ကိံ ပဋိစ္စ,_  
_ဟတ္ထတ္တမာဂစ္ဆိ ဝနိဗ္ဗကာနံ._  

</Paragraph>

</Division>
<Division number="178" book="ja2" e="ch" v="23" p="22">

<Paragraph number="182" type="verses" book="ja2">
_ဘယံ နု တေ အနွဂတံ မဟန္တံ,_  
_တေဇော နု တေ နာနွဂံ ဒန္တမူလံ;_  
_ကိမေဝ ဒါဌာဝုဓ ကိံ ပဋိစ္စ,_  
_ကိလေသမာပဇ္ဇိ ဝနိဗ္ဗကာနံ’._  

</Paragraph>

</Division>
<Division number="179" book="ja2" e="ch" v="23" p="22">

<Paragraph number="183" type="verses" book="ja2">
_‘န မေ ဘယံ အနွဂတံ မဟန္တံ,_  
_တေဇော န သက္ကာ မမ တေဟိ ဟန္တုံ;_  
_သတဉ္စ ဓမ္မာနိ သုကိတ္တိတာနိ,_  
_သမုဒ္ဒဝေလာဝ ဒုရစ္စယာနိ._  

</Paragraph>

</Division>
<Division number="180" book="ja2" e="ch" v="23" p="22">

<Paragraph number="184" type="verses" book="ja2">
_စာတုဒ္ဒသိံ ပဉ္စဒသိံ အဠာရ,_  
ဥပေါသထံ နိစ္စမုပါဝသာမိ;_  
_အထာဂမုံ သောဠသ ဘောဇပုတ္တာ,_  
_ရဇ္ဇုံ ဂဟေတွာန ဒဠှဉ္စ ပါသံ._  

</Paragraph>

</Division>
<Division number="181" book="ja2" e="ch" v="23" p="22">

<Paragraph number="185" type="verses" book="ja2">
_ဘေတွာန နာသံ အတိကဿ ရဇ္ဇုံ,_  
_နယိံသု မံ သမ္ပရိဂယှ လုဒ္ဒါ;_  
_ဧတာဒိသံ ဒုက္ခမဟံ တိတိက္ခံ,_  
ဥပေါသထံ အပ္ပဋိကောပယန္တော’._  

</Paragraph>

</Division>
<Division number="182" book="ja2" e="ch" v="23" p="23">

<Paragraph number="186" type="verses" book="ja2">
_‘ဧကာယနေ တံ ပထေ အဒ္ဒသံသု,_  
_ဗလေန ဝဏ္ဏေန စုပေတရူပံ;_  
_သိရိယာ ပညာယ စ ဘာဝိတောသိ,_  
_ကိံ ပတ္ထယံ နာဂ တပေါ ကရောသိ’._  

</Paragraph>

</Division>
<Division number="183" book="ja2" e="ch" v="23" p="23">

<Paragraph number="187" type="verses" book="ja2">
_‘န ပုတ္တဟေတူ န ဓနဿ ဟေတု,_  
_န အာယုနော စာပိ အဠာရ ဟေတု;_  
_မနုဿယောနိံ အဘိပတ္ထယာနော,_  
_တသ္မာ ပရက္ကမ္မ တပေါ ကရောမိ’._  

</Paragraph>

</Division>
<Division number="184" book="ja2" e="ch" v="23" p="23">

<Paragraph number="188" type="verses" book="ja2">
_‘တွံ လောဟိတက္ခော ဝိဟတန္တရံသော,_  
_အလင်္ကတော ကပ္ပိတကေသမဿု;_  
_သုရောသိတော လောဟိတစန္ဒနေန,_  
_ဂန္ဓဗ္ဗရာဇာဝ ဒိသာ ပဘာသသိ._  

</Paragraph>

</Division>
<Division number="185" book="ja2" e="ch" v="23" p="23">

<Paragraph number="189" type="verses" book="ja2">
_ဒေဝိဒ္ဓိပတ္တောသိ မဟာနုဘာဝေါ,_  
_သဗ္ဗေဟိ ကာမေဟိ သမင်္ဂိဘူတော;_  
_ပုစ္ဆာမိ တံ နာဂရာဇေတမတ္ထံ,_  
_သေယျော ဣတော ကေန မနုဿလောကော’._  

</Paragraph>

</Division>
<Division number="186" book="ja2" e="ch" v="23" p="23">

<Paragraph number="190" type="verses" book="ja2">
_‘အဠာရ နာညတြ မနုဿလောကာ,_  
_သုဒ္ဓီ ဝ သံဝိဇ္ဇတိ သံယမော ဝါ;_  
_အဟဉ္စ လဒ္ဓါန မနုဿယောနိံ,_  
_ကာဟာမိ ဇာတိမရဏဿ အန္တံ’._  

</Paragraph>

</Division>
<Division number="187" book="ja2" e="ch" v="23" p="23">

<Paragraph number="191" type="verses" book="ja2">
_‘သံဝစ္ဆရော မေ ဝသတော တဝန္တိကေ,_  
_အန္နေန ပါနေန ဥပဋ္ဌိတောသ္မိ;_  
_အာမန္တယိတွာန ပလေမိ နာဂ,_  
_စိရပ္ပဝုတ္ထောသ္မိ အဟံ ဇနိန္ဒ’._  

</Paragraph>

</Division>
<Division number="188" book="ja2" e="ch" v="23" p="23">

<Paragraph number="192" type="verses" book="ja2">
_‘ပုတ္တာ စ ဒါရာ အနုဇီဝိနော စ,_  
_နိစ္စာနုသိဋ္ဌာ ဥပတိဋ္ဌထေတံ;_  
_ကစ္စိန္နု တံ နာဘိသပိတ္ထ ကောစိ,_  
_ပိယဉှိ မေ ဒဿနံ တုယှံ အဠာရ’._  

</Paragraph>

</Division>
<Division number="189" book="ja2" e="ch" v="23" p="24">

<Paragraph number="193" type="verses" book="ja2">
_‘ယထာပိ မာတူ စ ပိတူ အဂါရေ,_  
_ပုတ္တော ပိယော ပဋိဝိဟိတော ဝသေယျ;_  
_တတောပိ မယှံ ဣဓမေဝ သေယျော,_  
_စိတ္တဉှိ တေ နာဂ မယီ ပသန္နံ’._  

</Paragraph>

</Division>
<Division number="190" book="ja2" e="ch" v="23" p="24">

<Paragraph number="194" type="verses" book="ja2">
_‘မဏီ မမံ ဝိဇ္ဇတိ လောဟိတင်္ကော,_  
_ဓနာဟရော မဏိရတနံ ဥဠာရံ;_  
_အာဒါယ တွံ ဂစ္ဆ သကံ နိကေတံ,_  
_လဒ္ဓါ ဓနံ တံ မဏိမောဿဇဿု’._  

</Paragraph>

</Division>
<Division number="191" book="ja2" e="ch" v="23" p="24">

<Paragraph number="195" type="verses" book="ja2">
_ဒိဋ္ဌာ မယာ မာနုသကာပိ ကာမာ,_  
_အသဿတာ ဝိပရိဏာမဓမ္မာ;_  
_အာဒီနဝံ ကာမဂုဏေသု ဒိသွာ,_  
_သဒ္ဓါယဟံ ပဗ္ဗဇိတောမှိ ရာဇ._  

</Paragraph>

</Division>
<Division number="192" book="ja2" e="ch" v="23" p="24">

<Paragraph number="196" type="verses" book="ja2">
_ဒုမပ္ဖလာနီဝ ပတန္တိ မာဏဝါ,_  
_ဒဟရာ စ ဝုဒ္ဓါ စ သရီရဘေဒါ;_  
_ဧတမ္ပိ ဒိသွာ ပဗ္ဗဇိတောမှိ ရာဇ,_  
_အပဏ္ဏကံ သာမညမေဝ သေယျော”._  

</Paragraph>

</Division>
<Division number="193" book="ja2" e="ch" v="23" p="24">

<Paragraph number="197" type="verses" book="ja2">
_“အဒ္ဓါ ဟဝေ သေဝိတဗ္ဗာ သပညာ,_  
_ဗဟုဿုတာ ယေ ဗဟုဌာနစိန္တိနော;_  
_နာဂဉ္စ သုတွာန တဝဉ္စဠာရ,_  
_ကာဟာမိ ပုညာနိ အနပ္ပကာနိ”._  

</Paragraph>

</Division>
<Division number="194" book="ja2" e="ch" v="23" p="24">

<Paragraph number="198" type="verses" book="ja2">
_“အဒ္ဓါ ဟဝေ သေဝိတဗ္ဗာ သပညာ,_  
_ဗဟုဿုတာ ယေ ဗဟုဌာနစိန္တိနော;_  
_နာဂဉ္စ သုတွာန မမဉ္စ ရာဇ,_  
_ကရောဟိ ပုညာနိ အနပ္ပကာနီ”တိ._  


</Paragraph>
</Division>

<Paragraph number="199" type="center" book="ja2">
သင်္ခပါလဇာတကံ စတုတ္ထံ.
</Paragraph>