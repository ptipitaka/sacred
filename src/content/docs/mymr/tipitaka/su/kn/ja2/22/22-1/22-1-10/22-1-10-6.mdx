---
title: 22.1.10.6 စူဠဝနဝဏ္ဏနာ
tableOfContents: false
sidebar:
  order: 5
type: tipitaka
basket: su
book: ja2
review:
  current: review
  updated: '2025-10-23T09:13:42.186795'
  updated_by: ''
  notes: ''
  history:
  - state: review
    date: '2025-10-23T09:13:42.186795'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1976" book="ja2" e="ch" v="23" p="339">

<Paragraph number="3327" type="verses" book="ja2">
_“ဧသ သေလော မဟာဗြဟ္မေ,_  
_ပဗ္ဗတော ဂန္ဓမာဒနော;_  
_ယတ္ထ ဝေဿန္တရော ရာဇာ,_  
_သဟ ပုတ္တေဟိ သမ္မတိ._  

</Paragraph>

</Division>
<Division number="1977" book="ja2" e="ch" v="23" p="339">

<Paragraph number="3328" type="verses" book="ja2">
_ဓာရေန္တော ဗြာဟ္မဏဝဏ္ဏံ,_  
_အာသဒဉ္စ မသံ ဇဋံ;_  
_စမ္မဝါသီ ဆမာ သေတိ,_  
_ဇာတဝေဒံ နမဿတိ._  

</Paragraph>

</Division>
<Division number="1978" book="ja2" e="ch" v="23" p="339">

<Paragraph number="3329" type="verses" book="ja2">
_ဧတေ နီလာ ပဒိဿန္တိ,_  
_နာနာဖလဓရာ ဒုမာ;_  
ဥဂ္ဂတာ အဗ္ဘကူဋာဝ,_  
_နီလာ အဉ္ဇနပဗ္ဗတာ._  

</Paragraph>

</Division>
<Division number="1979" book="ja2" e="ch" v="23" p="339">

<Paragraph number="3330" type="verses" book="ja2">
_ဓဝဿကဏ္ဏာ ခဒိရာ,_  
_သာလာ ဖန္ဒနမာလုဝါ;_  
_သမ္ပဝေဓန္တိ ဝါတေန,_  
_သကိံ ပီတာဝ မာဏဝါ._  

</Paragraph>

</Division>
<Division number="1980" book="ja2" e="ch" v="23" p="339">

<Paragraph number="3331" type="verses" book="ja2">
ဥပရိ ဒုမပရိယာယေသု,_  
_သင်္ဂီတိယောဝ သုယျရေ;_  
_နဇ္ဇုဟာ ကောကိလသင်္ဃာ,_  
_သမ္ပတန္တိ ဒုမာ ဒုမံ._  

</Paragraph>

</Division>
<Division number="1981" book="ja2" e="ch" v="23" p="339">

<Paragraph number="3332" type="verses" book="ja2">
_အဝှယန္တေဝ ဂစ္ဆန္တံ,_  
_သာခါပတ္တသမီရိတာ;_  
_ရမယန္တေဝ အာဂန္တံ,_  
_မောဒယန္တိ နိဝါသိနံ;_  
_ယတ္ထ ဝေဿန္တရော ရာဇာ,_  
_သဟ ပုတ္တေဟိ သမ္မတိ._  

</Paragraph>

</Division>
<Division number="1982" book="ja2" e="ch" v="23" p="339">

<Paragraph number="3333" type="verses" book="ja2">
_ဓာရေန္တော ဗြာဟ္မဏဝဏ္ဏံ,_  
_အာသဒဉ္စ မသံ ဇဋံ;_  
_စမ္မဝါသီ ဆမာ သေတိ,_  
_ဇာတဝေဒံ နမဿတိ._  

</Paragraph>

</Division>
<Division number="1983" book="ja2" e="ch" v="23" p="339">

<Paragraph number="3334" type="verses" book="ja2">
_အမ္ဗာ ကပိတ္ထာ ပနသာ,_  
_သာလာ ဇမ္ဗူ ဝိဘီတကာ;_  
_ဟရီတကီ အာမလကာ,_  
_အဿတ္ထာ ဗဒရာနိ စ._  

</Paragraph>

</Division>
<Division number="1984" book="ja2" e="ch" v="23" p="339">

<Paragraph number="3335" type="verses" book="ja2">
_စာရုတိမ္ဗရုက္ခာ စေတ္ထ,_  
_နိဂြေါဓာ စ ကပိတ္ထနာ;_  
_မဓုမဓုကာ ထေဝန္တိ,_  
_နီစေ ပက္ကာ စုဒုမ္ဗရာ._  

</Paragraph>

</Division>
<Division number="1985" book="ja2" e="ch" v="23" p="339">

<Paragraph number="3336" type="verses" book="ja2">
_ပါရေဝတာ ဘဝေယျာ စ,_  
_မုဒ္ဒိကာ စ မဓုတ္ထိကာ;_  
_မဓုံ အနေလကံ တတ္ထ,_  
_သကမာဒါယ ဘုဉ္ဇရေ._  

</Paragraph>

</Division>
<Division number="1986" book="ja2" e="ch" v="23" p="340">

<Paragraph number="3337" type="verses" book="ja2">
_အညေတ္ထ ပုပ္ဖိတာ အမ္ဗာ,_  
_အညေ တိဋ္ဌန္တိ ဒေါဝိလာ;_  
_အညေ အာမာ စ ပက္ကာ စ,_  
_ဘေကဝဏ္ဏာ တဒူဘယံ._  

</Paragraph>

</Division>
<Division number="1987" book="ja2" e="ch" v="23" p="340">

<Paragraph number="3338" type="verses" book="ja2">
_အထေတ္ထ ဟေဋ္ဌာ ပုရိသော,_  
_အမ္ဗပက္ကာနိ ဂဏှတိ;_  
_အာမာနိ စေဝ ပက္ကာနိ,_  
_ဝဏ္ဏဂန္ဓရသုတ္တမေ._  

</Paragraph>

</Division>
<Division number="1988" book="ja2" e="ch" v="23" p="340">

<Paragraph number="3339" type="verses" book="ja2">
_အတေဝ မေ အစ္ဆရိယံ,_  
_ဟိင်္ကာရော ပဋိဘာတိ မံ;_  
_ဒေဝါနမိဝ အာဝါသော,_  
_သောဘတိ နန္ဒနူပမော._  

</Paragraph>

</Division>
<Division number="1989" book="ja2" e="ch" v="23" p="340">

<Paragraph number="3340" type="verses" book="ja2">
_ဝိဘေဒိကာ နာဠိကေရာ,_  
_ခဇ္ဇုရီနံ ဗြဟာဝနေ;_  
_မာလာဝ ဂန္ထိတာ ဌန္တိ,_  
_ဓဇဂ္ဂါနေဝ ဒိဿရေ;_  
_နာနာဝဏ္ဏေဟိ ပုပ္ဖေဟိ,_  
_နဘံ တာရာစိတာမိဝ._  

</Paragraph>

</Division>
<Division number="1990" book="ja2" e="ch" v="23" p="340">

<Paragraph number="3341" type="verses" book="ja2">
_ကုဋဇီ ကုဋ္ဌတဂရာ,_  
_ပါဋလိယော စ ပုပ္ဖိတာ;_  
_ပုန္နာဂါ ဂိရိပုန္နာဂါ,_  
_ကောဝိဠာရာ စ ပုပ္ဖိတာ._  

</Paragraph>

</Division>
<Division number="1991" book="ja2" e="ch" v="23" p="340">

<Paragraph number="3342" type="verses" book="ja2">
ဥဒ္ဒါလကာ သောမရုက္ခာ,_  
_အဂရုဖလ္လိယာ ဗဟူ;_  
_ပုတ္တဇီဝါ စ ကကုဓာ,_  
_အသနာ စေတ္ထ ပုပ္ဖိတာ._  

</Paragraph>

</Division>
<Division number="1992" book="ja2" e="ch" v="23" p="340">

<Paragraph number="3343" type="verses" book="ja2">
_ကုဋဇာ သလဠာ နီပါ,_  
_ကောသမ္ဗာ လဗုဇာ ဓဝါ;_  
_သာလာ စ ပုပ္ဖိတာ တတ္ထ,_  
_ပလာလခလသန္နိဘာ._  

</Paragraph>

</Division>
<Division number="1993" book="ja2" e="ch" v="23" p="340">

<Paragraph number="3344" type="verses" book="ja2">
_တဿာဝိဒူရေ ပေါက္ခရဏီ,_  
_ဘူမိဘာဂေ မနောရမေ;_  
_ပဒုမုပ္ပလသဉ္ဆန္နာ,_  
_ဒေဝါနမိဝ နန္ဒနေ._  

</Paragraph>

</Division>
<Division number="1994" book="ja2" e="ch" v="23" p="340">

<Paragraph number="3345" type="verses" book="ja2">
_အထေတ္ထ ပုပ္ဖရသမတ္တာ,_  
_ကောကိလာ မဉ္ဇုဘာဏိကာ;_  
_အဘိနာဒေန္တိ ပဝနံ,_  
ဥတုသမ္ပုပ္ဖိတေ ဒုမေ._  

</Paragraph>

</Division>
<Division number="1995" book="ja2" e="ch" v="23" p="340">

<Paragraph number="3346" type="verses" book="ja2">
_ဘဿန္တိ မကရန္ဒေဟိ,_  
_ပေါက္ခရေ ပေါက္ခရေ မဓူ;_  
_အထေတ္ထ ဝါတာ ဝါယန္တိ,_  
_ဒက္ခိဏာ အထ ပစ္ဆိမာ;_  
_ပဒုမကိဉ္ဇက္ခရေဏူဟိ,_  
_ဩကိဏ္ဏော ဟောတိ အဿမော._  

</Paragraph>

</Division>
<Division number="1996" book="ja2" e="ch" v="23" p="340">

<Paragraph number="3347" type="verses" book="ja2">
_ထူလာ သိင်္ဃာဋကာ စေတ္ထ,_  
_သံသာဒိယာ ပသာဒိယာ;_  
_မစ္ဆကစ္ဆပဗျာဝိဒ္ဓါ,_  
_ဗဟူ စေတ္ထ မုပယာနကာ;_  
_မဓုံ ဘိသေဟိ သဝတိ,_  
_ခိရသပ္ပိမုဠာလိဘိ._  

</Paragraph>

</Division>
<Division number="1997" book="ja2" e="ch" v="23" p="341">

<Paragraph number="3348" type="verses" book="ja2">
_သုရဘီ တံ ဝနံ ဝါတိ,_  
_နာနာဂန္ဓသမောဒိတံ;_  
_သမ္မဒ္ဒတေဝ ဂန္ဓေန,_  
_ပုပ္ဖသာခါဟိ တံ ဝနံ;_  
_ဘမရာ ပုပ္ဖဂန္ဓေန,_  
_သမန္တာ မဘိနာဒိတာ._  

</Paragraph>

</Division>
<Division number="1998" book="ja2" e="ch" v="23" p="341">

<Paragraph number="3349" type="verses" book="ja2">
_အထေတ္ထ သကုဏာ သန္တိ,_  
_နာနာဝဏ္ဏာ ဗဟူ ဒိဇာ;_  
_မောဒန္တိ သဟ ဘရိယာဟိ,_  
_အညမညံ ပကူဇိနော._  

</Paragraph>

</Division>
<Division number="1999" book="ja2" e="ch" v="23" p="341">

<Paragraph number="3350" type="verses" book="ja2">
_နန္ဒိကာ ဇီဝပုတ္တာ စ,_  
_ဇီဝပုတ္တာ ပိယာ စ နော;_  
_ပိယာ ပုတ္တာ ပိယာ နန္ဒာ,_  
_ဒိဇာ ပေါက္ခရဏီဃရာ._  

</Paragraph>

</Division>
<Division number="2000" book="ja2" e="ch" v="23" p="341">

<Paragraph number="3351" type="verses" book="ja2">
_မာလာဝ ဂန္ထိတာ ဌန္တိ,_  
_ဓဇဂ္ဂါနေဝ ဒိဿရေ;_  
_နာနာဝဏ္ဏေဟိ ပုပ္ဖေဟိ,_  
_ကုသလေဟေဝ သုဂန္ထိတာ;_  
_ယတ္ထ ဝေဿန္တရော ရာဇာ,_  
_သဟ ပုတ္တေဟိ သမ္မတိ._  

</Paragraph>

</Division>
<Division number="2001" book="ja2" e="ch" v="23" p="341">

<Paragraph number="3352" type="verses" book="ja2">
_ဓာရေန္တော ဗြာဟ္မဏဝဏ္ဏံ,_  
_အာသဒဉ္စ မသံ ဇဋံ;_  
_စမ္မဝါသီ ဆမာ သေတိ,_  
_ဇာတဝေဒံ နမဿတိ”._  

</Paragraph>

</Division>
<Division number="2002" book="ja2" e="ch" v="23" p="341">

<Paragraph number="3353" type="verses" book="ja2">
_“ဣဒဉ္စ မေ သတ္တုဘတ္တံ,_  
_မဓုနာ ပဋိသံယုတံ;_  
_မဓုပိဏ္ဍိကာ စ သုကတာယော,_  
_သတ္တုဘတ္တံ ဒဒါမိ တေ”._  

</Paragraph>

</Division>
<Division number="2003" book="ja2" e="ch" v="23" p="341">

<Paragraph number="3354" type="verses" book="ja2">
_“တုယှေဝ သမ္ဗလံ ဟောတု,_  
_နာဟံ ဣစ္ဆာမိ သမ္ဗလံ;_  
ဣတောပိ ဗြဟ္မေ ဂဏှာဟိ,_  
_ဂစ္ဆ ဗြဟ္မေ ယထာသုခံ._  

</Paragraph>

</Division>
<Division number="2004" book="ja2" e="ch" v="23" p="341">

<Paragraph number="3355" book="ja2">
_အယံ ဧကပဒီ ဧတိ,_  
ဥဇုံ ဂစ္ဆတိ အဿမံ;_  
ဣသီပိ အစ္စုတော တတ္ထ,_  
_ပင်္ကဒန္တော ရဇဿိရော;_  
_ဓာရေန္တော ဗြာဟ္မဏဝဏ္ဏံ,_  
_အာသဒဉ္စ မသံ ဇဋံ._  

</Paragraph>

</Division>
<Division number="2005" book="ja2" e="ch" v="23" p="341">

<Paragraph number="3356" type="verses" book="ja2">
_စမ္မဝါသီ ဆမာ သေတိ,_  
_ဇာတဝေဒံ နမဿတိ;_  
_တံ တွံ ဂန္တွာန ပုစ္ဆဿု,_  
_သော တေ မဂ္ဂံ ပဝက္ခတိ”._  

</Paragraph>

</Division>
<Division number="2006" book="ja2" e="ch" v="23" p="341">

<Paragraph number="3357" book="ja2">
ဣဒံ သုတွာ ဗြဟ္မဗန္ဓု,_  
_စေတံ ကတွာ ပဒက္ခိဏံ;_  
ဥဒဂ္ဂစိတ္တော ပက္ကာမိ,_  
_ယေနာသိ အစ္စုတော ဣသိ._  


</Paragraph>
</Division>

<Paragraph number="3358" type="center" book="ja2">
စူဠဝနဝဏ္ဏနာ.
</Paragraph>