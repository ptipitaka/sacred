---
title: "22.1.4 နိမိဇာတက"
tableOfContents: false
sidebar:
  order: 4
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="421" book="ja2" e="ch" v="23" p="184">

<Paragraph number="1741" type="verses" book="ja2">
_အစ္ဆေရံ ဝတ လောကသ္မိံ,_  
ဥပ္ပဇ္ဇန္တိ ဝိစက္ခဏာ;_  
_ယဒါ အဟု နိမိရာဇာ,_  
_ပဏ္ဍိတော ကုသလတ္ထိကော._  

</Paragraph>

</Division>
<Division number="422" book="ja2" e="ch" v="23" p="184">

<Paragraph number="1742" type="verses" book="ja2">
_ရာဇာ သဗ္ဗဝိဒေဟာနံ,_  
_အဒါ ဒါနံ အရိန္ဒမော;_  
_တဿ တံ ဒဒတော ဒါနံ,_  
_သင်္ကပ္ပေါ ဥဒပဇ္ဇထ;_  
_ဒါနံ ဝါ ဗြဟ္မစရိယံ ဝါ,_  
_ကတမံ သု မဟပ္ဖလံ._  

</Paragraph>

</Division>
<Division number="423" book="ja2" e="ch" v="23" p="184">

<Paragraph number="1743" type="verses" book="ja2">
_တဿ သင်္ကပ္ပမညာယ,_  
_မဃဝါ ဒေဝကုဉ္ဇရော;_  
_သဟဿနေတ္တော ပါတုရဟု,_  
_ဝဏ္ဏေန ဝိဟနံ တမံ._  

</Paragraph>

</Division>
<Division number="424" book="ja2" e="ch" v="23" p="185">

<Paragraph number="1744" type="verses" book="ja2">
_သလောမဟဋ္ဌော မနုဇိန္ဒော,_  
_ဝါသဝံ အဝစာ နိမိ;_  
_“ဒေဝတာ နုသိ ဂန္ဓဗ္ဗော,_  
_အဒု သက္ကော ပုရိန္ဒဒေါ._  

</Paragraph>

</Division>
<Division number="425" book="ja2" e="ch" v="23" p="185">

<Paragraph number="1745" type="verses" book="ja2">
_န စ မေ တာဒိသော ဝဏ္ဏော,_  
_ဒိဋ္ဌော ဝါ ယဒိ ဝါ သုတော;_  
_အာစိက္ခ မေ တွံ ဘဒ္ဒန္တေ,_  
_ကထံ ဇာနေမု တံ မယံ”._  

</Paragraph>

</Division>
<Division number="426" book="ja2" e="ch" v="23" p="185">

<Paragraph number="1746" type="verses" book="ja2">
_သလောမဟဋ္ဌံ ဉတွာန,_  
_ဝါသဝေါ အဝစာ နိမိံ;_  
_“သက္ကောဟမသ္မိ ဒေဝိန္ဒော,_  
_အာဂတောသ္မိ တဝန္တိကေ;_  
_အလောမဟဋ္ဌော မနုဇိန္ဒ,_  
_ပုစ္ဆ ပဉှံ ယမိစ္ဆသိ”._  

</Paragraph>

</Division>
<Division number="427" book="ja2" e="ch" v="23" p="185">

<Paragraph number="1747" type="verses" book="ja2">
_သော စ တေန ကတောကာသော,_  
_ဝါသဝံ အဝစာ နိမိ;_  
_“ပုစ္ဆာမိ တံ မဟာရာဇ,_  
_သဗ္ဗဘူတာနမိဿရ;_  
_ဒါနံ ဝါ ဗြဟ္မစရိယံ ဝါ,_  
_ကတမံ သု မဟပ္ဖလံ”._  

</Paragraph>

</Division>
<Division number="428" book="ja2" e="ch" v="23" p="185">

<Paragraph number="1748" type="verses" book="ja2">
_သော ပုဋ္ဌော နရဒေဝေန,_  
_ဝါသဝေါ အဝစာ နိမိံ;_  
_ဝိပါကံ ဗြဟ္မစရိယဿ,_  
_ဇာနံ အက္ခာသိဇာနတော._  

</Paragraph>

</Division>
<Division number="429" book="ja2" e="ch" v="23" p="185">

<Paragraph number="1749" type="verses" book="ja2">
_“ဟီနေန ဗြဟ္မစရိယေန,_  
_ခတ္တိယေ ဥပပဇ္ဇတိ;_  
_မဇ္ဈိမေန စ ဒေဝတ္တံ,_  
ဥတ္တမေန ဝိသုဇ္ဈတိ._  

</Paragraph>

</Division>
<Division number="430" book="ja2" e="ch" v="23" p="185">

<Paragraph number="1750" type="verses" book="ja2">
_န ဟေတေ သုလဘာ ကာယာ,_  
_ယာစယောဂေန ကေနစိ;_  
_ယေ ကာယေ ဥပပဇ္ဇန္တိ,_  
_အနာဂါရာ တပဿိနော._  

</Paragraph>

</Division>
<Division number="431" book="ja2" e="ch" v="23" p="185">

<Paragraph number="1751" type="verses" book="ja2">
_ဒုဒီပေါ သာဂရော သေလော,_  
_မုဇကိန္ဒော ဘဂီရသော;_  
ဥသိန္ဒရော ကဿပေါ စ,_  
_အသကော စ ပုထုဇ္ဇနော._  

</Paragraph>

</Division>
<Division number="432" book="ja2" e="ch" v="23" p="185">

<Paragraph number="1752" type="verses" book="ja2">
_ဧတေ စညေ စ ရာဇာနော,_  
_ခတ္တိယာ ဗြာဟ္မဏာ ဗဟူ;_  
_ပုထုယညံ ယဇိတွာန,_  
_ပေတတ္တံ နာတိဝတ္တိသုံ._  

</Paragraph>

<Paragraph number="1753" type="verses" book="ja2">
_( )_  

</Paragraph>

</Division>
<Division number="433" book="ja2" e="ch" v="23" p="185">

<Paragraph number="1754" type="verses" book="ja2">
_အထ ယီမေ အဝတ္တိံသု,_  
_အနာဂါရာ တပဿိနော;_  
_သတ္တိသယော ယာမဟနု,_  
_သောမယာမော မနောဇဝေါ._  

</Paragraph>

</Division>
<Division number="434" book="ja2" e="ch" v="23" p="185">

<Paragraph number="1755" type="verses" book="ja2">
_သမုဒ္ဒေါ မာဃော ဘရတော စ,_  
ဣသိ ကာလပုရက္ခတော;_  
_အင်္ဂီရသော ကဿပေါ စ,_  
_ကိသဝစ္ဆော အကတ္တိ စ._  

</Paragraph>

</Division>
<Division number="435" book="ja2" e="ch" v="23" p="186">

<Paragraph number="1756" type="verses" book="ja2">
ဥတ္တရေန နဒီ သီဒါ,_  
_ဂမ္ဘီရာ ဒုရတိက္ကမာ;_  
_နဠဂ္ဂိဝဏ္ဏာ ဇောတန္တိ,_  
_သဒါ ကဉ္စနပဗ္ဗတာ._  

</Paragraph>

</Division>
<Division number="436" book="ja2" e="ch" v="23" p="186">

<Paragraph number="1757" type="verses" book="ja2">
_ပရူဠှကစ္ဆာ တဂရာ,_  
_ရူဠှကစ္ဆာ ဝနာ နဂါ;_  
_တတြာသုံ ဒသသဟဿာ,_  
_ပေါရာဏာ ဣသယော ပုရေ._  

</Paragraph>

</Division>
<Division number="437" book="ja2" e="ch" v="23" p="186">

<Paragraph number="1758" type="verses" book="ja2">
_အဟံ သေဋ္ဌောသ္မိ ဒါနေန,_  
_သံယမေန ဒမေန စ;_  
_အနုတ္တရံ ဝတံ ကတွာ,_  
_ပကိရစာရီ သမာဟိတေ._  

</Paragraph>

</Division>
<Division number="438" book="ja2" e="ch" v="23" p="186">

<Paragraph number="1759" type="verses" book="ja2">
_ဇာတိမန္တံ အဇစ္စဉ္စ,_  
_အဟံ ဥဇုဂတံ နရံ;_  
_အတိဝေလံ နမဿိဿံ,_  
_ကမ္မဗန္ဓူ ဟိ မာဏဝါ._  

</Paragraph>

</Division>
<Division number="439" book="ja2" e="ch" v="23" p="186">

<Paragraph number="1760" type="verses" book="ja2">
_သဗ္ဗေ ဝဏ္ဏာ အဓမ္မဋ္ဌာ,_  
_ပတန္တိ နိရယံ အဓော;_  
_သဗ္ဗေ ဝဏ္ဏာ ဝိသုဇ္ဈန္တိ,_  
_စရိတွာ ဓမ္မမုတ္တမံ”._  

</Paragraph>

</Division>
<Division number="440" book="ja2" e="ch" v="23" p="186">

<Paragraph number="1761" type="verses" book="ja2">
ဣဒံ ဝတွာန မဃဝါ,_  
_ဒေဝရာဇာ သုဇမ္ပတိ;_  
_ဝေဒေဟမနုသာသိတွာ,_  
_သဂ္ဂကာယံ အပက္ကမိ._  

</Paragraph>

</Division>
<Division number="441" book="ja2" e="ch" v="23" p="186">

<Paragraph number="1762" type="verses" book="ja2">
_“ဣမံ ဘောန္တော နိသာမေထ,_  
_ယာဝန္တေတ္ထ သမာဂတာ;_  
_ဓမ္မိကာနံ မနုဿာနံ,_  
_ဝဏ္ဏံ ဥစ္စာဝစံ ဗဟုံ._  

</Paragraph>

</Division>
<Division number="442" book="ja2" e="ch" v="23" p="186">

<Paragraph number="1763" type="verses" book="ja2">
_ယထာ အယံ နိမိရာဇာ,_  
_ပဏ္ဍိတော ကုသလတ္ထိကော;_  
_ရာဇာ သဗ္ဗဝိဒေဟာနံ,_  
_အဒါ ဒါနံ အရိန္ဒမော._  

</Paragraph>

</Division>
<Division number="443" book="ja2" e="ch" v="23" p="186">

<Paragraph number="1764" type="verses" book="ja2">
_တဿ တံ ဒဒတော ဒါနံ,_  
_သင်္ကပ္ပေါ ဥဒပဇ္ဇထ;_  
_ဒါနံ ဝါ ဗြဟ္မစရိယံ ဝါ,_  
_ကတမံ သု မဟပ္ဖလံ”._  

</Paragraph>

</Division>
<Division number="444" book="ja2" e="ch" v="23" p="186">

<Paragraph number="1765" type="verses" book="ja2">
_“အဗ္ဘုတော ဝတ လောကသ္မိံ,_  
ဥပ္ပဇ္ဇိ လောမဟံသနော;_  
_ဒိဗ္ဗော ရထော ပါတုရဟု,_  
_ဝေဒေဟဿ ယသဿိနော”._  

</Paragraph>

</Division>
<Division number="445" book="ja2" e="ch" v="23" p="186">

<Paragraph number="1766" type="verses" book="ja2">
_ဒေဝပုတ္တော မဟိဒ္ဓိကော,_  
_မာတလိ ဒေဝသာရထိ;_  
_နိမန္တယိတ္ထ ရာဇာနံ,_  
_ဝေဒေဟံ မိထိလဂ္ဂဟံ._  

</Paragraph>

</Division>
<Division number="446" book="ja2" e="ch" v="23" p="186">

<Paragraph number="1767" type="verses" book="ja2">
_“ဧဟိမံ ရထမာရုယှ,_  
_ရာဇသေဋ္ဌ ဒိသမ္ပတိ;_  
_ဒေဝါ ဒဿနကာမာ တေ,_  
_တာဝတိံသာ သဲန္ဒကာ;_  
_သရမာနာ ဟိ တေ ဒေဝါ,_  
_သုဓမ္မာယံ သမစ္ဆရေ”._  

</Paragraph>

</Division>
<Division number="447" book="ja2" e="ch" v="23" p="187">

<Paragraph number="1768" type="verses" book="ja2">
_တတော ရာဇာ တရမာနော,_  
_ဝေဒေဟော မိထိလဂ္ဂဟော;_  
_အာသနာ ဝုဋ္ဌဟိတွာန,_  
_ပမုခေါ ရထမာရုဟိ._  

</Paragraph>

</Division>
<Division number="448" book="ja2" e="ch" v="23" p="187">

<Paragraph number="1769" type="verses" book="ja2">
_အဘိရူဠှံ ရထံ ဒိဗ္ဗံ,_  
_မာတလိ ဧတဒဗြဝိ;_  
_“ကေန တံ နေမိ မဂ္ဂေန,_  
_ရာဇသေဋ္ဌ ဒိသမ္ပတိ;_  
_ယေန ဝါ ပါပကမ္မန္တာ,_  
_ပုညကမ္မာ စ ယေ နရာ”._  

</Paragraph>

</Division>
<Division number="449" book="ja2" e="ch" v="23" p="187">

<Paragraph number="1770" type="verses" book="ja2">
_“ဥဘယေနေဝ မံ နေဟိ,_  
_မာတလိ ဒေဝသာရထိ;_  
_ယေန ဝါ ပါပကမ္မန္တာ,_  
_ပုညကမ္မာ စ ယေ နရာ”._  

</Paragraph>

</Division>
<Division number="450" book="ja2" e="ch" v="23" p="187">

<Paragraph number="1771" type="verses" book="ja2">
_“ကေန တံ ပဌမံ နေမိ,_  
_ရာဇသေဋ္ဌ ဒိသမ္ပတိ;_  
_ယေန ဝါ ပါပကမ္မန္တာ,_  
_ပုညကမ္မာ စ ယေ နရာ”._  

</Paragraph>

</Division>
<Division number="451" book="ja2" e="ch" v="23" p="187">

<Paragraph number="1772" type="verses" book="ja2">
_“နိရယေ တာဝ ပဿာမိ,_  
_အာဝါသေ ပါပကမ္မိနံ;_  
_ဌာနာနိ လုဒ္ဒကမ္မာနံ,_  
_ဒုဿီလာနဉ္စ ယာ ဂတိ”._  

</Paragraph>

</Division>
<Division number="452" book="ja2" e="ch" v="23" p="187">

<Paragraph number="1773" type="verses" book="ja2">
_ဒဿေသိ မာတလိ ရညော,_  
_ဒုဂ္ဂံ ဝေတရဏိံ နဒိံ;_  
_ကုထိတံ ခါရသံယုတ္တံ,_  
_တတ္တံ အဂ္ဂိသိခူပမံ._  

</Paragraph>

</Division>
<Division number="453" book="ja2" e="ch" v="23" p="187">

<Paragraph number="1774" type="verses" book="ja2">
_နိမီ ဟဝေ မာတလိမဇ္ဈဘာသထ,_  
_ဒိသွာ ဇနံ ပတမာနံ ဝိဒုဂ္ဂေ;_  
_“ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ ဝေတရဏိံ ပတန္တိ”._  

</Paragraph>

</Division>
<Division number="454" book="ja2" e="ch" v="23" p="187">

<Paragraph number="1775" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="455" book="ja2" e="ch" v="23" p="187">

<Paragraph number="1776" type="verses" book="ja2">
_“ယေ ဒုဗ္ဗလေ ဗလဝန္တာ ဇီဝလောကေ,_  
_ဟိံသန္တိ ရောသန္တိ သုပါပဓမ္မာ;_  
_တေ လုဒ္ဒကမ္မာ ပသဝေတွ ပါပံ,_  
_တေမေ ဇနာ ဝေတရဏိံ ပတန္တိ”._  

</Paragraph>

</Division>
<Division number="456" book="ja2" e="ch" v="23" p="188">

<Paragraph number="1777" type="verses" book="ja2">
_“သာမာ စ သောဏာ သဗလာ စ ဂိဇ္ဈာ,_  
_ကာကောလသင်္ဃာ အဒန္တိ ဘေရဝါ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနေ ကာကောလသင်္ဃာ အဒန္တိ”._  

</Paragraph>

</Division>
<Division number="457" book="ja2" e="ch" v="23" p="188">

<Paragraph number="1778" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="458" book="ja2" e="ch" v="23" p="188">

<Paragraph number="1779" type="verses" book="ja2">
_“ယေ ကေစိမေ မစ္ဆရိနော ကဒရိယာ,_  
_ပရိဘာသကာ သမဏဗြာဟ္မဏာနံ;_  
_ဟိံသန္တိ ရောသန္တိ သုပါပဓမ္မာ,_  
_တေ လုဒ္ဒကမ္မာ ပသဝေတွ ပါပံ;_  
_တေမေ ဇနေ ကာကောလသင်္ဃာ အဒန္တိ”._  

</Paragraph>

</Division>
<Division number="459" book="ja2" e="ch" v="23" p="188">

<Paragraph number="1780" type="verses" book="ja2">
_“သဇောတိဘူတာ ပထဝိံ ကမန္တိ,_  
_တတ္တေဟိ ခန္ဓေဟိ စ ပေါထယန္တိ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ ခန္ဓဟတာ သယန္တိ”._  

</Paragraph>

</Division>
<Division number="460" book="ja2" e="ch" v="23" p="188">

<Paragraph number="1781" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="461" book="ja2" e="ch" v="23" p="188">

<Paragraph number="1782" type="verses" book="ja2">
_“ယေ ဇီဝလောကသ္မိ သုပါပဓမ္မိနော,_  
_နရဉ္စ နာရိဉ္စ အပါပဓမ္မံ;_  
_ဟိံသန္တိ ရောသန္တိ သုပါပဓမ္မာ,_  
_တေ လုဒ္ဒကမ္မာ ပသဝေတွ ပါပံ;_  
_တေမေ ဇနာ ခန္ဓဟတာ သယန္တိ”._  

</Paragraph>

</Division>
<Division number="462" book="ja2" e="ch" v="23" p="189">

<Paragraph number="1783" type="verses" book="ja2">
_“အင်္ဂါရကာသုံ အပရေ ဖုဏန္တိ,_  
_နရာ ရုဒန္တာ ပရိဒဍ္ဎဂတ္တာ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ အင်္ဂါရကာသုံ ဖုဏန္တိ”._  

</Paragraph>

</Division>
<Division number="463" book="ja2" e="ch" v="23" p="189">

<Paragraph number="1784" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="464" book="ja2" e="ch" v="23" p="189">

<Paragraph number="1785" type="verses" book="ja2">
_“ယေ ကေစိ ပူဂါယ ဓနဿ ဟေတု,_  
_သက္ခိံ ကရိတွာ ဣဏံ ဇာပယန္တိ;_  
_တေ ဇာပယိတွာ ဇနတံ ဇနိန္ဒ,_  
_တေ လုဒ္ဒကမ္မာ ပသဝေတွ ပါပံ;_  
_တေမေ ဇနာ အင်္ဂါရကာသုံ ဖုဏန္တိ”._  

</Paragraph>

</Division>
<Division number="465" book="ja2" e="ch" v="23" p="189">

<Paragraph number="1786" type="verses" book="ja2">
_“သဇောတိဘူတာ ဇလိတာ ပဒိတ္တာ,_  
_ပဒိဿတိ မဟတီ လောဟကုမ္ဘီ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ အဝံသိရာ လောဟကုမ္ဘိံ ပတန္တိ”._  

</Paragraph>

</Division>
<Division number="466" book="ja2" e="ch" v="23" p="189">

<Paragraph number="1787" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="467" book="ja2" e="ch" v="23" p="189">

<Paragraph number="1788" type="verses" book="ja2">
_“ယေ သီလဝန္တံ သမဏံ ဗြာဟ္မဏံ ဝါ,_  
_ဟိံသန္တိ ရောသန္တိ သုပါပဓမ္မာ;_  
_တေ လုဒ္ဒကမ္မာ ပသဝေတွ ပါပံ,_  
_တေမေ ဇနာ အဝံသိရာ လောဟကုမ္ဘိံ ပတန္တိ”._  

</Paragraph>

</Division>
<Division number="468" book="ja2" e="ch" v="23" p="190">

<Paragraph number="1789" book="ja2">
_“လုဉ္စန္တိ ဂီဝံ အထ ဝေဌယိတွာ,_  
ဥဏှောဒကသ္မိံ ပကိလေဒယိတွာ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ လုတ္တသိရာ သယန္တိ”._  

</Paragraph>

</Division>
<Division number="469" book="ja2" e="ch" v="23" p="190">

<Paragraph number="1790" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="470" book="ja2" e="ch" v="23" p="190">

<Paragraph number="1791" type="verses" book="ja2">
_“ယေ ဇီဝလောကသ္မိ သုပါပဓမ္မိနော,_  
_ပက္ခီ ဂဟေတွာန ဝိဟေဌယန္တိ တေ;_  
_ဝိဟေဌယိတွာ သကုဏံ ဇနိန္ဒ,_  
_တေ လုဒ္ဒကမ္မာ ပသဝေတွ ပါပံ;_  
_တေမေ ဇနာ လုတ္တသိရာ သယန္တိ”._  

</Paragraph>

</Division>
<Division number="471" book="ja2" e="ch" v="23" p="190">

<Paragraph number="1792" type="verses" book="ja2">
_“ပဟူတတောယာ အနိဂါဓကူလာ,_  
_နဒီ အယံ သန္ဒတိ သုပ္ပတိတ္ထာ;_  
_ဃမ္မာဘိတတ္တာ မနုဇာ ပိဝန္တိ,_  
_ပီတဉ္စ တေသံ ဘုသ ဟောတိ ပါနိ._  

</Paragraph>

</Division>
<Division number="472" book="ja2" e="ch" v="23" p="190">

<Paragraph number="1793" type="verses" book="ja2">
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ပီတဉ္စ တေသံ ဘုသ ဟောတိ ပါနိ”._  

</Paragraph>

</Division>
<Division number="473" book="ja2" e="ch" v="23" p="190">

<Paragraph number="1794" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="474" book="ja2" e="ch" v="23" p="190">

<Paragraph number="1795" type="verses" book="ja2">
_“ယေ သုဒ္ဓဓညံ ပလာသေန မိဿံ,_  
_အသုဒ္ဓကမ္မာ ကယိနော ဒဒန္တိ;_  
_ဃမ္မာဘိတတ္တာန ပိပါသိတာနံ,_  
_ပီတဉ္စ တေသံ ဘုသ ဟောတိ ပါနိ”._  

</Paragraph>

</Division>
<Division number="475" book="ja2" e="ch" v="23" p="191">

<Paragraph number="1796" type="verses" book="ja2">
_“ဥသူဟိ သတ္တီဟိ စ တောမရေဟိ,_  
_ဒုဘယာနိ ပဿာနိ တုဒန္တိ ကန္ဒတံ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ သတ္တိဟတာ သယန္တိ”._  

</Paragraph>

</Division>
<Division number="476" book="ja2" e="ch" v="23" p="191">

<Paragraph number="1797" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="477" book="ja2" e="ch" v="23" p="191">

<Paragraph number="1798" type="verses" book="ja2">
_“ယေ ဇီဝလောကသ္မိ အသာဓုကမ္မိနော,_  
_အဒိန္နမာဒါယ ကရောန္တိ ဇီဝိကံ;_  
_ဓညံ ဓနံ ရဇတံ ဇာတရူပံ,_  
_အဇေဠကဉ္စာပိ ပသုံ မဟိံသံ;_  
_တေ လုဒ္ဒကမ္မာ ပသဝေတွ ပါပံ,_  
_တေမေ ဇနာ သတ္တိဟတာ သယန္တိ”._  

</Paragraph>

</Division>
<Division number="478" book="ja2" e="ch" v="23" p="191">

<Paragraph number="1799" type="verses" book="ja2">
_“ဂီဝါယ ဗဒ္ဓါ ကိဿ ဣမေ ပုနေကေ,_  
_အညေ ဝိကန္တာ ဗိလကတာ သယန္တိ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ ဗိလကတာ သယန္တိ”._  

</Paragraph>

</Division>
<Division number="479" book="ja2" e="ch" v="23" p="191">

<Paragraph number="1800" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="480" book="ja2" e="ch" v="23" p="191">

<Paragraph number="1801" type="verses" book="ja2">
_“ဩရဗ္ဘိကာ သူကရိကာ စ မစ္ဆိကာ,_  
_ပသုံ မဟိံသဉ္စ အဇေဠကဉ္စ;_  
_ဟန္တွာန သူနေသု ပသာရယိံသု,_  
_တေ လုဒ္ဒကမ္မာ ပသဝေတွ ပါပံ;_  
_တေမေ ဇနာ ဗိလကတာ သယန္တိ”._  

</Paragraph>

</Division>
<Division number="481" book="ja2" e="ch" v="23" p="192">

<Paragraph number="1802" type="verses" book="ja2">
_“ရဟဒေါ အယံ မုတ္တကရီသပူရော,_  
_ဒုဂ္ဂန္ဓရူပေါ အသုစိ ပူတိ ဝါတိ;_  
_ခုဒါပရေတာ မနုဇာ အဒန္တိ,_  
_ဘယဉှိ မံ ဝိန္ဒတိ သူတ ဒိသွာ;_  
_ပုစ္ဆာမိ တံ မာတလိ ဒေဝသာရထိ,_  
ဣမေ နု မစ္စာ ကိမကံသု ပါပံ;_  
_ယေမေ ဇနာ မုတ္တကရီသဘက္ခာ”._  

</Paragraph>

</Division>
<Division number="482" book="ja2" e="ch" v="23" p="192">

<Paragraph number="1803" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="483" book="ja2" e="ch" v="23" p="192">

<Paragraph number="1804" type="verses" book="ja2">
_“ယေ ကေစိမေ ကာရဏိကာ ဝိရောသကာ,_  
_ပရေသံ ဟိံသာယ သဒါ နိဝိဋ္ဌာ;_  
_တေ လုဒ္ဒကမ္မာ ပသဝေတွ ပါပံ,_  
_မိတ္တဒ္ဒုနော မီဠှမဒန္တိ ဗာလာ”._  

</Paragraph>

</Division>
<Division number="484" book="ja2" e="ch" v="23" p="192">

<Paragraph number="1805" type="verses" book="ja2">
_“ရဟဒေါ အယံ လောဟိတပုဗ္ဗပူရော,_  
_ဒုဂ္ဂန္ဓရူပေါ အသုစိ ပူတိ ဝါတိ;_  
_ဃမ္မာဘိတတ္တာ မနုဇာ ပိဝန္တိ,_  
_ဘယဉှိ မံ ဝိန္ဒတိ သူတ ဒိသွာ;_  
_ပုစ္ဆာမိ တံ မာတလိ ဒေဝသာရထိ,_  
ဣမေ နု မစ္စာ ကိမကံသု ပါပံ;_  
_ယေမေ ဇနာ လောဟိတပုဗ္ဗဘက္ခာ”._  

</Paragraph>

</Division>
<Division number="485" book="ja2" e="ch" v="23" p="192">

<Paragraph number="1806" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="486" book="ja2" e="ch" v="23" p="192">

<Paragraph number="1807" type="verses" book="ja2">
_“ယေ မာတရံ ဝါ ပိတရံ ဝါ ဇီဝလောကေ,_  
_ပါရာဇိကာ အရဟန္တေ ဟနန္တိ;_  
_တေ လုဒ္ဒကမ္မာ ပသဝေတွ ပါပံ,_  
_တေမေ ဇနာ လောဟိတပုဗ္ဗဘက္ခာ”._  

</Paragraph>

</Division>
<Division number="487" book="ja2" e="ch" v="23" p="193">

<Paragraph number="1808" type="verses" book="ja2">
_“ဇိဝှဉ္စ ပဿ ဗဠိသေန ဝိဒ္ဓံ,_  
_ဝိဟတံ ယထာ သင်္ကုသတေန စမ္မံ;_  
_ဖန္ဒန္တိ မစ္ဆာဝ ထလမှိ ခိတ္တာ,_  
_မုဉ္စန္တိ ခေဠံ ရုဒမာနာ ကိမေတေ._  

</Paragraph>

</Division>
<Division number="488" book="ja2" e="ch" v="23" p="193">

<Paragraph number="1809" type="verses" book="ja2">
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ ဝင်္ကဃသ္တာ သယန္တိ”._  

</Paragraph>

</Division>
<Division number="489" book="ja2" e="ch" v="23" p="193">

<Paragraph number="1810" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="490" book="ja2" e="ch" v="23" p="193">

<Paragraph number="1811" type="verses" book="ja2">
_“ယေ ကေစိ သန္ဓာနဂတာ မနုဿာ,_  
_အဂ္ဃေန အဂ္ဃံ ကယံ ဟာပယန္တိ;_  
_ကုဋေန ကုဋံ ဓနလောဘဟေတု,_  
_ဆန္နံ ယထာ ဝါရိစရံ ဝဓာယ._  

</Paragraph>

</Division>
<Division number="491" book="ja2" e="ch" v="23" p="193">

<Paragraph number="1812" type="verses" book="ja2">
_န ဟိ ကုဋကာရိဿ ဘဝန္တိ တာဏာ,_  
_သကေဟိ ကမ္မေဟိ ပုရက္ခတဿ;_  
_တေ လုဒ္ဒကမ္မာ ပသဝေတွ ပါပံ,_  
_တေမေ ဇနာ ဝင်္ကဃသ္တာ သယန္တိ”._  

</Paragraph>

</Division>
<Division number="492" book="ja2" e="ch" v="23" p="193">

<Paragraph number="1813" type="verses" book="ja2">
_“နာရီ ဣမာ သမ္ပရိဘိန္နဂတ္တာ,_  
_ပဂ္ဂယှ ကန္ဒန္တိ ဘုဇေ ဒုဇစ္စာ;_  
_သမ္မက္ခိတာ လောဟိတပုဗ္ဗလိတ္တာ,_  
_ဂါဝေါ ယထာ အာဃာတနေ ဝိကန္တာ;_  
_တာ ဘူမိဘာဂသ္မိံ သဒါ နိခါတာ,_  
_ခန္ဓာတိဝတ္တန္တိ သဇောတိဘူတာ._  

</Paragraph>

</Division>
<Division number="493" book="ja2" e="ch" v="23" p="193">

<Paragraph number="1814" type="verses" book="ja2">
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမာ နု နာရိယော ကိမကံသု ပါပံ,_  
_ယာ ဘူမိဘာဂသ္မိံ သဒါ နိခါတာ;_  
_ခန္ဓာတိဝတ္တန္တိ သဇောတိဘူတာ”._  

</Paragraph>

</Division>
<Division number="494" book="ja2" e="ch" v="23" p="194">

<Paragraph number="1815" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="495" book="ja2" e="ch" v="23" p="194">

<Paragraph number="1816" type="verses" book="ja2">
_“ကောလိတ္ထိယာယော ဣဓ ဇီဝလောကေ,_  
_အသုဒ္ဓကမ္မာ အသတံ အစာရုံ;_  
_တာ ဒိတ္တရူပါ ပတိ ဝိပ္ပဟာယ,_  
_အညံ အစာရုံ ရတိခိဍ္ဍဟေတု;_  
_တာ ဇီဝလောကသ္မိံ ရမာပယိတွာ,_  
_ခန္ဓာတိဝတ္တန္တိ သဇောတိဘူတာ”._  

</Paragraph>

</Division>
<Division number="496" book="ja2" e="ch" v="23" p="194">

<Paragraph number="1817" type="verses" book="ja2">
_“ပါဒေ ဂဟေတွာ ကိဿ ဣမေ ပုနေကေ,_  
_အဝံသိရာ နရကေ ပါတယန္တိ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ အဝံသိရာ နရကေ ပါတယန္တိ”._  

</Paragraph>

</Division>
<Division number="497" book="ja2" e="ch" v="23" p="194">

<Paragraph number="1818" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="498" book="ja2" e="ch" v="23" p="194">

<Paragraph number="1819" type="verses" book="ja2">
_“ယေ ဇီဝလောကသ္မိ အသာဓုကမ္မိနော,_  
_ပရဿ ဒါရာနိ အတိက္ကမန္တိ;_  
_တေ တာဒိသာ ဥတ္တမဘဏ္ဍထေနာ,_  
_တေမေ ဇနာ အဝံသိရာ နရကေ ပါတယန္တိ._  

</Paragraph>

</Division>
<Division number="499" book="ja2" e="ch" v="23" p="194">

<Paragraph number="1820" type="verses" book="ja2">
_တေ ဝဿပူဂါနိ ဗဟူနိ တတ္ထ,_  
_နိရယေသု ဒုက္ခံ ဝေဒနံ ဝေဒယန္တိ;_  
_န ဟိ ပါပကာရိဿ ဘဝန္တိ တာဏာ,_  
_သကေဟိ ကမ္မေဟိ ပုရက္ခတဿ;_  
_တေ လုဒ္ဒကမ္မာ ပသဝေတွ ပါပံ,_  
_တေမေ ဇနာ အဝံသိရာ နရကေ ပါတယန္တိ”._  

</Paragraph>

</Division>
<Division number="500" book="ja2" e="ch" v="23" p="195">

<Paragraph number="1821" type="verses" book="ja2">
_“ဥစ္စာဝစာမေ ဝိဝိဓာ ဥပက္ကမာ,_  
_နိရယေသု ဒိဿန္တိ သုဃောရရူပါ;_  
_ဘယဉှိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု ပါပံ,_  
_ယေမေ ဇနာ အဓိမတ္တာ ဒုက္ခာ တိဗ္ဗာ;_  
_ခရာ ကဋုကာ ဝေဒနာ ဝေဒယန္တိ”._  

</Paragraph>

</Division>
<Division number="501" book="ja2" e="ch" v="23" p="195">

<Paragraph number="1822" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပါပကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="502" book="ja2" e="ch" v="23" p="195">

<Paragraph number="1823" type="verses" book="ja2">
_“ယေ ဇီဝလောကသ္မိ သုပါပဒိဋ္ဌိနော,_  
_ဝိဿာသကမ္မာနိ ကရောန္တိ မောဟာ;_  
_ပရဉ္စ ဒိဋ္ဌီသု သမာဒပေန္တိ,_  
_တေ ပါပဒိဋ္ဌိံ ပသဝေတွ ပါပံ;_  
_တေမေ ဇနာ အဓိမတ္တာ ဒုက္ခာ တိဗ္ဗာ,_  
_ခရာ ကဋုကာ ဝေဒနာ ဝေဒယန္တိ”._  

</Paragraph>

</Division>
<Division number="503" book="ja2" e="ch" v="23" p="195">

<Paragraph number="1824" type="verses" book="ja2">
_“ဝိဒိတာနိ တေ မဟာရာဇ,_  
_အာဝါသံ ပါပကမ္မိနံ;_  
_ဌာနာနိ လုဒ္ဒကမ္မာနံ,_  
_ဒုဿီလာနဉ္စ ယာ ဂတိ;_  
ဥယျာဟိ ဒါနိ ရာဇီသိ,_  
_ဒေဝရာဇဿ သန္တိကေ._  


</Paragraph>
</Division>

<Paragraph number="1825" type="center" book="ja2">
( )


</Paragraph>

<Division number="504" book="ja2" e="ch" v="23" p="195">

<Paragraph number="1826" type="verses" book="ja2">
_ပဉ္စထူပံ ဒိဿတိဒံ ဝိမာနံ,_  
_မာလာပိဠန္ဓာ သယနဿ မဇ္ဈေ;_  
_တတ္ထစ္ဆတိ နာရီ မဟာနုဘာဝါ,_  
ဥစ္စာဝစံ ဣဒ္ဓိ ဝိကုဗ္ဗမာနာ”._  

</Paragraph>

</Division>
<Division number="505" book="ja2" e="ch" v="23" p="195">

<Paragraph number="1827" type="verses" book="ja2">
_“ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
_အယံ နု နာရီ ကိမကာသိ သာဓုံ,_  
_ယာ မောဒတိ သဂ္ဂပတ္တာ ဝိမာနေ”._  

</Paragraph>

</Division>
<Division number="506" book="ja2" e="ch" v="23" p="195">

<Paragraph number="1828" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="507" book="ja2" e="ch" v="23" p="196">

<Paragraph number="1829" type="verses" book="ja2">
_“ယဒိ တေ သုတာ ဗီရဏီ ဇီဝလောကေ,_  
_အာမာယဒါသီ အဟု ဗြာဟ္မဏဿ;_  
_သာ ပတ္တကာလေ အတိထိံ ဝိဒိတွာ,_  
_မာတာဝ ပုတ္တံ သကိမာဘိနန္ဒီ;_  
_သံယမာ သံဝိဘာဂါ စ,_  
_သာ ဝိမာနသ္မိ မောဒတိ._  

</Paragraph>

</Division>
<Division number="508" book="ja2" e="ch" v="23" p="196">

<Paragraph number="1830" type="verses" book="ja2">
_ဒဒ္ဒလ္လမာနာ အာဘေန္တိ,_  
_ဝိမာနာ သတ္တ နိမ္မိတာ;_  
_တတ္ထ ယက္ခော မဟိဒ္ဓိကော,_  
_သဗ္ဗာဘရဏဘူသိတော;_  
_သမန္တာ အနုပရိယာတိ,_  
_နာရီဂဏပုရက္ခတော”._  

</Paragraph>

</Division>
<Division number="509" book="ja2" e="ch" v="23" p="196">

<Paragraph number="1831" type="verses" book="ja2">
_“ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
_အယံ နု မစ္စော ကိမကာသိ သာဓုံ,_  
_ယော မောဒတိ သဂ္ဂပတ္တော ဝိမာနေ”._  

</Paragraph>

</Division>
<Division number="510" book="ja2" e="ch" v="23" p="196">

<Paragraph number="1832" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="511" book="ja2" e="ch" v="23" p="196">

<Paragraph number="1833" type="verses" book="ja2">
_“သောဏဒိန္နော ဂဟပတိ,_  
_ဧသ ဒါနပတီ အဟု;_  
_ဧသ ပဗ္ဗဇိတုဒ္ဒိဿ,_  
_ဝိဟာရေ သတ္တ ကာရယိ._  

</Paragraph>

</Division>
<Division number="512" book="ja2" e="ch" v="23" p="196">

<Paragraph number="1834" type="verses" book="ja2">
_သက္ကစ္စံ တေ ဥပဋ္ဌာသိ,_  
_ဘိက္ခဝေါ တတ္ထ ဝါသိကေ;_  
_အစ္ဆာဒနဉ္စ ဘတ္တဉ္စ,_  
_သေနာသနံ ပဒီပိယံ;_  
_အဒါသိ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="513" book="ja2" e="ch" v="23" p="196">

<Paragraph number="1835" type="verses" book="ja2">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဟိတံ._  

</Paragraph>

</Division>
<Division number="514" book="ja2" e="ch" v="23" p="196">

<Paragraph number="1836" type="verses" book="ja2">
ဥပေါသထံ ဥပဝသီ,_  
_သဒါ သီလေသု သံဝုတော;_  
_သံယမာ သံဝိဘာဂါ စ,_  
_သော ဝိမာနသ္မိ မောဒတိ._  

</Paragraph>

</Division>
<Division number="515" book="ja2" e="ch" v="23" p="196">

<Paragraph number="1837" type="verses" book="ja2">
_ပဘာသတိ မိဒံ ဗျမှံ,_  
_ဖလိကာသု သုနိမ္မိတံ;_  
_နာရီဝရဂဏာကိဏ္ဏံ,_  
_ကူဋာဂါရဝရောစိတံ;_  
ဥပေတံ အန္နပါနေဟိ,_  
_နစ္စဂီတေဟိ စူဘယံ”._  

</Paragraph>

</Division>
<Division number="516" book="ja2" e="ch" v="23" p="197">

<Paragraph number="1838" type="verses" book="ja2">
_“ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု သာဓုံ,_  
_ယေ မောဒရေ သဂ္ဂပတ္တာ ဝိမာနေ”._  

</Paragraph>

</Division>
<Division number="517" book="ja2" e="ch" v="23" p="197">

<Paragraph number="1839" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="518" book="ja2" e="ch" v="23" p="197">

<Paragraph number="1840" type="verses" book="ja2">
_“ယာ ကာစိ နာရိယော ဣဓ ဇီဝလောကေ,_  
_သီလဝန္တိယော ဥပါသိကာ;_  
_ဒါနေ ရတာ နိစ္စံ ပသန္နစိတ္တာ,_  
_သစ္စေ ဌိတာ ဥပေါသထေ အပ္ပမတ္တာ;_  
_သံယမာ သံဝိဘာဂါ စ,_  
_တာ ဝိမာနသ္မိ မောဒရေ”._  

</Paragraph>

</Division>
<Division number="519" book="ja2" e="ch" v="23" p="197">

<Paragraph number="1841" type="verses" book="ja2">
_“ပဘာသတိ မိဒံ ဗျမှံ,_  
_ဝေဠုရိယာသု နိမ္မိတံ;_  
ဥပေတံ ဘူမိဘာဂေဟိ,_  
_ဝိဘတ္တံ ဘာဂသော မိတံ._  

</Paragraph>

</Division>
<Division number="520" book="ja2" e="ch" v="23" p="197">

<Paragraph number="1842" type="verses" book="ja2">
_အာဠမ္ဗရာ မုဒိင်္ဂါ စ,_  
_နစ္စဂီတာ သုဝါဒိတာ;_  
_ဒိဗ္ဗာ သဒ္ဒါ နိစ္ဆရန္တိ,_  
_သဝနီယာ မနောရမာ._  

</Paragraph>

</Division>
<Division number="521" book="ja2" e="ch" v="23" p="197">

<Paragraph number="1843" type="verses" book="ja2">
_နာဟံ ဧဝံဂတံ ဇာတု,_  
_ဧဝံသုရုစိရံ ပုရေ;_  
_သဒ္ဒံ သမဘိဇာနာမိ,_  
_ဒိဋ္ဌံ ဝါ ယဒိ ဝါ သုတံ._  

</Paragraph>

</Division>
<Division number="522" book="ja2" e="ch" v="23" p="197">

<Paragraph number="1844" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု သာဓုံ,_  
_ယေ မောဒရေ သဂ္ဂပတ္တာ ဝိမာနေ”._  

</Paragraph>

</Division>
<Division number="523" book="ja2" e="ch" v="23" p="197">

<Paragraph number="1845" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="524" book="ja2" e="ch" v="23" p="197">

<Paragraph number="1846" type="verses" book="ja2">
_“ယေ ကေစိ မစ္စာ ဣဓ ဇီဝလောကေ,_  
_သီလဝန္တာ ဥပါသကာ;_  
_အာရာမေ ဥဒပါနေ စ,_  
_ပပါ သင်္ကမနာနိ စ;_  
_အရဟန္တေ သီတိဘူတေ,_  
_သက္ကစ္စံ ပဋိပါဒယုံ._  

</Paragraph>

</Division>
<Division number="525" book="ja2" e="ch" v="23" p="198">

<Paragraph number="1847" type="verses" book="ja2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_အဒံသု ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="526" book="ja2" e="ch" v="23" p="198">

<Paragraph number="1848" type="verses" book="ja2">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဟိတံ._  

</Paragraph>

</Division>
<Division number="527" book="ja2" e="ch" v="23" p="198">

<Paragraph number="1849" type="verses" book="ja2">
ဥပေါသထံ ဥပဝသုံ,_  
_သဒါ သီလေသု သံဝုတာ;_  
_သံယမာ သံဝိဘာဂါ စ,_  
_တေ ဝိမာနသ္မိ မောဒရေ”._  

</Paragraph>

</Division>
<Division number="528" book="ja2" e="ch" v="23" p="198">

<Paragraph number="1850" type="verses" book="ja2">
_“ပဘာသတိ မိဒံ ဗျမှံ,_  
_ဖလိကာသု သုနိမ္မိတံ;_  
_နာရီဝရဂဏာကိဏ္ဏံ,_  
_ကူဋာဂါရဝရောစိတံ._  

</Paragraph>

</Division>
<Division number="529" book="ja2" e="ch" v="23" p="198">

<Paragraph number="1851" type="verses" book="ja2">
ဥပေတံ အန္နပါနေဟိ,_  
_နစ္စဂီတေဟိ စူဘယံ;_  
_နဇ္ဇော စာနုပရိယာတိ,_  
_နာနာပုပ္ဖဒုမာယုတာ._  

</Paragraph>

</Division>
<Division number="530" book="ja2" e="ch" v="23" p="198">

<Paragraph number="1852" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
_အယံ နု မစ္စော ကိမကာသိ သာဓုံ,_  
_ယော မောဒတီ သဂ္ဂပတ္တော ဝိမာနေ”._  

</Paragraph>

</Division>
<Division number="531" book="ja2" e="ch" v="23" p="198">

<Paragraph number="1853" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="532" book="ja2" e="ch" v="23" p="198">

<Paragraph number="1854" type="verses" book="ja2">
_“မိထိလာယံ ဂဟပတိ,_  
_ဧသ ဒါနပတီ အဟု;_  
_အာရာမေ ဥဒပါနေ စ,_  
_ပပါ သင်္ကမနာနိ စ;_  
_အရဟန္တေ သီတိဘူတေ,_  
_သက္ကစ္စံ ပဋိပါဒယိ._  

</Paragraph>

</Division>
<Division number="533" book="ja2" e="ch" v="23" p="198">

<Paragraph number="1855" type="verses" book="ja2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_အဒါသိ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="534" book="ja2" e="ch" v="23" p="198">

<Paragraph number="1856" type="verses" book="ja2">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဟိတံ._  

</Paragraph>

</Division>
<Division number="535" book="ja2" e="ch" v="23" p="198">

<Paragraph number="1857" type="verses" book="ja2">
ဥပေါသထံ ဥပဝသီ,_  
_သဒါ သီလေသု သံဝုတော;_  
_သံယမာ သံဝိဘာဂါ စ,_  
_သော ဝိမာနသ္မိ မောဒတိ”._  

</Paragraph>

</Division>
<Division number="536" book="ja2" e="ch" v="23" p="198">

<Paragraph number="1858" type="verses" book="ja2">
_“ပဘာသတိ မိဒံ ဗျမှံ,_  
_ဖလိကာသု သုနိမ္မိတံ;_  
_နာရီဝရဂဏာကိဏ္ဏံ,_  
_ကူဋာဂါရဝရောစိတံ._  

</Paragraph>

</Division>
<Division number="537" book="ja2" e="ch" v="23" p="199">

<Paragraph number="1859" type="verses" book="ja2">
ဥပေတံ အန္နပါနေဟိ,_  
_နစ္စဂီတေဟိ စူဘယံ;_  
_နဇ္ဇော စာနုပရိယာတိ,_  
_နာနာပုပ္ဖဒုမာယုတာ._  

</Paragraph>

</Division>
<Division number="538" book="ja2" e="ch" v="23" p="199">

<Paragraph number="1860" type="verses" book="ja2">
_ရာဇာယတနာ ကပိတ္ထာ စ,_  
_အမ္ဗာ သာလာ စ ဇမ္ဗုယော;_  
_တိန္ဒုကာ စ ပိယာလာ စ,_  
_ဒုမာ နိစ္စဖလာ ဗဟူ._  

</Paragraph>

</Division>
<Division number="539" book="ja2" e="ch" v="23" p="199">

<Paragraph number="1861" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
_အယံ နု မစ္စော ကိမကာသိ သာဓုံ,_  
_ယော မောဒတီ သဂ္ဂပတ္တော ဝိမာနေ”._  

</Paragraph>

</Division>
<Division number="540" book="ja2" e="ch" v="23" p="199">

<Paragraph number="1862" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="541" book="ja2" e="ch" v="23" p="199">

<Paragraph number="1863" type="verses" book="ja2">
_“မိထိလာယံ ဂဟပတိ,_  
_ဧသ ဒါနပတီ အဟု;_  
_အာရာမေ ဥဒပါနေ စ,_  
_ပပါ သင်္ကမနာနိ စ;_  
_အရဟန္တေ သီတိဘူတေ,_  
_သက္ကစ္စံ ပဋိပါဒယိ._  

</Paragraph>

</Division>
<Division number="542" book="ja2" e="ch" v="23" p="199">

<Paragraph number="1864" type="verses" book="ja2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_အဒါသိ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="543" book="ja2" e="ch" v="23" p="199">

<Paragraph number="1865" type="verses" book="ja2">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဟိတံ._  

</Paragraph>

</Division>
<Division number="544" book="ja2" e="ch" v="23" p="199">

<Paragraph number="1866" type="verses" book="ja2">
ဥပေါသထံ ဥပဝသီ,_  
_သဒါ သီလေသု သံဝုတော;_  
_သံယမာ သံဝိဘာဂါ စ,_  
_သော ဝိမာနသ္မိ မောဒတိ”._  

</Paragraph>

</Division>
<Division number="545" book="ja2" e="ch" v="23" p="199">

<Paragraph number="1867" type="verses" book="ja2">
_“ပဘာသတိ မိဒံ ဗျမှံ,_  
_ဝေဠုရိယာသု နိမ္မိတံ;_  
ဥပေတံ ဘူမိဘာဂေဟိ,_  
_ဝိဘတ္တံ ဘာဂသော မိတံ._  

</Paragraph>

</Division>
<Division number="546" book="ja2" e="ch" v="23" p="199">

<Paragraph number="1868" type="verses" book="ja2">
_အာဠမ္ဗရာ မုဒိင်္ဂါ စ,_  
_နစ္စဂီတာ သုဝါဒိတာ;_  
_ဒိဗျာ သဒ္ဒါ နိစ္ဆရန္တိ,_  
_သဝနီယာ မနောရမာ._  

</Paragraph>

</Division>
<Division number="547" book="ja2" e="ch" v="23" p="199">

<Paragraph number="1869" type="verses" book="ja2">
_နာဟံ ဧဝံဂတံ ဇာတု,_  
_ဧဝံသုရုစိရံ ပုရေ;_  
_သဒ္ဒံ သမဘိဇာနာမိ,_  
_ဒိဋ္ဌံ ဝါ ယဒိ ဝါ သုတံ._  

</Paragraph>

</Division>
<Division number="548" book="ja2" e="ch" v="23" p="200">

<Paragraph number="1870" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
_အယံ နု မစ္စော ကိမကာသိ သာဓုံ,_  
_ယော မောဒတီ သဂ္ဂပတ္တော ဝိမာနေ”._  

</Paragraph>

</Division>
<Division number="549" book="ja2" e="ch" v="23" p="200">

<Paragraph number="1871" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="550" book="ja2" e="ch" v="23" p="200">

<Paragraph number="1872" type="verses" book="ja2">
_“ဗာရာဏသိယံ ဂဟပတိ,_  
_ဧသ ဒါနပတီ အဟု;_  
_အာရာမေ ဥဒပါနေ စ,_  
_ပပါ သင်္ကမနာနိ စ;_  
_အရဟန္တေ သီတိဘူတေ,_  
_သက္ကစ္စံ ပဋိပါဒယိ._  

</Paragraph>

</Division>
<Division number="551" book="ja2" e="ch" v="23" p="200">

<Paragraph number="1873" type="verses" book="ja2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_အဒါသိ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="552" book="ja2" e="ch" v="23" p="200">

<Paragraph number="1874" type="verses" book="ja2">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဟိတံ._  

</Paragraph>

</Division>
<Division number="553" book="ja2" e="ch" v="23" p="200">

<Paragraph number="1875" type="verses" book="ja2">
ဥပေါသထံ ဥပဝသီ,_  
_သဒါ သီလေသု သံဝုတော;_  
_သံယမာ သံဝိဘာဂါ စ,_  
_သော ဝိမာနသ္မိ မောဒတိ”._  

</Paragraph>

</Division>
<Division number="554" book="ja2" e="ch" v="23" p="200">

<Paragraph number="1876" type="verses" book="ja2">
_“ယထာ ဥဒယမာဒိစ္စော,_  
_ဟောတိ လောဟိတကော မဟာ;_  
_တထူပမံ ဣဒံ ဗျမှံ,_  
_ဇာတရူပဿ နိမ္မိတံ._  

</Paragraph>

</Division>
<Division number="555" book="ja2" e="ch" v="23" p="200">

<Paragraph number="1877" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
_အယံ နု မစ္စော ကိမကာသိ သာဓုံ,_  
_ယော မောဒတီ သဂ္ဂပတ္တော ဝိမာနေ”._  

</Paragraph>

</Division>
<Division number="556" book="ja2" e="ch" v="23" p="200">

<Paragraph number="1878" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="557" book="ja2" e="ch" v="23" p="200">

<Paragraph number="1879" type="verses" book="ja2">
_“သာဝတ္ထိယံ ဂဟပတိ,_  
_ဧသ ဒါနပတီ အဟု;_  
_အာရာမေ ဥဒပါနေ စ,_  
_ပပါ သင်္ကမနာနိ စ;_  
_အရဟန္တေ သီတိဘူတေ,_  
_သက္ကစ္စံ ပဋိပါဒယိ._  

</Paragraph>

</Division>
<Division number="558" book="ja2" e="ch" v="23" p="200">

<Paragraph number="1880" type="verses" book="ja2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_အဒါသိ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="559" book="ja2" e="ch" v="23" p="201">

<Paragraph number="1881" type="verses" book="ja2">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဟိတံ._  

</Paragraph>

</Division>
<Division number="560" book="ja2" e="ch" v="23" p="201">

<Paragraph number="1882" type="verses" book="ja2">
ဥပေါသထံ ဥပဝသီ,_  
_သဒါ သီလေသု သံဝုတော;_  
_သံယမာ သံဝိဘာဂါ စ,_  
_သော ဝိမာနသ္မိ မောဒတိ”._  

</Paragraph>

</Division>
<Division number="561" book="ja2" e="ch" v="23" p="201">

<Paragraph number="1883" type="verses" book="ja2">
_“ဝေဟာယသာမေ ဗဟုကာ,_  
_ဇာတရူပဿ နိမ္မိတာ;_  
_ဒဒ္ဒလ္လမာနာ အာဘေန္တိ,_  
_ဝိဇ္ဇုဝဗ္ဘဃနန္တရေ._  

</Paragraph>

<Paragraph number="1884" type="verses" book="ja2">
_( )_  

</Paragraph>

</Division>
<Division number="562" book="ja2" e="ch" v="23" p="201">

<Paragraph number="1885" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမေ နု မစ္စာ ကိမကံသု သာဓုံ,_  
_ယေ မောဒရေ သဂ္ဂပတ္တာ ဝိမာနေ”._  

</Paragraph>

</Division>
<Division number="563" book="ja2" e="ch" v="23" p="201">

<Paragraph number="1886" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="564" book="ja2" e="ch" v="23" p="201">

<Paragraph number="1887" type="verses" book="ja2">
_“သဒ္ဓါယ သုနိဝိဋ္ဌာယ,_  
_သဒ္ဓမ္မေ သုပ္ပဝေဒိတေ;_  
_အကံသု သတ္ထု ဝစနံ,_  
_သမ္မာသမ္ဗုဒ္ဓသာသနေ;_  
_တေသံ ဧတာနိ ဌာနာနိ,_  
_ယာနိ တွံ ရာဇ ပဿသိ._  

</Paragraph>

</Division>
<Division number="565" book="ja2" e="ch" v="23" p="201">

<Paragraph number="1888" type="verses" book="ja2">
_ဝိဒိတာနိ တေ မဟာရာဇ,_  
_အာဝါသံ ပါပကမ္မိနံ;_  
_အထော ကလျာဏကမ္မာနံ,_  
_ဌာနာနိ ဝိဒိတာနိ တေ;_  
ဥယျာဟိ ဒါနိ ရာဇီသိ,_  
_ဒေဝရာဇဿ သန္တိကေ”._  

</Paragraph>

</Division>
<Division number="566" book="ja2" e="ch" v="23" p="201">

<Paragraph number="1889" type="verses" book="ja2">
_သဟဿယုတ္တံ ဟယဝါဟိံ,_  
_ဒိဗ္ဗယာနမဓိဋ္ဌိတော;_  
_ယာယမာနော မဟာရာဇာ,_  
_အဒ္ဒါ သီဒန္တရေ နဂေ;_  
_ဒိသွာနာမန္တယီ သူတံ,_  
_“ဣမေ ကေ နာမ ပဗ္ဗတာ”._  

</Paragraph>

</Division>
<Division number="567" book="ja2" e="ch" v="23" p="201">

<Paragraph number="1890" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="568" book="ja2" e="ch" v="23" p="201">

<Paragraph number="1891" type="verses" book="ja2">
_“သုဒဿနော ကရဝီကော,_  
_ဤသဓရော ယုဂန္ဓရော;_  
_နေမိန္ဓရော ဝိနတကော,_  
_အဿကဏ္ဏော ဂိရီ ဗြဟာ._  

</Paragraph>

</Division>
<Division number="569" book="ja2" e="ch" v="23" p="202">

<Paragraph number="1892" type="verses" book="ja2">
_ဧတေ သီဒန္တရေ နဂါ,_  
_အနုပုဗ္ဗသမုဂ္ဂတာ;_  
_မဟာရာဇာနမာဝါသာ,_  
_ယာနိ တွံ ရာဇ ပဿသိ”._  

</Paragraph>

</Division>
<Division number="570" book="ja2" e="ch" v="23" p="202">

<Paragraph number="1893" type="verses" book="ja2">
_“အနေကရူပံ ရုစိရံ,_  
_နာနာစိတြံ ပကာသတိ;_  
_အာကိဏ္ဏံ ဣန္ဒသဒိသေဟိ,_  
_ဗျဂ္ဃေဟေဝ သုရက္ခိတံ._  

</Paragraph>

</Division>
<Division number="571" book="ja2" e="ch" v="23" p="202">

<Paragraph number="1894" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမံ နု ဒွါရံ ကိမဘညမာဟု,_  
_မနောရမ ဒိဿတိ ဒူရတောဝ”._  

</Paragraph>

</Division>
<Division number="572" book="ja2" e="ch" v="23" p="202">

<Paragraph number="1895" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="573" book="ja2" e="ch" v="23" p="202">

<Paragraph number="1896" type="verses" book="ja2">
_“စိတြကူဋောတိ ယံ အာဟု,_  
_ဒေဝရာဇပဝေသနံ;_  
_သုဒဿနဿ ဂိရိနော,_  
_ဒွါရဉှေတံ ပကာသတိ._  

</Paragraph>

</Division>
<Division number="574" book="ja2" e="ch" v="23" p="202">

<Paragraph number="1897" type="verses" book="ja2">
_အနေကရူပံ ရုစိရံ,_  
_နာနာစိတြံ ပကာသတိ;_  
_အာကိဏ္ဏံ ဣန္ဒသဒိသေဟိ,_  
_ဗျဂ္ဃေဟေဝ သုရက္ခိတံ;_  
_ပဝိသေတေန ရာဇီသိ,_  
_အရဇံ ဘူမိမက္ကမ”._  

</Paragraph>

</Division>
<Division number="575" book="ja2" e="ch" v="23" p="202">

<Paragraph number="1898" type="verses" book="ja2">
_သဟဿယုတ္တံ ဟယဝါဟိံ,_  
_ဒိဗ္ဗယာနမဓိဋ္ဌိတော;_  
_ယာယမာနော မဟာရာဇာ,_  
_အဒ္ဒါ ဒေဝသဘံ ဣဒံ._  

</Paragraph>

</Division>
<Division number="576" book="ja2" e="ch" v="23" p="202">

<Paragraph number="1899" type="verses" book="ja2">
_“ယထာ သရဒေ အာကာသေ,_  
_နီလောဘာသော ပဒိဿတိ;_  
_တထူပမံ ဣဒံ ဗျမှံ,_  
_ဝေဠုရိယာသု နိမ္မိတံ._  

</Paragraph>

</Division>
<Division number="577" book="ja2" e="ch" v="23" p="202">

<Paragraph number="1900" type="verses" book="ja2">
_ဝိတ္တီ ဟိ မံ ဝိန္ဒတိ သူတ ဒိသွာ,_  
_ပုစ္ဆာမိ တံ မာတလိ ဒေဝသာရထိ;_  
ဣမံ နု ဗျမှံ ကိမဘညမာဟု,_  
_မနောရမ ဒိဿတိ ဒူရတောဝ”._  

</Paragraph>

</Division>
<Division number="578" book="ja2" e="ch" v="23" p="202">

<Paragraph number="1901" type="verses" book="ja2">
_တဿ ပုဋ္ဌော ဝိယာကာသိ,_  
_မာတလိ ဒေဝသာရထိ;_  
_ဝိပါကံ ပုညကမ္မာနံ,_  
_ဇာနံ အက္ခာသိဇာနတော._  

</Paragraph>

</Division>
<Division number="579" book="ja2" e="ch" v="23" p="203">

<Paragraph number="1902" type="verses" book="ja2">
_“သုဓမ္မာ ဣတိ ယံ အာဟု,_  
_ပဿေသာ ဒိဿတေ သဘာ;_  
_ဝေဠုရိယာရုစိရာ စိတြာ,_  
_ဓာရယန္တိ သုနိမ္မိတာ._  

</Paragraph>

</Division>
<Division number="580" book="ja2" e="ch" v="23" p="203">

<Paragraph number="1903" type="verses" book="ja2">
_အဋ္ဌံသာ သုကတာ ထမ္ဘာ,_  
_သဗ္ဗေ ဝေဠုရိယာမယာ;_  
_ယတ္ထ ဒေဝါ တာဝတိံသာ,_  
_သဗ္ဗေ ဣန္ဒပုရောဟိတာ._  

</Paragraph>

</Division>
<Division number="581" book="ja2" e="ch" v="23" p="203">

<Paragraph number="1904" type="verses" book="ja2">
_အတ္ထံ ဒေဝမနုဿာနံ,_  
_စိန္တယန္တာ သမစ္ဆရေ;_  
_ပဝိသေတေန ရာဇီသိ,_  
_ဒေဝါနံ အနုမောဒနံ”._  

</Paragraph>

</Division>
<Division number="582" book="ja2" e="ch" v="23" p="203">

<Paragraph number="1905" type="verses" book="ja2">
_တံ ဒေဝါ ပဋိနန္ဒိံသု,_  
_ဒိသွာ ရာဇာနမာဂတံ;_  
_“သွာဂတံ တေ မဟာရာဇ,_  
_အထော တေ အဒုရာဂတံ;_  
_နိသီဒ ဒါနိ ရာဇီသိ,_  
_ဒေဝရာဇဿ သန္တိကေ”._  

</Paragraph>

</Division>
<Division number="583" book="ja2" e="ch" v="23" p="203">

<Paragraph number="1906" type="verses" book="ja2">
_သက္ကောပိ ပဋိနန္ဒိတ္ထ,_  
_ဝေဒေဟံ မိထိလဂ္ဂဟံ;_  
_နိမန္တယိတ္ထ ကာမေဟိ,_  
_အာသနေန စ ဝါသဝေါ._  

</Paragraph>

</Division>
<Division number="584" book="ja2" e="ch" v="23" p="203">

<Paragraph number="1907" type="verses" book="ja2">
_“သာဓု ခေါသိ အနုပ္ပတ္တော,_  
_အာဝါသံ ဝသဝတ္တိနံ;_  
_ဝသ ဒေဝေသု ရာဇီသိ,_  
_သဗ္ဗကာမသမိဒ္ဓိသု;_  
_တာဝတိံသေသု ဒေဝေသု,_  
_ဘုဉ္ဇ ကာမေ အမာနုသေ”._  

</Paragraph>

</Division>
<Division number="585" book="ja2" e="ch" v="23" p="203">

<Paragraph number="1908" type="verses" book="ja2">
_“ယထာ ယာစိတကံ ယာနံ,_  
_ယထာ ယာစိတကံ ဓနံ;_  
_ဧဝံသမ္ပဒမေဝေတံ,_  
_ယံ ပရတော ဒါနပစ္စယာ._  

</Paragraph>

</Division>
<Division number="586" book="ja2" e="ch" v="23" p="203">

<Paragraph number="1909" type="verses" book="ja2">
_န စာဟမေတမိစ္ဆာမိ,_  
_ယံ ပရတော ဒါနပစ္စယာ;_  
_သယံကတာနိ ပုညာနိ,_  
_တံ မေ အာဝေဏိကံ ဓနံ._  

</Paragraph>

</Division>
<Division number="587" book="ja2" e="ch" v="23" p="203">

<Paragraph number="1910" type="verses" book="ja2">
_သောဟံ ဂန္တွာ မနုဿေသု,_  
_ကာဟာမိ ကုသလံ ဗဟုံ;_  
_ဒါနေန သမစရိယာယ,_  
_သံယမေန ဒမေန စ;_  
_ယံ ကတွာ သုခိတော ဟောတိ,_  
_န စ ပစ္ဆာနုတပ္ပတိ”._  

</Paragraph>

</Division>
<Division number="588" book="ja2" e="ch" v="23" p="203">

<Paragraph number="1911" type="verses" book="ja2">
_“ဗဟူပကာရော နော ဘဝံ,_  
_မာတလိ ဒေဝသာရထိ;_  
_ယော မေ ကလျာဏကမ္မာနံ,_  
_ပါပါနံ ပဋိဒဿယိ”._  

</Paragraph>

</Division>
<Division number="589" book="ja2" e="ch" v="23" p="203">

<Paragraph number="1912" type="verses" book="ja2">
ဣဒံ ဝတွာ နိမိရာဇာ,_  
_ဝေဒေဟော မိထိလဂ္ဂဟော;_  
_ပုထုယညံ ယဇိတွာန,_  
_သံယမံ အဇ္ဈုပါဂမီတိ._  


</Paragraph>
</Division>

<Paragraph number="1913" type="center" book="ja2">
နိမိဇာတကံ စတုတ္ထံ.
</Paragraph>