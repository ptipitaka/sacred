---
title: "22.1.10.1 ဒသဝရကထာ"
tableOfContents: false
sidebar:
  order: 1
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1655" book="ja2" e="ch" v="23" p="312">

<Paragraph number="3001" type="verses" book="ja2">
_“ဖုဿတီ ဝရဝဏ္ဏာဘေ,_  
_ဝရဿု ဒသဓာ ဝရေ;_  
_ပထဗျာ စာရုပုဗ္ဗင်္ဂိ,_  
_ယံ တုယှံ မနသော ပိယံ”._  

</Paragraph>

</Division>
<Division number="1656" book="ja2" e="ch" v="23" p="312">

<Paragraph number="3002" type="verses" book="ja2">
_“ဒေဝရာဇ နမော တျတ္ထု,_  
_ကိံ ပါပံ ပကတံ မယာ;_  
_ရမ္မာ စာဝေသိ မံ ဌာနာ,_  
_ဝါတောဝ ဓရဏီရုဟံ”._  

</Paragraph>

</Division>
<Division number="1657" book="ja2" e="ch" v="23" p="312">

<Paragraph number="3003" type="verses" book="ja2">
_“န စေဝ တေ ကတံ ပါပံ,_  
_န စ မေ တွမသိ အပ္ပိယာ;_  
_ပုညဉ္စ တေ ပရိက္ခီဏံ,_  
_ယေန တေဝံ ဝဒါမဟံ._  

</Paragraph>

</Division>
<Division number="1658" book="ja2" e="ch" v="23" p="312">

<Paragraph number="3004" type="verses" book="ja2">
_သန္တိကေ မရဏံ တုယှံ,_  
_ဝိနာဘာဝေါ ဘဝိဿတိ;_  
_ပဋိဂဏှာဟိ မေ ဧတေ,_  
_ဝရေ ဒသ ပဝေစ္ဆတော”._  

</Paragraph>

</Division>
<Division number="1659" book="ja2" e="ch" v="23" p="312">

<Paragraph number="3005" type="verses" book="ja2">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_သိဝိရာဇဿ ဘဒ္ဒန္တေ,_  
_တတ္ထ အဿံ နိဝေသနေ._  

</Paragraph>

</Division>
<Division number="1660" book="ja2" e="ch" v="23" p="312">

<Paragraph number="3006" type="verses" book="ja2">
_နီလနေတ္တာ နီလဘမု,_  
_နိလက္ခီ စ ယထာ မိဂီ;_  
_ဖုဿတီ နာမ နာမေန,_  
_တတ္ထပဿံ ပုရိန္ဒဒ._  

</Paragraph>

</Division>
<Division number="1661" book="ja2" e="ch" v="23" p="312">

<Paragraph number="3007" type="verses" book="ja2">
_ပုတ္တံ လဘေထ ဝရဒံ,_  
_ယာစယောဂံ အမစ္ဆရိံ;_  
_ပူဇိတံ ပဋိရာဇူဟိ,_  
_ကိတ္တိမန္တံ ယသဿိနံ._  

</Paragraph>

</Division>
<Division number="1662" book="ja2" e="ch" v="23" p="312">

<Paragraph number="3008" type="verses" book="ja2">
_ဂဗ္ဘံ မေ ဓာရယန္တိယာ,_  
_မဇ္ဈိမင်္ဂံ အနုန္နတံ;_  
_ကုစ္ဆိ အနုန္နတော အဿ,_  
_စာပံဝ လိခိတံ သမံ._  

</Paragraph>

</Division>
<Division number="1663" book="ja2" e="ch" v="23" p="312">

<Paragraph number="3009" type="verses" book="ja2">
_ထနာ မေ နပ္ပပတေယျုံ,_  
_ပလိတာ န သန္တု ဝါသဝ;_  
_ကာယေ ရဇော န လိမ္ပေထ,_  
_ဝဇ္ဈဉ္စာပိ ပမောစယေ._  

</Paragraph>

</Division>
<Division number="1664" book="ja2" e="ch" v="23" p="312">

<Paragraph number="3010" type="verses" book="ja2">
_မယူရကောဉ္စာဘိရုဒေ,_  
_နာရိဝရဂဏာယုတေ;_  
_ခုဇ္ဇစေလာပကာကိဏ္ဏေ,_  
_သူတမာဂဓဝဏ္ဏိတေ._  

</Paragraph>

</Division>
<Division number="1665" book="ja2" e="ch" v="23" p="312">

<Paragraph number="3011" type="verses" book="ja2">
_စိတြဂ္ဂဠေရုဃုသိတေ,_  
_သုရာမံသပဗောဓနေ;_  
_သိဝိရာဇဿ ဘဒ္ဒန္တေ,_  
_တတ္ထဿံ မဟေသီ ပိယာ”._  

</Paragraph>

</Division>
<Division number="1666" book="ja2" e="ch" v="23" p="312">

<Paragraph number="3012" type="verses" book="ja2">
_“ယေ တေ ဒသ ဝရာ ဒိန္နာ,_  
_မယာ သဗ္ဗင်္ဂသောဘနေ;_  
_သိဝိရာဇဿ ဝိဇိတေ,_  
_သဗ္ဗေ တေ လစ္ဆသီ ဝရေ”._  

</Paragraph>

</Division>
<Division number="1667" book="ja2" e="ch" v="23" p="313">

<Paragraph number="3013" type="verses" book="ja2">
ဣဒံ ဝတွာန မဃဝါ,_  
_ဒေဝရာဇာ သုဇမ္ပတိ;_  
_ဖုဿတိယာ ဝရံ ဒတွာ,_  
_အနုမောဒိတ္ထ ဝါသဝေါ._  


</Paragraph>
</Division>

<Paragraph number="3014" type="center" book="ja2">
ဒသဝရကထာ နာမ.


</Paragraph>

<Division number="1668" book="ja2" e="ch" v="23" p="313">

<Paragraph number="3015" type="verses" book="ja2">
_“ပရူဠှကစ္ဆနခလောမာ,_  
_ပင်္ကဒန္တာ ရဇဿိရာ;_  
_ပဂ္ဂယှ ဒက္ခိဏံ ဗာဟုံ,_  
_ကိံ မံ ယာစန္တိ ဗြာဟ္မဏာ”._  

</Paragraph>

</Division>
<Division number="1669" book="ja2" e="ch" v="23" p="313">

<Paragraph number="3016" type="verses" book="ja2">
_“ရတနံ ဒေဝ ယာစာမ,_  
_သိဝီနံ ရဋ္ဌဝဍ္ဎနံ;_  
_ဒဒါဟိ ပဝရံ နာဂံ,_  
_ဤသာဒန္တံ ဥရူဠှဝံ”._  

</Paragraph>

</Division>
<Division number="1670" book="ja2" e="ch" v="23" p="313">

<Paragraph number="3017" type="verses" book="ja2">
_“ဒဒါမိ န ဝိကမ္ပာမိ,_  
_ယံ မံ ယာစန္တိ ဗြာဟ္မဏာ;_  
_ပဘိန္နံ ကုဉ္ဇရံ ဒန္တိံ,_  
_ဩပဝယှံ ဂဇုတ္တမံ”._  

</Paragraph>

</Division>
<Division number="1671" book="ja2" e="ch" v="23" p="313">

<Paragraph number="3018" type="verses" book="ja2">
_ဟတ္ထိက္ခန္ဓတော ဩရုယှ,_  
_ရာဇာ စာဂါဓိမာနသော;_  
_ဗြာဟ္မဏာနံ အဒါ ဒါနံ,_  
_သိဝီနံ ရဋ္ဌဝဍ္ဎနော._  

</Paragraph>

</Division>
<Division number="1672" book="ja2" e="ch" v="23" p="313">

<Paragraph number="3019" type="verses" book="ja2">
_တဒါသိ ယံ ဘိံသနကံ,_  
_တဒါသိ လောမဟံသနံ;_  
_ဟတ္ထိနာဂေ ပဒိန္နမှိ,_  
_မေဒနီ သမ္ပကမ္ပထ._  

</Paragraph>

</Division>
<Division number="1673" book="ja2" e="ch" v="23" p="313">

<Paragraph number="3020" type="verses" book="ja2">
_တဒါသိ ယံ ဘိံသနကံ,_  
_တဒါသိ လောမဟံသနံ;_  
_ဟတ္ထိနာဂေ ပဒိန္နမှိ,_  
_ခုဘိတ္ထ နဂရံ တဒါ._  

</Paragraph>

</Division>
<Division number="1674" book="ja2" e="ch" v="23" p="313">

<Paragraph number="3021" type="verses" book="ja2">
_သမာကုလံ ပုရံ အာသိ,_  
_ဃောသော စ ဝိပုလော မဟာ;_  
_ဟတ္ထိနာဂေ ပဒိန္နမှိ,_  
_သိဝီနံ ရဋ္ဌဝဍ္ဎနေ._  

</Paragraph>

</Division>
<Division number="1675" book="ja2" e="ch" v="23" p="313">

<Paragraph number="3022" type="verses" book="ja2">
ဥဂ္ဂါ စ ရာဇပုတ္တာ စ,_  
_ဝေသိယာနာ စ ဗြာဟ္မဏာ;_  
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ._  

</Paragraph>

</Division>
<Division number="1676" book="ja2" e="ch" v="23" p="313">

<Paragraph number="3023" type="verses" book="ja2">
_ကေဝလော စာပိ နိဂမော,_  
_သိဝယော စ သမာဂတာ;_  
_ဒိသွာ နာဂံ နီယမာနံ,_  
_တေ ရညော ပဋိဝေဒယုံ._  

</Paragraph>

</Division>
<Division number="1677" book="ja2" e="ch" v="23" p="313">

<Paragraph number="3024" type="verses" book="ja2">
_“ဝိဓမံ ဒေဝ တေ ရဋ္ဌံ,_  
_ပုတ္တော ဝေဿန္တရော တဝ;_  
_ကထံ နော ဟတ္ထိနံ ဒဇ္ဇာ,_  
_နာဂံ ရဋ္ဌဿ ပူဇိတံ._  

</Paragraph>

</Division>
<Division number="1678" book="ja2" e="ch" v="23" p="313">

<Paragraph number="3025" type="verses" book="ja2">
_ကထံ နော ကုဉ္ဇရံ ဒဇ္ဇာ,_  
_ဤသာဒန္တံ ဥရူဠှဝံ;_  
_ခေတ္တညုံ သဗ္ဗယုဒ္ဓါနံ,_  
_သဗ္ဗသေတံ ဂဇုတ္တမံ._  

</Paragraph>

</Division>
<Division number="1679" book="ja2" e="ch" v="23" p="314">

<Paragraph number="3026" type="verses" book="ja2">
_ပဏ္ဍုကမ္ဗလသဉ္ဆန္နံ,_  
_ပဘိန္နံ သတ္တုမဒ္ဒနံ;_  
_ဒန္တိံ သဝါဠဗီဇနိံ,_  
_သေတံ ကေလာသသာဒိသံ._  

</Paragraph>

</Division>
<Division number="1680" book="ja2" e="ch" v="23" p="314">

<Paragraph number="3027" type="verses" book="ja2">
_သသေတစ္ဆတ္တံ သော်ပါဓေယျံ,_  
_သာထဗ္ဗနံ သဟတ္ထိပံ;_  
_အဂ္ဂယာနံ ရာဇဝါဟိံ,_  
_ဗြာဟ္မဏာနံ အဒါ ဂဇံ._  

</Paragraph>

</Division>
<Division number="1681" book="ja2" e="ch" v="23" p="314">

<Paragraph number="3028" type="verses" book="ja2">
_အန္နံ ပါနဉ္စ ယော ဒဇ္ဇာ,_  
_ဝတ္ထသေနာသနာနိ စ;_  
_ဧတံ ခေါ ဒါနံ ပတိရူပံ,_  
_ဧတံ ခေါ ဗြာဟ္မဏာရဟံ._  

</Paragraph>

</Division>
<Division number="1682" book="ja2" e="ch" v="23" p="314">

<Paragraph number="3029" type="verses" book="ja2">
_အယံ တေ ဝံသရာဇာ နော,_  
_သိဝီနံ ရဋ္ဌဝဍ္ဎနော;_  
_ကထံ ဝေဿန္တရော ပုတ္တော,_  
_ဂဇံ ဘာဇေတိ သဉ္ဇယ._  

</Paragraph>

</Division>
<Division number="1683" book="ja2" e="ch" v="23" p="314">

<Paragraph number="3030" type="verses" book="ja2">
_သစေ တွံ န ကရိဿသိ,_  
_သိဝီနံ ဝစနံ ဣဒံ;_  
_မညေ တံ သဟ ပုတ္တေန,_  
_သိဝီ ဟတ္ထေ ကရိဿရေ”._  

</Paragraph>

</Division>
<Division number="1684" book="ja2" e="ch" v="23" p="314">

<Paragraph number="3031" type="verses" book="ja2">
_“ကာမံ ဇနပဒေါ မာသိ,_  
_ရဋ္ဌဉ္စာပိ ဝိနဿတု;_  
_နာဟံ သိဝီနံ ဝစနာ,_  
_ရာဇပုတ္တံ အဒူသကံ;_  
_ပဗ္ဗာဇေယျံ သကာ ရဋ္ဌာ,_  
_ပုတ္တော ဟိ မမ ဩရသော._  

</Paragraph>

</Division>
<Division number="1685" book="ja2" e="ch" v="23" p="314">

<Paragraph number="3032" type="verses" book="ja2">
_ကာမံ ဇနပဒေါ မာသိ,_  
_ရဋ္ဌဉ္စာပိ ဝိနဿတု;_  
_နာဟံ သိဝီနံ ဝစနာ,_  
_ရာဇပုတ္တံ အဒူသကံ;_  
_ပဗ္ဗာဇေယျံ သကာ ရဋ္ဌာ,_  
_ပုတ္တော ဟိ မမ အတြဇော._  

</Paragraph>

</Division>
<Division number="1686" book="ja2" e="ch" v="23" p="314">

<Paragraph number="3033" type="verses" book="ja2">
_န စာဟံ တသ္မိံ ဒုဗ္ဘေယျံ,_  
_အရိယသီလဝတော ဟိ သော;_  
_အသိလောကောပိ မေ အဿ,_  
_ပါပဉ္စ ပသဝေ ဗဟုံ;_  
_ကထံ ဝေဿန္တရံ ပုတ္တံ,_  
_သတ္ထေန ဃာတယာမသေ”._  

</Paragraph>

</Division>
<Division number="1687" book="ja2" e="ch" v="23" p="314">

<Paragraph number="3034" type="verses" book="ja2">
_“မာ နံ ဒဏ္ဍေန သတ္ထေန,_  
_န ဟိ သော ဗန္ဓနာရဟော;_  
_ပဗ္ဗာဇေဟိ စ နံ ရဋ္ဌာ,_  
_ဝင်္ကေ ဝသတု ပဗ္ဗတေ”._  

</Paragraph>

</Division>
<Division number="1688" book="ja2" e="ch" v="23" p="314">

<Paragraph number="3035" type="verses" book="ja2">
_“ဧသော စေ သိဝီနံ ဆန္ဒော,_  
_ဆန္ဒံ န ပနုဒါမသေ;_  
ဣမံ သော ဝသတု ရတ္တိံ,_  
_ကာမေ စ ပရိဘုဉ္ဇတု._  

</Paragraph>

</Division>
<Division number="1689" book="ja2" e="ch" v="23" p="314">

<Paragraph number="3036" type="verses" book="ja2">
_တတော ရတျာ ဝိဝသာနေ,_  
_သူရိယဿုဂ္ဂမနံ ပတိ;_  
_သမဂ္ဂါ သိဝယော ဟုတွာ,_  
_ရဋ္ဌာ ပဗ္ဗာဇယန္တု နံ._  

</Paragraph>

</Division>
<Division number="1690" book="ja2" e="ch" v="23" p="315">

<Paragraph number="3037" type="verses" book="ja2">
ဥဋ္ဌေဟိ ကတ္တေ တရမာနော,_  
_ဂန္တွာ ဝေဿန္တရံ ဝဒ;_  
_‘သိဝယော ဒေဝ တေ ကုဒ္ဓါ,_  
_နေဂမာ စ သမာဂတာ._  

</Paragraph>

</Division>
<Division number="1691" book="ja2" e="ch" v="23" p="315">

<Paragraph number="3038" type="verses" book="ja2">
ဥဂ္ဂါ စ ရာဇပုတ္တာ စ,_  
_ဝေသိယာနာ စ ဗြာဟ္မဏာ;_  
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ကေဝလော စာပိ နိဂမော,_  
_သိဝယော စ သမာဂတာ._  

</Paragraph>

</Division>
<Division number="1692" book="ja2" e="ch" v="23" p="315">

<Paragraph number="3039" type="verses" book="ja2">
_အသ္မာ ရတျာ ဝိဝသာနေ,_  
_သူရိယဿုဂ္ဂမနံ ပတိ;_  
_သမဂ္ဂါ သိဝယော ဟုတွာ,_  
_ရဋ္ဌာ ပဗ္ဗာဇယန္တိ တံ’”._  

</Paragraph>

</Division>
<Division number="1693" book="ja2" e="ch" v="23" p="315">

<Paragraph number="3040" type="verses" book="ja2">
_သ ကတ္တာ တရမာနောဝ,_  
_သိဝိရာဇေန ပေသိတော;_  
_အာမုတ္တဟတ္ထာဘရဏော,_  
_သုဝတ္ထော စန္ဒနဘူသိတော._  

</Paragraph>

</Division>
<Division number="1694" book="ja2" e="ch" v="23" p="315">

<Paragraph number="3041" type="verses" book="ja2">
_သီသံ နှာတော ဥဒကေ သော,_  
_အာမုတ္တမဏိကုဏ္ဍလော;_  
ဥပါဂမိ ပုရံ ရမ္မံ,_  
_ဝေဿန္တရနိဝေသနံ._  

</Paragraph>

</Division>
<Division number="1695" book="ja2" e="ch" v="23" p="315">

<Paragraph number="3042" type="verses" book="ja2">
_တတ္ထဒ္ဒသ ကုမာရံ သော,_  
_ရမမာနံ သကေ ပုရေ;_  
_ပရိကိဏ္ဏံ အမစ္စေဟိ,_  
_တိဒသာနံဝ ဝါသဝံ._  

</Paragraph>

</Division>
<Division number="1696" book="ja2" e="ch" v="23" p="315">

<Paragraph number="3043" type="verses" book="ja2">
_သော တတ္ထ ဂန္တွာ တရမာနော,_  
_ကတ္တာ ဝေဿန္တရံဗြဝိ;_  
_“ဒုက္ခံ တေ ဝေဒယိဿာမိ,_  
_မာ မေ ကုဇ္ဈိ ရထေသဘ”._  

</Paragraph>

</Division>
<Division number="1697" book="ja2" e="ch" v="23" p="315">

<Paragraph number="3044" type="verses" book="ja2">
_ဝန္ဒိတွာ ရောဒမာနော သော,_  
_ကတ္တာ ရာဇာနမဗြဝိ;_  
_“ဘတ္တာ မေသိ မဟာရာဇ,_  
_သဗ္ဗကာမရသာဟရော._  

</Paragraph>

</Division>
<Division number="1698" book="ja2" e="ch" v="23" p="315">

<Paragraph number="3045" type="verses" book="ja2">
_ဒုက္ခံ တေ ဝေဒယိဿာမိ,_  
_တတ္ထ အဿာသယန္တု မံ;_  
_သိဝယော ဒေဝ တေ ကုဒ္ဓါ,_  
_နေဂမာ စ သမာဂတာ._  

</Paragraph>

</Division>
<Division number="1699" book="ja2" e="ch" v="23" p="315">

<Paragraph number="3046" type="verses" book="ja2">
ဥဂ္ဂါ စ ရာဇပုတ္တာ စ,_  
_ဝေသိယာနာ စ ဗြာဟ္မဏာ;_  
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ကေဝလော စာပိ နိဂမော,_  
_သိဝယော စ သမာဂတာ._  

</Paragraph>

</Division>
<Division number="1700" book="ja2" e="ch" v="23" p="315">

<Paragraph number="3047" type="verses" book="ja2">
_အသ္မာ ရတျာ ဝိဝသာနေ,_  
_သူရိယဿုဂ္ဂမနံ ပတိ;_  
_သမဂ္ဂါ သိဝယော ဟုတွာ,_  
_ရဋ္ဌာ ပဗ္ဗာဇယန္တိ တံ”._  

</Paragraph>

</Division>
<Division number="1701" book="ja2" e="ch" v="23" p="315">

<Paragraph number="3048" type="verses" book="ja2">
_“ကိသ္မိံ မေ သိဝယော ကုဒ္ဓါ,_  
_နာဟံ ပဿာမိ ဒုက္ကဋံ;_  
_တံ မေ ကတ္တေ ဝိယာစိက္ခ,_  
_ကသ္မာ ပဗ္ဗာဇယန္တိ မံ”._  

</Paragraph>

</Division>
<Division number="1702" book="ja2" e="ch" v="23" p="316">

<Paragraph number="3049" type="verses" book="ja2">
_“ဥဂ္ဂါ စ ရာဇပုတ္တာ စ,_  
_ဝေသိယာနာ စ ဗြာဟ္မဏာ;_  
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_နာဂဒါနေန ခိယျန္တိ,_  
_တသ္မာ ပဗ္ဗာဇယန္တိ တံ”._  

</Paragraph>

</Division>
<Division number="1703" book="ja2" e="ch" v="23" p="316">

<Paragraph number="3050" type="verses" book="ja2">
_“ဟဒယံ စက္ခုမ္ပဟံ ဒဇ္ဇံ,_  
_ကိံ မေ ဗာဟိရကံ ဓနံ;_  
_ဟိရညံ ဝါ သုဝဏ္ဏံ ဝါ,_  
_မုတ္တာ ဝေဠုရိယာ မဏိ._  

</Paragraph>

</Division>
<Division number="1704" book="ja2" e="ch" v="23" p="316">

<Paragraph number="3051" type="verses" book="ja2">
_ဒက္ခိဏံ ဝါပဟံ ဗာဟုံ,_  
_ဒိသွာ ယာစကမာဂတေ;_  
_ဒဒေယျံ န ဝိကမ္ပေယျံ,_  
_ဒါနေ မေ ရမတေ မနော._  

</Paragraph>

</Division>
<Division number="1705" book="ja2" e="ch" v="23" p="316">

<Paragraph number="3052" type="verses" book="ja2">
_ကာမံ မံ သိဝယော သဗ္ဗေ,_  
_ပဗ္ဗာဇေန္တု ဟနန္တု ဝါ;_  
_နေဝ ဒါနာ ဝိရမိဿံ,_  
_ကာမံ ဆိန္ဒန္တု သတ္တဓာ”._  

</Paragraph>

</Division>
<Division number="1706" book="ja2" e="ch" v="23" p="316">

<Paragraph number="3053" type="verses" book="ja2">
_ဧဝံ တံ သိဝယော အာဟု,_  
_နေဂမာ စ သမာဂတာ;_  
_“ကောန္တိမာရာယ တီရေန,_  
_ဂိရိမာရဉ္ဇရံ ပတိ;_  
_ယေန ပဗ္ဗာဇိတာ ယန္တိ,_  
_တေန ဂစ္ဆတု သုဗ္ဗတော”._  

</Paragraph>

</Division>
<Division number="1707" book="ja2" e="ch" v="23" p="316">

<Paragraph number="3054" type="verses" book="ja2">
_“သောဟံ တေန ဂမိဿာမိ,_  
_ယေန ဂစ္ဆန္တိ ဒူသကာ;_  
_ရတ္တိန္ဒိဝံ မေ ခမထ,_  
_ယာဝ ဒါနံ ဒဒါမဟံ”._  

</Paragraph>

</Division>
<Division number="1708" book="ja2" e="ch" v="23" p="316">

<Paragraph number="3055" type="verses" book="ja2">
_အာမန္တယိတ္ထ ရာဇာ နံ,_  
_မဒ္ဒိံ သဗ္ဗင်္ဂသောဘနံ;_  
_“ယံ တေ ကိဉ္စိ မယာ ဒိန္နံ,_  
_ဓနံ ဓညဉ္စ ဝိဇ္ဇတိ._  

</Paragraph>

</Division>
<Division number="1709" book="ja2" e="ch" v="23" p="316">

<Paragraph number="3056" type="verses" book="ja2">
_ဟိရညံ ဝါ သုဝဏ္ဏံ ဝါ,_  
_မုတ္တာ ဝေဠုရိယာ ဗဟူ;_  
_သဗ္ဗံ တံ နိဒဟေယျာသိ,_  
_ယဉ္စ တေ ပေတ္တိကံ ဓနံ”._  

</Paragraph>

</Division>
<Division number="1710" book="ja2" e="ch" v="23" p="316">

<Paragraph number="3057" type="verses" book="ja2">
_တမဗြဝိ ရာဇပုတ္တီ,_  
_မဒ္ဒီ သဗ္ဗင်္ဂသောဘနာ;_  
_“ကုဟိံ ဒေဝ နိဒဟာမိ,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="1711" book="ja2" e="ch" v="23" p="316">

<Paragraph number="3058" type="verses" book="ja2">
_“သီလဝန္တေသု ဒဇ္ဇာသိ,_  
_ဒါနံ မဒ္ဒိ ယထာရဟံ;_  
_န ဟိ ဒါနာ ပရံ အတ္ထိ,_  
_ပတိဋ္ဌာ သဗ္ဗပါဏိနံ._  

</Paragraph>

</Division>
<Division number="1712" book="ja2" e="ch" v="23" p="316">

<Paragraph number="3059" type="verses" book="ja2">
_ပုတ္တေသု မဒ္ဒိ ဒယေသိ,_  
_သဿုယာ သသုရမှိ စ;_  
_ယော စ တံ ဘတ္တာ မညေယျ,_  
_သက္ကစ္စံ တံ ဥပဋ္ဌဟေ._  

</Paragraph>

</Division>
<Division number="1713" book="ja2" e="ch" v="23" p="316">

<Paragraph number="3060" type="verses" book="ja2">
_နော စေ တံ ဘတ္တာ မညေယျ,_  
_မယာ ဝိပ္ပဝသေန တေ;_  
_အညံ ဘတ္တာရံ ပရိယေသ,_  
_မာ ကိသိတ္ထော မယာ ဝိနာ._  

</Paragraph>

</Division>
<Division number="1714" book="ja2" e="ch" v="23" p="317">

<Paragraph number="3061" type="verses" book="ja2">
_အဟဉှိ ဝနံ ဂစ္ဆာမိ,_  
_ဃောရံ ဝါဠမိဂါယုတံ;_  
_သံသယော ဇီဝိတံ မယှံ,_  
_ဧကကဿ ဗြဟာဝနေ”._  

</Paragraph>

</Division>
<Division number="1715" book="ja2" e="ch" v="23" p="317">

<Paragraph number="3062" type="verses" book="ja2">
_တမဗြဝိ ရာဇပုတ္တီ,_  
_မဒ္ဒီ သဗ္ဗင်္ဂသောဘနာ;_  
_“အဘုမ္မေ ကထံ နု ဘဏသိ,_  
_ပါပကံ ဝတ ဘာသသိ._  

</Paragraph>

</Division>
<Division number="1716" book="ja2" e="ch" v="23" p="317">

<Paragraph number="3063" type="verses" book="ja2">
_နေသ ဓမ္မော မဟာရာဇ,_  
_ယံ တွံ ဂစ္ဆေယျ ဧကကော;_  
_အဟမ္ပိ တေန ဂစ္ဆာမိ,_  
_ယေန ဂစ္ဆသိ ခတ္တိယ._  

</Paragraph>

</Division>
<Division number="1717" book="ja2" e="ch" v="23" p="317">

<Paragraph number="3064" type="verses" book="ja2">
_မရဏံ ဝါ တယာ သဒ္ဓိံ,_  
_ဇီဝိတံ ဝါ တယာ ဝိနာ;_  
_တဒေဝ မရဏံ သေယျော,_  
_ယဉ္စေ ဇီဝေ တယာ ဝိနာ._  

</Paragraph>

</Division>
<Division number="1718" book="ja2" e="ch" v="23" p="317">

<Paragraph number="3065" type="verses" book="ja2">
_အဂ္ဂိံ ဥဇ္ဇာလယိတွာန,_  
_ဧကဇာလသမာဟိတံ;_  
_တတ္ထ မေ မရဏံ သေယျော,_  
_ယဉ္စေ ဇီဝေ တယာ ဝိနာ._  

</Paragraph>

</Division>
<Division number="1719" book="ja2" e="ch" v="23" p="317">

<Paragraph number="3066" type="verses" book="ja2">
_ယထာ အာရညကံ နာဂံ,_  
_ဒန္တိံ အနွေတိ ဟတ္ထိနီ;_  
_ဇေဿန္တံ ဂိရိဒုဂ္ဂေသု,_  
_သမေသု ဝိသမေသု စ._  

</Paragraph>

</Division>
<Division number="1720" book="ja2" e="ch" v="23" p="317">

<Paragraph number="3067" type="verses" book="ja2">
_ဧဝံ တံ အနုဂစ္ဆာမိ,_  
_ပုတ္တေ အာဒါယ ပစ္ဆတော;_  
_သုဘရာ တေ ဘဝိဿာမိ,_  
_န တေ ဟေဿာမိ ဒုဗ္ဘရာ._  

</Paragraph>

</Division>
<Division number="1721" book="ja2" e="ch" v="23" p="317">

<Paragraph number="3068" type="verses" book="ja2">
ဣမေ ကုမာရေ ပဿန္တော,_  
_မဉ္ဇုကေ ပိယဘာဏိနေ;_  
_အာသီနေ ဝနဂုမ္ဗသ္မိံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1722" book="ja2" e="ch" v="23" p="317">

<Paragraph number="3069" type="verses" book="ja2">
ဣမေ ကုမာရေ ပဿန္တော,_  
_မဉ္ဇုကေ ပိယဘာဏိနေ;_  
_ကီဠန္တေ ဝနဂုမ္ဗသ္မိံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1723" book="ja2" e="ch" v="23" p="317">

<Paragraph number="3070" type="verses" book="ja2">
ဣမေ ကုမာရေ ပဿန္တော,_  
_မဉ္ဇုကေ ပိယဘာဏိနေ;_  
_အဿမေ ရမဏီယမှိ,_  
_န ရဇ္ဇဿ သရိဿသိ._  

</Paragraph>

</Division>
<Division number="1724" book="ja2" e="ch" v="23" p="317">

<Paragraph number="3071" type="verses" book="ja2">
ဣမေ ကုမာရေ ပဿန္တော,_  
_မဉ္ဇုကေ ပိယဘာဏိနေ;_  
_ကီဠန္တေ အဿမေ ရမ္မေ,_  
_န ရဇ္ဇဿ သရိဿသိ._  

</Paragraph>

</Division>
<Division number="1725" book="ja2" e="ch" v="23" p="317">

<Paragraph number="3072" type="verses" book="ja2">
ဣမေ ကုမာရေ ပဿန္တော,_  
_မာလဓာရီ အလင်္ကတေ;_  
_အဿမေ ရမဏီယမှိ,_  
_န ရဇ္ဇဿ သရိဿသိ._  

</Paragraph>

</Division>
<Division number="1726" book="ja2" e="ch" v="23" p="317">

<Paragraph number="3073" type="verses" book="ja2">
ဣမေ ကုမာရေ ပဿန္တော,_  
_မာလဓာရီ အလင်္ကတေ;_  
_ကီဠန္တေ အဿမေ ရမ္မေ,_  
_န ရဇ္ဇဿ သရိဿသိ._  

</Paragraph>

</Division>
<Division number="1727" book="ja2" e="ch" v="23" p="318">

<Paragraph number="3074" type="verses" book="ja2">
_ယဒါ ဒက္ခိသိ နစ္စန္တေ,_  
_ကုမာရေ မာလဓာရိနေ;_  
_အဿမေ ရမဏီယမှိ,_  
_န ရဇ္ဇဿ သရိဿသိ._  

</Paragraph>

</Division>
<Division number="1728" book="ja2" e="ch" v="23" p="318">

<Paragraph number="3075" type="verses" book="ja2">
_ယဒါ ဒက္ခိသိ နစ္စန္တေ,_  
_ကုမာရေ မာလဓာရိနေ;_  
_ကီဠန္တေ အဿမေ ရမ္မေ,_  
_န ရဇ္ဇဿ သရိဿသိ._  

</Paragraph>

</Division>
<Division number="1729" book="ja2" e="ch" v="23" p="318">

<Paragraph number="3076" type="verses" book="ja2">
_ယဒါ ဒက္ခိသိ မာတင်္ဂံ,_  
_ကုဉ္ဇရံ သဋ္ဌိဟာယနံ;_  
_ဧကံ အရညေ စရန္တံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1730" book="ja2" e="ch" v="23" p="318">

<Paragraph number="3077" type="verses" book="ja2">
_ယဒါ ဒက္ခိသိ မာတင်္ဂံ,_  
_ကုဉ္ဇရံ သဋ္ဌိဟာယနံ;_  
_သာယံ ပါတော ဝိစရန္တံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1731" book="ja2" e="ch" v="23" p="318">

<Paragraph number="3078" type="verses" book="ja2">
_ယဒါ ကရေဏုသင်္ဃဿ,_  
_ယူထဿ ပုရတော ဝဇံ;_  
_ကောဉ္စံ ကာဟတိ မာတင်္ဂေါ,_  
_ကုဉ္ဇရော သဋ္ဌိဟာယနော;_  
_တဿ တံ နဒတော သုတွာ,_  
_န ရဇ္ဇဿ သရိဿသိ._  

</Paragraph>

</Division>
<Division number="1732" book="ja2" e="ch" v="23" p="318">

<Paragraph number="3079" type="verses" book="ja2">
_ဒုဘတော ဝနဝိကာသေ,_  
_ယဒါ ဒက္ခိသိ ကာမဒေါ;_  
_ဝနေ ဝါဠမိဂါကိဏ္ဏေ,_  
_န ရဇ္ဇဿ သရိဿသိ._  

</Paragraph>

</Division>
<Division number="1733" book="ja2" e="ch" v="23" p="318">

<Paragraph number="3080" type="verses" book="ja2">
_မိဂံ ဒိသွာန သာယနှံ,_  
_ပဉ္စမာလိနမာဂတံ;_  
_ကိမ္ပုရိသေ စ နစ္စန္တေ,_  
_န ရဇ္ဇဿ သရိဿသိ._  

</Paragraph>

</Division>
<Division number="1734" book="ja2" e="ch" v="23" p="318">

<Paragraph number="3081" type="verses" book="ja2">
_ယဒါ သောဿသိ နိဂ္ဃေါသံ,_  
_သန္ဒမာနာယ သိန္ဓုယာ;_  
_ဂီတံ ကိမ္ပုရိသာနဉ္စ,_  
_န ရဇ္ဇဿ သရိဿသိ._  

</Paragraph>

</Division>
<Division number="1735" book="ja2" e="ch" v="23" p="318">

<Paragraph number="3082" type="verses" book="ja2">
_ယဒါ သောဿသိ နိဂ္ဃေါသံ,_  
_ဂိရိဂဗ္ဘရစာရိနော;_  
_ဝဿမာနဿုလူကဿ,_  
_န ရဇ္ဇဿ သရိဿသိ._  

</Paragraph>

</Division>
<Division number="1736" book="ja2" e="ch" v="23" p="318">

<Paragraph number="3083" type="verses" book="ja2">
_ယဒါ သီဟဿ ဗျဂ္ဃဿ,_  
_ခဂ္ဂဿ ဂဝယဿ စ;_  
_ဝနေ သောဿသိ ဝါဠာနံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1737" book="ja2" e="ch" v="23" p="318">

<Paragraph number="3084" type="verses" book="ja2">
_ယဒါ မောရီဟိ ပရိကိဏ္ဏံ,_  
_ဗရိဟီနံ မတ္ထကာသိနံ;_  
_မောရံ ဒက္ခိသိ နစ္စန္တံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1738" book="ja2" e="ch" v="23" p="318">

<Paragraph number="3085" type="verses" book="ja2">
_ယဒါ မောရီဟိ ပရိကိဏ္ဏံ,_  
_အဏ္ဍဇံ စိတြပက္ခိနံ;_  
_မောရံ ဒက္ခိသိ နစ္စန္တံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1739" book="ja2" e="ch" v="23" p="318">

<Paragraph number="3086" type="verses" book="ja2">
_ယဒါ မောရီဟိ ပရိကိဏ္ဏံ,_  
_နီလဂီဝံ သိခဏ္ဍိနံ;_  
_မောရံ ဒက္ခိသိ နစ္စန္တံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1740" book="ja2" e="ch" v="23" p="319">

<Paragraph number="3087" type="verses" book="ja2">
_ယဒါ ဒက္ခိသိ ဟေမန္တေ,_  
_ပုပ္ဖိတေ ဓရဏီရုဟေ;_  
_သုရဘိံ သမ္ပဝါယန္တေ,_  
_န ရဇ္ဇဿ သရိဿသိ._  

</Paragraph>

</Division>
<Division number="1741" book="ja2" e="ch" v="23" p="319">

<Paragraph number="3088" type="verses" book="ja2">
_ယဒါ ဟေမန္တိကေ မာသေ,_  
_ဟရိတံ ဒက္ခိသိ မေဒနိံ;_  
ဣန္ဒဂေါပကသဉ္ဆန္နံ,_  
_န ရဇ္ဇဿ သရိဿသိ._  

</Paragraph>

</Division>
<Division number="1742" book="ja2" e="ch" v="23" p="319">

<Paragraph number="3089" type="verses" book="ja2">
_ယဒါ ဒက္ခိသိ ဟေမန္တေ,_  
_ပုပ္ဖိတေ ဓရဏီရုဟေ;_  
_ကုဋဇံ ဗိမ္ဗဇာလဉ္စ,_  
_ပုပ္ဖိတံ လောဒ္ဒပဒ္မကံ;_  
_သုရဘိံ သမ္ပဝါယန္တေ,_  
_န ရဇ္ဇဿ သရိဿသိ._  

</Paragraph>

</Division>
<Division number="1743" book="ja2" e="ch" v="23" p="319">

<Paragraph number="3090" type="verses" book="ja2">
_ယဒါ ဟေမန္တိကေ မာသေ,_  
_ဝနံ ဒက္ခိသိ ပုပ္ဖိတံ;_  
_ဩပုပ္ဖါနိ စ ပဒ္မါနိ,_  
_န ရဇ္ဇဿ သရိဿသိ”._  


</Paragraph>
</Division>

<Paragraph number="3091" type="center" book="ja2">
ဟေမဝန္တံ နာမ.
</Paragraph>