---
title: 21.1.2 မဟာဟံသဇာတက
tableOfContents: false
sidebar:
  order: 2
type: tipitaka
basket: su
book: ja2
review:
  current: review
  updated: '2025-10-27T21:48:45.054333'
  updated_by: ''
  notes: ''
  history:
  - state: review
    date: '2025-10-27T21:48:45.054333'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="89" book="ja2" e="ch" v="23" p="90">

<Paragraph number="860" type="verses" book="ja2">
_“ဧတေ ဟံသာ ပက္ကမန္တိ,_  
_ဝက္ကင်္ဂါ ဘယမေရိတာ;_  
_ဟရိတ္တစ ဟေမဝဏ္ဏ,_  
_ကာမံ သုမုခ ပက္ကမ._  

</Paragraph>

</Division>
<Division number="90" book="ja2" e="ch" v="23" p="90">

<Paragraph number="861" type="verses" book="ja2">
_ဩဟာယ မံ ဉာတိဂဏာ,_  
_ဧကံ ပါသဝသံ ဂတံ;_  
_အနပေက္ခမာနာ ဂစ္ဆန္တိ,_  
_ကိံ ဧကော အဝဟီယသိ._  

</Paragraph>

</Division>
<Division number="91" book="ja2" e="ch" v="23" p="90">

<Paragraph number="862" type="verses" book="ja2">
_ပတေဝ ပတတံ သေဋ္ဌ,_  
_နတ္ထိ ဗဒ္ဓေ သဟာယတာ;_  
_မာ အနီဃာယ ဟာပေသိ,_  
_ကာမံ သုမုခ ပက္ကမ”._  

</Paragraph>

</Division>
<Division number="92" book="ja2" e="ch" v="23" p="90">

<Paragraph number="863" type="verses" book="ja2">
_“နာဟံ ဒုက္ခပရေတောပိ,_  
_ဓတရဋ္ဌ တုဝံ ဇဟေ;_  
_ဇီဝိတံ မရဏံ ဝါ မေ,_  
_တယာ သဒ္ဓိံ ဘဝိဿတိ._  

</Paragraph>

</Division>
<Division number="93" book="ja2" e="ch" v="23" p="90">

<Paragraph number="864" type="verses" book="ja2">
_နာဟံ ဒုက္ခပရေတောပိ,_  
_ဓတရဋ္ဌ တုဝံ ဇဟေ;_  
_န မံ အနရိယသံယုတ္တေ,_  
_ကမ္မေ ယောဇေတုမရဟသိ._  

</Paragraph>

</Division>
<Division number="94" book="ja2" e="ch" v="23" p="90">

<Paragraph number="865" type="verses" book="ja2">
_သကုမာရော သခါ တျသ္မိ,_  
_သစိတ္တေ စသ္မိ တေ ဌိတော;_  
_ဉာတော သေနာပတိ တျာဟံ,_  
_ဟံသာနံ ပဝရုတ္တမ._  

</Paragraph>

</Division>
<Division number="95" book="ja2" e="ch" v="23" p="91">

<Paragraph number="866" type="verses" book="ja2">
_ကထံ အဟံ ဝိကတ္ထိဿံ,_  
_ဉာတိမဇ္ဈေ ဣတော ဂတော;_  
_တံ ဟိတွာ ပတတံ သေဋ္ဌ,_  
_ကိံ တေ ဝက္ခာမိတော ဂတော;_  
ဣဓ ပါဏံ စဇိဿာမိ,_  
_နာနရိယံ ကတ္တုမုဿဟေ”._  

</Paragraph>

</Division>
<Division number="96" book="ja2" e="ch" v="23" p="91">

<Paragraph number="867" type="verses" book="ja2">
_“ဧသော ဟိ ဓမ္မော သုမုခ,_  
_ယံ တွံ အရိယပထေ ဌိတော;_  
_ယော ဘတ္တာရံ သခါရံ မံ,_  
_န ပရိစ္စတ္တုမုဿဟေ._  

</Paragraph>

</Division>
<Division number="97" book="ja2" e="ch" v="23" p="91">

<Paragraph number="868" type="verses" book="ja2">
_တဉှိ မေ ပေက္ခမာနဿ,_  
_ဘယံ န တွေဝ ဇာယတိ;_  
_အဓိဂစ္ဆသိ တွံ မယှံ,_  
_ဧဝံ ဘူတဿ ဇီဝိတံ”._  

</Paragraph>

</Division>
<Division number="98" book="ja2" e="ch" v="23" p="91">

<Paragraph number="869" type="verses" book="ja2">
ဣစ္စေဝံ မန္တယန္တာနံ,_  
_အရိယာနံ အရိယဝုတ္တိနံ;_  
_ဒဏ္ဍမာဒါယ နေသာဒေါ,_  
_အာပတီ တုရိတော ဘုသံ._  

</Paragraph>

</Division>
<Division number="99" book="ja2" e="ch" v="23" p="91">

<Paragraph number="870" type="verses" book="ja2">
_တမာပတန္တံ ဒိသွာန,_  
_သုမုခေါ အတိဗြူဟယိ;_  
_အဋ္ဌာသိ ပုရတော ရညော,_  
_ဟံသော ဝိဿာသယံ ဗျထံ._  

</Paragraph>

</Division>
<Division number="100" book="ja2" e="ch" v="23" p="91">

<Paragraph number="871" type="verses" book="ja2">
_“မာ ဘာယိ ပတတံ သေဋ္ဌ,_  
_န ဟိ ဘာယန္တိ တာဒိသာ;_  
_အဟံ ယောဂံ ပယုဉ္ဇိဿံ,_  
_ယုတ္တံ ဓမ္မူပသံဟိတံ;_  
_တေန ပရိယာပဒါနေန,_  
_ခိပ္ပံ ပါသာ ပမောက္ခသိ”._  

</Paragraph>

</Division>
<Division number="101" book="ja2" e="ch" v="23" p="91">

<Paragraph number="872" type="verses" book="ja2">
_တဿ တံ ဝစနံ သုတွာ,_  
_သုမုခဿ သုဘာသိတံ;_  
_ပဟဋ္ဌလောမော နေသာဒေါ,_  
_အဉ္ဇလိဿ ပဏာမယိ._  

</Paragraph>

</Division>
<Division number="102" book="ja2" e="ch" v="23" p="91">

<Paragraph number="873" type="verses" book="ja2">
_“န မေ သုတံ ဝါ ဒိဋ္ဌံ ဝါ,_  
_ဘာသန္တော မာနုသိံ ဒိဇော;_  
_အရိယံ ဗြုဝါနော ဝက္ကင်္ဂေါ,_  
_စဇန္တော မာနုသိံ ဂိရံ._  

</Paragraph>

</Division>
<Division number="103" book="ja2" e="ch" v="23" p="91">

<Paragraph number="874" type="verses" book="ja2">
_ကိံ နု တာယံ ဒိဇော ဟောတိ,_  
_မုတ္တော ဗဒ္ဓံ ဥပါသသိ;_  
_ဩဟာယ သကုဏာ ယန္တိ,_  
_ကိံ ဧကော အဝဟီယသိ”._  

</Paragraph>

</Division>
<Division number="104" book="ja2" e="ch" v="23" p="91">

<Paragraph number="875" type="verses" book="ja2">
_“ရာဇာ မေ သော ဒိဇာမိတ္တ,_  
_သေနာပစ္စဿ ကာရယိံ;_  
_တမာပဒေ ပရိစ္စတ္တုံ,_  
_နုဿဟေ ဝိဟဂါဓိပံ._  

</Paragraph>

</Division>
<Division number="105" book="ja2" e="ch" v="23" p="91">

<Paragraph number="876" type="verses" book="ja2">
_မဟာဂဏာယ ဘတ္တာ မေ,_  
_မာ ဧကော ဗျသနံ အဂါ;_  
_တထာ တံ သမ္မ နေသာဒ,_  
_ဘတ္တာယံ အဘိတော ရမေ”._  

</Paragraph>

</Division>
<Division number="106" book="ja2" e="ch" v="23" p="92">

<Paragraph number="877" type="verses" book="ja2">
_“အရိယဝတ္တသိ ဝက္ကင်္ဂ,_  
_ယော ပိဏ္ဍမပစာယသိ;_  
_စဇာမိ တေ တံ ဘတ္တာရံ,_  
_ဂစ္ဆထူဘော ယထာသုခံ”._  

</Paragraph>

</Division>
<Division number="107" book="ja2" e="ch" v="23" p="92">

<Paragraph number="878" type="verses" book="ja2">
_“သစေ အတ္တပ္ပယောဂေန,_  
_ဩဟိတော ဟံသပက္ခိနံ;_  
_ပဋိဂဏှာမ တေ သမ္မ,_  
_ဧတံ အဘယဒက္ခိဏံ._  

</Paragraph>

</Division>
<Division number="108" book="ja2" e="ch" v="23" p="92">

<Paragraph number="879" type="verses" book="ja2">
_နော စေ အတ္တပ္ပယောဂေန,_  
_ဩဟိတော ဟံသပက္ခိနံ;_  
_အနိဿရော မုဉ္စမမှေ,_  
_ထေယျံ ကယိရာသိ လုဒ္ဒက”._  

</Paragraph>

</Division>
<Division number="109" book="ja2" e="ch" v="23" p="92">

<Paragraph number="880" type="verses" book="ja2">
_“ယဿ တွံ ဘတကော ရညော,_  
_ကာမံ တဿေဝ ပါပယ;_  
_တတ္ထ သံယမနော ရာဇာ,_  
_ယထာဘိညံ ကရိဿတိ”._  

</Paragraph>

</Division>
<Division number="110" book="ja2" e="ch" v="23" p="92">

<Paragraph number="881" book="ja2">
ဣစ္စေဝံ ဝုတ္တော နေသာဒေါ,_  
_ဟေမဝဏ္ဏေ ဟရိတ္တစေ;_  
ဥဘော ဟတ္ထေဟိ သင်္ဂယှ,_  
_ပဉ္ဇရေ အဇ္ဈဝေါဒဟိ._  

</Paragraph>

</Division>
<Division number="111" book="ja2" e="ch" v="23" p="92">

<Paragraph number="882" type="verses" book="ja2">
_တေ ပဉ္ဇရဂတေ ပက္ခီ,_  
ဥဘော ဘဿရဝဏ္ဏိနေ;_  
_သုမုခံ ဓတရဋ္ဌဉ္စ,_  
_လုဒ္ဒေါ အာဒါယ ပက္ကမိ._  

</Paragraph>

</Division>
<Division number="112" book="ja2" e="ch" v="23" p="92">

<Paragraph number="883" type="verses" book="ja2">
_ဟရီယမာနော ဓတရဋ္ဌော,_  
_သုမုခံ ဧတဒဗြဝိ;_  
_“ဗာဠှံ ဘာယာမိ သုမုခ,_  
_သာမာယ လက္ခဏူရုယာ;_  
_အသ္မာကံ ဝဓမညာယ,_  
_အထတ္တာနံ ဝဓိဿတိ._  

</Paragraph>

</Division>
<Division number="113" book="ja2" e="ch" v="23" p="92">

<Paragraph number="884" type="verses" book="ja2">
_ပါကဟံသာ စ သုမုခ,_  
_သုဟေမာ ဟေမသုတ္တစာ;_  
_ကောဉ္စီ သမုဒ္ဒတီရေဝ,_  
_ကပဏာ နူန ရုစ္ဆတိ”._  

</Paragraph>

</Division>
<Division number="114" book="ja2" e="ch" v="23" p="92">

<Paragraph number="885" type="verses" book="ja2">
_“ဧဝံ မဟန္တော လောကဿ,_  
_အပ္ပမေယျော မဟာဂဏီ;_  
_ဧကိတ္ထိမနုသောစေယျ,_  
_နယိဒံ ပညဝတာမိဝ._  

</Paragraph>

</Division>
<Division number="115" book="ja2" e="ch" v="23" p="92">

<Paragraph number="886" type="verses" book="ja2">
_ဝါတောဝ ဂန္ဓမာဒေတိ,_  
ဥဘယံ ဆေကပါပကံ;_  
_ဗာလော အာမကပက္ကံဝ,_  
_လောလော အန္ဓောဝ အာမိသံ._  

</Paragraph>

</Division>
<Division number="116" book="ja2" e="ch" v="23" p="92">

<Paragraph number="887" type="verses" book="ja2">
_အဝိနိစ္ဆယညု အတ္ထေသု,_  
_မန္ဒောဝ ပဋိဘာသိ မံ;_  
_ကိစ္စာကိစ္စံ န ဇာနာသိ,_  
_သမ္ပတ္တော ကာလပရိယာယံ._  

</Paragraph>

</Division>
<Division number="117" book="ja2" e="ch" v="23" p="92">

<Paragraph number="888" type="verses" book="ja2">
_အဍ္ဎုမ္မတ္တော ဥဒီရေသိ,_  
_ယော သေယျာ မညသိတ္ထိယော;_  
_ဗဟုသာဓာရဏာ ဟေတာ,_  
_သောဏ္ဍာနံဝ သုရာဃရံ._  

</Paragraph>

</Division>
<Division number="118" book="ja2" e="ch" v="23" p="93">

<Paragraph number="889" type="verses" book="ja2">
_မာယာ စေသာ မရီစီ စ,_  
_သောကော ရောဂေါ စုပဒ္ဒဝေါ;_  
_ခရာ စ ဗန္ဓနာ စေတာ,_  
_မစ္စုပါသာ ဂုဟာသယာ;_  
_တာသု ယော ဝိဿသေ ပေါသော,_  
_သော နရေသု နရာဓမော”._  

</Paragraph>

</Division>
<Division number="119" book="ja2" e="ch" v="23" p="93">

<Paragraph number="890" type="verses" book="ja2">
_“ယံ ဝုဒ္ဓေဟိ ဥပညာတံ,_  
_ကော တံ နိန္ဒိတုမရဟတိ;_  
_မဟာဘူတိတ္ထိယော နာမ,_  
_လောကသ္မိံ ဥဒပဇ္ဇိသုံ._  

</Paragraph>

</Division>
<Division number="120" book="ja2" e="ch" v="23" p="93">

<Paragraph number="891" type="verses" book="ja2">
_ခိဍ္ဍာ ပဏိဟိတာ တျာသု,_  
_ရတိ တျာသု ပတိဋ္ဌိတာ;_  
_ဗီဇာနိ တျာသု ရူဟန္တိ,_  
_ယဒိဒံ သတ္တာ ပဇာယရေ;_  
_တာသု ကော နိဗ္ဗိဒေ ပေါသော,_  
_ပါဏမာသဇ္ဇ ပါဏိဘိ._  

</Paragraph>

</Division>
<Division number="121" book="ja2" e="ch" v="23" p="93">

<Paragraph number="892" type="verses" book="ja2">
_တွမေဝ နညော သုမုခ,_  
_ထီနံ အတ္ထေသု ယုဉ္ဇသိ;_  
_တဿ တျဇ္ဇ ဘယေ ဇာတေ,_  
_ဘီတေန ဇာယတေ မတိ._  

</Paragraph>

</Division>
<Division number="122" book="ja2" e="ch" v="23" p="93">

<Paragraph number="893" type="verses" book="ja2">
_သဗ္ဗော ဟိ သံသယံ ပတ္တော,_  
_ဘယံ ဘီရု တိတိက္ခတိ;_  
_ပဏ္ဍိတာ စ မဟန္တာနော,_  
_အတ္ထေ ယုဉ္ဇန္တိ ဒုယျုဇေ._  

</Paragraph>

</Division>
<Division number="123" book="ja2" e="ch" v="23" p="93">

<Paragraph number="894" type="verses" book="ja2">
_ဧတဒတ္ထာယ ရာဇာနော,_  
_သူရမိစ္ဆန္တိ မန္တိနံ;_  
_ပဋိဗာဟတိ ယံ သူရော,_  
_အာပဒံ အတ္တပရိယာယံ._  

</Paragraph>

</Division>
<Division number="124" book="ja2" e="ch" v="23" p="93">

<Paragraph number="895" type="verses" book="ja2">
_မာ နော အဇ္ဇ ဝိကန္တိံသု,_  
_ရညော သူဒါ မဟာနသေ;_  
_တထာ ဟိ ဝဏ္ဏော ပတ္တာနံ,_  
_ဖလံ ဝေဠုံဝ တံ ဝဓိ._  

</Paragraph>

</Division>
<Division number="125" book="ja2" e="ch" v="23" p="93">

<Paragraph number="896" type="verses" book="ja2">
_မုတ္တောပိ န ဣစ္ဆိ ဥဍ္ဍေတုံ,_  
_သယံ ဗန္ဓံ ဥပါဂမိ;_  
_သောပဇ္ဇ သံသယံ ပတ္တော,_  
_အတ္ထံ ဂဏှာဟိ မာ မုခံ._  

</Paragraph>

</Division>
<Division number="126" book="ja2" e="ch" v="23" p="93">

<Paragraph number="897" type="verses" book="ja2">
_သော တံ ယောဂံ ပယုဉ္ဇဿု,_  
_ယုတ္တံ ဓမ္မူပသံဟိတံ;_  
_တဝ ပရိယာပဒါနေန,_  
_မမ ပါဏေသနံ စရ”._  

</Paragraph>

</Division>
<Division number="127" book="ja2" e="ch" v="23" p="93">

<Paragraph number="898" type="verses" book="ja2">
_“မာ ဘာယိ ပတတံ သေဋ္ဌ,_  
_န ဟိ ဘာယန္တိ တာဒိသာ;_  
_အဟံ ယောဂံ ပယုဉ္ဇိဿံ,_  
_ယုတ္တံ ဓမ္မူပသံဟိတံ;_  
_မမ ပရိယာပဒါနေန,_  
_ခိပ္ပံ ပါသာ ပမောက္ခသိ”._  

</Paragraph>

</Division>
<Division number="128" book="ja2" e="ch" v="23" p="93">

<Paragraph number="899" type="verses" book="ja2">
_သော လုဒ္ဒေါ ဟံသကာဇေန,_  
_ရာဇဒွါရံ ဥပါဂမိ;_  
_“ပဋိဝေဒေထ မံ ရညော,_  
_ဓတရဋ္ဌာယမာဂတော”._  

</Paragraph>

</Division>
<Division number="129" book="ja2" e="ch" v="23" p="94">

<Paragraph number="900" type="verses" book="ja2">
_တေ ဒိသွာ ပုညသင်္ကာသေ,_  
ဥဘော လက္ခဏသမ္မတေ;_  
_ခလု သံယမနော ရာဇာ,_  
_အမစ္စေ အဇ္ဈဘာသထ._  

</Paragraph>

</Division>
<Division number="130" book="ja2" e="ch" v="23" p="94">

<Paragraph number="901" type="verses" book="ja2">
_“ဒေထ လုဒ္ဒဿ ဝတ္ထာနိ,_  
_အန္နံ ပါနဉ္စ ဘောဇနံ;_  
_ကာမင်္ကရော ဟိရညဿ,_  
_ယာဝန္တော ဧသ ဣစ္ဆတိ”._  

</Paragraph>

</Division>
<Division number="131" book="ja2" e="ch" v="23" p="94">

<Paragraph number="902" type="verses" book="ja2">
_ဒိသွာ လုဒ္ဒံ ပသန္နတ္တံ,_  
_ကာသိရာဇာ တဒဗြဝိ;_  
_“ယဒျာယံ သမ္မ ခေမက,_  
_ပုဏ္ဏာ ဟံသေဟိ တိဋ္ဌတိ._  

</Paragraph>

</Division>
<Division number="132" book="ja2" e="ch" v="23" p="94">

<Paragraph number="903" type="verses" book="ja2">
_ကထံ ရုစိမဇ္ဈဂတံ,_  
_ပါသဟတ္ထော ဥပါဂမိ;_  
_ဩကိဏ္ဏံ ဉာတိသင်္ဃေဟိ,_  
_နိမ္မဇ္ဈိမံ ကထံ ဂဟိ”._  

</Paragraph>

</Division>
<Division number="133" book="ja2" e="ch" v="23" p="94">

<Paragraph number="904" type="verses" book="ja2">
_“အဇ္ဇ မေ သတ္တမာ ရတ္တိ,_  
_အဒနာနိ ဥပါသတော;_  
_ပဒမေတဿ အနွေသံ,_  
_အပ္ပမတ္တော ဃဋဿိတော._  

</Paragraph>

</Division>
<Division number="134" book="ja2" e="ch" v="23" p="94">

<Paragraph number="905" type="verses" book="ja2">
_အထဿ ပဒမဒ္ဒက္ခိံ,_  
_စရတော အဒနေသနံ;_  
_တတ္ထာဟံ ဩဒဟိံ ပါသံ,_  
_ဧဝံ တံ ဒိဇမဂ္ဂဟိံ”._  

</Paragraph>

</Division>
<Division number="135" book="ja2" e="ch" v="23" p="94">

<Paragraph number="906" type="verses" book="ja2">
_“လုဒ္ဒ ဒွေ ဣမေ သကုဏာ,_  
_အထ ဧကောတိ ဘာသသိ;_  
_စိတ္တံ နု တေ ဝိပရိယတ္တံ,_  
_အဒု ကိံ နု ဇိဂီသသိ”._  

</Paragraph>

</Division>
<Division number="136" book="ja2" e="ch" v="23" p="94">

<Paragraph number="907" type="verses" book="ja2">
_“ယဿ လောဟိတကာ တာလာ,_  
_တပနီယနိဘာ သုဘာ;_  
ဥရံ သံဟစ္စ တိဋ္ဌန္တိ,_  
_သော မေ ဗန္ဓံ ဥပါဂမိ._  

</Paragraph>

</Division>
<Division number="137" book="ja2" e="ch" v="23" p="94">

<Paragraph number="908" type="verses" book="ja2">
_အထာယံ ဘဿရော ပက္ခီ,_  
_အဗဒ္ဓေါ ဗဒ္ဓမာတုရံ;_  
_အရိယံ ဗြုဝါနော အဋ္ဌာသိ,_  
_စဇန္တော မာနုသိံ ဂိရံ”._  

</Paragraph>

</Division>
<Division number="138" book="ja2" e="ch" v="23" p="94">

<Paragraph number="909" type="verses" book="ja2">
_“အထ ကိံ ဒါနိ သုမုခ,_  
_ဟနုံ သံဟစ္စ တိဋ္ဌသိ;_  
_အဒု မေ ပရိသံ ပတ္တော,_  
_ဘယာ ဘီတော န ဘာသသိ”._  

</Paragraph>

</Division>
<Division number="139" book="ja2" e="ch" v="23" p="94">

<Paragraph number="910" type="verses" book="ja2">
_“နာဟံ ကာသိပတိ ဘီတော,_  
_ဩဂယှ ပရိသံ တဝ;_  
_နာဟံ ဘယာ န ဘာသိဿံ,_  
_ဝါကျံ အတ္ထမှိ တာဒိသေ”._  

</Paragraph>

</Division>
<Division number="140" book="ja2" e="ch" v="23" p="94">

<Paragraph number="911" type="verses" book="ja2">
_“န တေ အဘိသရံ ပဿေ,_  
_န ရထေ နပိ ပတ္တိကေ;_  
_နာဿ စမ္မံ ဝ ကီဋံ ဝါ,_  
_ဝမ္မိတေ စ ဓနုဂ္ဂဟေ._  

</Paragraph>

</Division>
<Division number="141" book="ja2" e="ch" v="23" p="95">

<Paragraph number="912" type="verses" book="ja2">
_န ဟိရညံ သုဝဏ္ဏံ ဝါ,_  
_နဂရံ ဝါ သုမာပိတံ;_  
_ဩကိဏ္ဏပရိခံ ဒုဂ္ဂံ,_  
_ဒဠှမဋ္ဋာလကောဋ္ဌကံ;_  
_ယတ္ထ ပဝိဋ္ဌော သုမုခ,_  
_ဘာယိတဗ္ဗံ န ဘာယသိ”._  

</Paragraph>

</Division>
<Division number="142" book="ja2" e="ch" v="23" p="95">

<Paragraph number="913" type="verses" book="ja2">
_“န မေ အဘိသရေနတ္ထော,_  
_နဂရေန ဓနေန ဝါ;_  
_အပထေန ပထံ ယာမ,_  
_အန္တလိက္ခေစရာ မယံ._  

</Paragraph>

</Division>
<Division number="143" book="ja2" e="ch" v="23" p="95">

<Paragraph number="914" type="verses" book="ja2">
_သုတာ စ ပဏ္ဍိတာ တျမှာ,_  
_နိပုဏာ အတ္ထစိန္တကာ;_  
_ဘာသေမတ္ထဝတိံ ဝါစံ,_  
_သစ္စေ စဿ ပတိဋ္ဌိတော._  

</Paragraph>

</Division>
<Division number="144" book="ja2" e="ch" v="23" p="95">

<Paragraph number="915" type="verses" book="ja2">
_ကိဉ္စ တုယှံ အသစ္စဿ,_  
_အနရိယဿ ကရိဿတိ;_  
_မုသာဝါဒိဿ လုဒ္ဒဿ,_  
_ဘဏိတမ္ပိ သုဘာသိတံ._  

</Paragraph>

</Division>
<Division number="145" book="ja2" e="ch" v="23" p="95">

<Paragraph number="916" book="ja2">
_တံ ဗြာဟ္မဏာနံ ဝစနာ,_  
ဣမံ ခေမမကာရယိ;_  
_အဘယဉ္စ တယာ ဃုဋ္ဌံ,_  
ဣမာယော ဒသဓာ ဒိသာ._  

</Paragraph>

</Division>
<Division number="146" book="ja2" e="ch" v="23" p="95">

<Paragraph number="917" type="verses" book="ja2">
_ဩဂယှ တေ ပေါက္ခရဏိံ,_  
_ဝိပ္ပသန္နောဒကံ သုစိံ;_  
_ပဟူတံ စာဒနံ တတ္ထ,_  
_အဟိံသာ စေတ္ထ ပက္ခိနံ._  

</Paragraph>

</Division>
<Division number="147" book="ja2" e="ch" v="23" p="95">

<Paragraph number="918" type="verses" book="ja2">
ဣဒံ သုတွာန နိဂ္ဃေါသံ,_  
_အာဂတမှ တဝန္တိကေ;_  
_တေ တေ ဗန္ဓသ္မ ပါသေန,_  
_ဧတံ တေ ဘာသိတံ မုသာ._  

</Paragraph>

</Division>
<Division number="148" book="ja2" e="ch" v="23" p="95">

<Paragraph number="919" book="ja2">
_မုသာဝါဒံ ပုရက္ခတွာ,_  
ဣစ္ဆာလောဘဉ္စ ပါပကံ;_  
ဥဘော သန္ဓိမတိက္ကမ္မ,_  
_အသာတံ ဥပပဇ္ဇတိ”._  

</Paragraph>

</Division>
<Division number="149" book="ja2" e="ch" v="23" p="95">

<Paragraph number="920" type="verses" book="ja2">
_“နာပရဇ္ဈာမ သုမုခ,_  
_နပိ လောဘာဝ မဂ္ဂဟိံ;_  
_သုတာ စ ပဏ္ဍိတာတျတ္ထ-_  
_နိပုဏာ အတ္ထစိန္တကာ._  

</Paragraph>

</Division>
<Division number="150" book="ja2" e="ch" v="23" p="95">

<Paragraph number="921" type="verses" book="ja2">
_အပ္ပေဝတ္ထဝတိံ ဝါစံ,_  
_ဗျာဟရေယျုံ ဣဓာဂတာ;_  
_တထာ တံ သမ္မ နေသာဒေါ,_  
_ဝုတ္တော သုမုခ မဂ္ဂဟိ”._  

</Paragraph>

</Division>
<Division number="151" book="ja2" e="ch" v="23" p="95">

<Paragraph number="922" type="verses" book="ja2">
_“နေဝ ဘီတာ ကာသိပတိ,_  
ဥပနီတသ္မိ ဇီဝိတေ;_  
_ဘာသေမတ္ထဝတိံ ဝါစံ,_  
_သမ္ပတ္တာ ကာလပရိယာယံ._  

</Paragraph>

</Division>
<Division number="152" book="ja2" e="ch" v="23" p="95">

<Paragraph number="923" type="verses" book="ja2">
_ယော မိဂေန မိဂံ ဟန္တိ,_  
_ပက္ခိံ ဝါ ပန ပက္ခိနာ;_  
_သုတေန ဝါ သုတံ ကိဏျာ,_  
_ကိံ အနရိယတရံ တတော._  

</Paragraph>

</Division>
<Division number="153" book="ja2" e="ch" v="23" p="96">

<Paragraph number="924" book="ja2">
_ယော စာရိယရုဒံ ဘာသေ,_  
_အနရိယဓမ္မဝဿိတော;_  
ဥဘော သော ဓံသတေ လောကာ,_  
ဣဓ စေဝ ပရတ္ထ စ._  

</Paragraph>

</Division>
<Division number="154" book="ja2" e="ch" v="23" p="96">

<Paragraph number="925" type="verses" book="ja2">
_န မဇ္ဇေထ ယသံ ပတ္တော,_  
_န ဗျာဓေ ပတ္တသံသယံ;_  
_ဝါယမေထေဝ ကိစ္စေသု,_  
_သံဝရေ ဝိဝရာနိ စ._  

</Paragraph>

</Division>
<Division number="155" book="ja2" e="ch" v="23" p="96">

<Paragraph number="926" type="verses" book="ja2">
_ယေ ဝုဒ္ဓါ အဗ္ဘတိက္ကန္တာ,_  
_သမ္ပတ္တာ ကာလပရိယာယံ;_  
ဣဓ ဓမ္မံ စရိတွာန,_  
_ဧဝံတေ တိဒိဝံ ဂတာ._  

</Paragraph>

</Division>
<Division number="156" book="ja2" e="ch" v="23" p="96">

<Paragraph number="927" type="verses" book="ja2">
ဣဒံ သုတွာ ကာသိပတိ,_  
_ဓမ္မမတ္တနိ ပါလယ;_  
_ဓတရဋ္ဌဉ္စ မုဉ္စာဟိ,_  
_ဟံသာနံ ပဝရုတ္တမံ”._  

</Paragraph>

</Division>
<Division number="157" book="ja2" e="ch" v="23" p="96">

<Paragraph number="928" type="verses" book="ja2">
_“အာဟရန္တုဒကံ ပဇ္ဇံ,_  
_အာသနဉ္စ မဟာရဟံ;_  
_ပဉ္ဇရတော ပမောက္ခာမိ,_  
_ဓတရဋ္ဌံ ယသဿိနံ._  

</Paragraph>

</Division>
<Division number="158" book="ja2" e="ch" v="23" p="96">

<Paragraph number="929" type="verses" book="ja2">
_တဉ္စ သေနာပတိံ ဓီရံ,_  
_နိပုဏံ အတ္ထစိန္တကံ;_  
_ယော သုခေ သုခိတော ရညော,_  
_ဒုက္ခိတေ ဟောတိ ဒုက္ခိတော._  

</Paragraph>

</Division>
<Division number="159" book="ja2" e="ch" v="23" p="96">

<Paragraph number="930" type="verses" book="ja2">
_ဧဒိသော ခေါ အရဟတိ,_  
_ပိဏ္ဍမသ္နာတု ဘတ္တုနော;_  
_ယထာယံ သုမုခေါ ရညော,_  
_ပါဏသာဓာရဏော သခါ”._  

</Paragraph>

</Division>
<Division number="160" book="ja2" e="ch" v="23" p="96">

<Paragraph number="931" type="verses" book="ja2">
_ပီဌဉ္စ သဗ္ဗသောဝဏ္ဏံ,_  
_အဋ္ဌပါဒံ မနောရမံ;_  
_မဋ္ဌံ ကာသိကမတ္ထန္နံ,_  
_ဓတရဋ္ဌော ဥပါဝိသိ._  

</Paragraph>

</Division>
<Division number="161" book="ja2" e="ch" v="23" p="96">

<Paragraph number="932" type="verses" book="ja2">
_ကောစ္ဆဉ္စ သဗ္ဗသောဝဏ္ဏံ,_  
_ဝေယျဂ္ဃပရိသိဗ္ဗိတံ;_  
_သုမုခေါ အဇ္ဈုပါဝေက္ခိ,_  
_ဓတရဋ္ဌဿနန္တရာ._  

</Paragraph>

</Division>
<Division number="162" book="ja2" e="ch" v="23" p="96">

<Paragraph number="933" type="verses" book="ja2">
_တေသံ ကဉ္စနပတ္တေဟိ,_  
_ပုထူ အာဒါယ ကာသိယော;_  
_ဟံသာနံ အဘိဟာရေသုံ,_  
_အဂ္ဂရညော ပဝါသိတံ._  

</Paragraph>

</Division>
<Division number="163" book="ja2" e="ch" v="23" p="96">

<Paragraph number="934" type="verses" book="ja2">
_ဒိသွာ အဘိဟဋံ အဂ္ဂံ,_  
_ကာသိရာဇေန ပေသိတံ;_  
_ကုသလော ခတ္တဓမ္မာနံ,_  
_တတော ပုစ္ဆိ အနန္တရာ._  

</Paragraph>

</Division>
<Division number="164" book="ja2" e="ch" v="23" p="96">

<Paragraph number="935" type="verses" book="ja2">
_“ကစ္စိန္နု ဘောတော ကုသလံ,_  
_ကစ္စိ ဘောတော အနာမယံ;_  
_ကစ္စိ ရဋ္ဌမိဒံ ဖီတံ,_  
_ဓမ္မေန မနုသာသသိ”._  

</Paragraph>

</Division>
<Division number="165" book="ja2" e="ch" v="23" p="97">

<Paragraph number="936" type="verses" book="ja2">
_“ကုသလဉ္စေဝ မေ ဟံသ,_  
_အထော ဟံသ အနာမယံ;_  
_အထော ရဋ္ဌမိဒံ ဖီတံ,_  
_ဓမ္မေနံ မနုသာသဟံ”._  

</Paragraph>

</Division>
<Division number="166" book="ja2" e="ch" v="23" p="97">

<Paragraph number="937" type="verses" book="ja2">
_“ကစ္စိ ဘောတော အမစ္စေသု,_  
_ဒေါသော ကောစိ န ဝိဇ္ဇတိ;_  
_ကစ္စိ စ တေ တဝတ္ထေသု,_  
_နာဝကင်္ခန္တိ ဇီဝိတံ”._  

</Paragraph>

</Division>
<Division number="167" book="ja2" e="ch" v="23" p="97">

<Paragraph number="938" type="verses" book="ja2">
_“အထောပိ မေ အမစ္စေသု,_  
_ဒေါသော ကောစိ န ဝိဇ္ဇတိ;_  
_အထောပိ တေ မမတ္ထေသု,_  
_နာဝကင်္ခန္တိ ဇီဝိတံ”._  

</Paragraph>

</Division>
<Division number="168" book="ja2" e="ch" v="23" p="97">

<Paragraph number="939" type="verses" book="ja2">
_“ကစ္စိ တေ သာဒိသီ ဘရိယာ,_  
_အဿဝါ ပိယဘာဏိနီ;_  
_ပုတ္တရူပယသူပေတာ,_  
_တဝ ဆန္ဒဝသာနုဂါ”._  

</Paragraph>

</Division>
<Division number="169" book="ja2" e="ch" v="23" p="97">

<Paragraph number="940" type="verses" book="ja2">
_“အထော မေ သာဒိသီ ဘရိယာ,_  
_အဿဝါ ပိယဘာဏိနီ;_  
_ပုတ္တရူပယသူပေတာ,_  
_မမ ဆန္ဒဝသာနုဂါ”._  

</Paragraph>

</Division>
<Division number="170" book="ja2" e="ch" v="23" p="97">

<Paragraph number="941" type="verses" book="ja2">
_“ကစ္စိ ရဋ္ဌံ အနုပ္ပီဠံ,_  
_အကုတောစိဥပဒ္ဒဝံ;_  
_အသာဟသေန ဓမ္မေန,_  
_သမေန မနုသာသသိ”._  

</Paragraph>

</Division>
<Division number="171" book="ja2" e="ch" v="23" p="97">

<Paragraph number="942" type="verses" book="ja2">
_“အထော ရဋ္ဌံ အနုပ္ပီဠံ,_  
_အကုတောစိဥပဒ္ဒဝံ;_  
_အသာဟသေန ဓမ္မေန,_  
_သမေန မနုသာသဟံ”._  

</Paragraph>

</Division>
<Division number="172" book="ja2" e="ch" v="23" p="97">

<Paragraph number="943" type="verses" book="ja2">
_“ကစ္စိ သန္တော အပစိတာ,_  
_အသန္တော ပရိဝဇ္ဇိတာ;_  
_နော စေ ဓမ္မံ နိရံကတွာ,_  
_အဓမ္မမနုဝတ္တသိ”._  

</Paragraph>

</Division>
<Division number="173" book="ja2" e="ch" v="23" p="97">

<Paragraph number="944" type="verses" book="ja2">
_“သန္တော စ မေ အပစိတာ,_  
_အသန္တော ပရိဝဇ္ဇိတာ;_  
_ဓမ္မမေဝါနုဝတ္တာမိ,_  
_အဓမ္မော မေ နိရင်္ကတော”._  

</Paragraph>

</Division>
<Division number="174" book="ja2" e="ch" v="23" p="97">

<Paragraph number="945" type="verses" book="ja2">
_“ကစ္စိ နာနာဂတံ ဒီဃံ,_  
_သမဝေက္ခသိ ခတ္တိယ;_  
_ကစ္စိ မတ္တော မဒနီယေ,_  
_ပရလောကံ န သန္တသိ”._  

</Paragraph>

</Division>
<Division number="175" book="ja2" e="ch" v="23" p="97">

<Paragraph number="946" type="verses" book="ja2">
_“နာဟံ အနာဂတံ ဒီဃံ,_  
_သမဝေက္ခာမိ ပက္ခိမ;_  
_ဌိတော ဒသသု ဓမ္မေသု,_  
_ပရလောကံ န သန္တသေ._  

</Paragraph>

</Division>
<Division number="176" book="ja2" e="ch" v="23" p="97">

<Paragraph number="947" type="verses" book="ja2">
_ဒါနံ သီလံ ပရိစ္စာဂံ,_  
_အဇ္ဇဝံ မဒ္ဒဝံ တပံ;_  
_အက္ကောဓံ အဝိဟိံသဉ္စ,_  
_ခန္တိဉ္စ အဝိရောဓနံ._  

</Paragraph>

</Division>
<Division number="177" book="ja2" e="ch" v="23" p="97">

<Paragraph number="948" type="verses" book="ja2">
ဣစ္စေတေ ကုသလေ ဓမ္မေ,_  
_ဌိတေ ပဿာမိ အတ္တနိ;_  
_တတော မေ ဇာယတေ ပီတိ,_  
_သောမနဿဉ္စနပ္ပကံ._  

</Paragraph>

</Division>
<Division number="178" book="ja2" e="ch" v="23" p="98">

<Paragraph number="949" type="verses" book="ja2">
_သုမုခေါ စ အစိန္တေတွာ,_  
_ဝိသဇ္ဇိ ဖရုသံ ဂိရံ;_  
_ဘာဝဒေါသမနညာယ,_  
_အသ္မာကာယံ ဝိဟင်္ဂမော._  

</Paragraph>

</Division>
<Division number="179" book="ja2" e="ch" v="23" p="98">

<Paragraph number="950" type="verses" book="ja2">
_သော ကုဒ္ဓေါ ဖရုသံ ဝါစံ,_  
_နိစ္ဆာရေသိ အယောနိသော;_  
_ယာနသ္မေသု န ဝိဇ္ဇန္တိ,_  
_နယိဒံ ပညဝတာမိဝ”._  

</Paragraph>

</Division>
<Division number="180" book="ja2" e="ch" v="23" p="98">

<Paragraph number="951" type="verses" book="ja2">
_“အတ္ထိ မေ တံ အတိသာရံ,_  
_ဝေဂေန မနုဇာဓိပ;_  
_ဓတရဋ္ဌေ စ ဗဒ္ဓသ္မိံ,_  
_ဒုက္ခံ မေ ဝိပုလံ အဟု._  

</Paragraph>

</Division>
<Division number="181" book="ja2" e="ch" v="23" p="98">

<Paragraph number="952" type="verses" book="ja2">
_တွံ နော ပိတာဝ ပုတ္တာနံ,_  
_ဘူတာနံ ဓရဏီရိဝ;_  
_အသ္မာကံ အဓိပန္နာနံ,_  
_ခမဿု ရာဇကုဉ္ဇရ”._  

</Paragraph>

</Division>
<Division number="182" book="ja2" e="ch" v="23" p="98">

<Paragraph number="953" type="verses" book="ja2">
_“ဧတံ တေ အနုမောဒါမ,_  
_ယံ ဘာဝံ န နိဂူဟသိ;_  
_ခိလံ ပဘိန္ဒသိ ပက္ခိ,_  
ဥဇုကောသိ ဝိဟင်္ဂမ._  

</Paragraph>

</Division>
<Division number="183" book="ja2" e="ch" v="23" p="98">

<Paragraph number="954" type="verses" book="ja2">
_ယံ ကိဉ္စိ ရတနံ အတ္ထိ,_  
_ကာသိရာဇနိဝေသနေ;_  
_ရဇတံ ဇာတရူပဉ္စ,_  
_မုတ္တာ ဝေဠုရိယာ ဗဟူ._  

</Paragraph>

</Division>
<Division number="184" book="ja2" e="ch" v="23" p="98">

<Paragraph number="955" type="verses" book="ja2">
_မဏယော သင်္ခမုတ္တာ စ,_  
_ဝတ္ထကံ ဟရိစန္ဒနံ;_  
_အဇိနံ ဒန္တဘဏ္ဍဉ္စ,_  
_လောဟံ ကာဠာယသံ ဗဟုံ;_  
_ဧတံ ဒဒါမိ ဝေါ ဝိတ္တံ,_  
ဣဿရံ ဝိဿဇာမိ ဝေါ”._  

</Paragraph>

</Division>
<Division number="185" book="ja2" e="ch" v="23" p="98">

<Paragraph number="956" type="verses" book="ja2">
_“အဒ္ဓါ အပစိတာ တျမှာ,_  
_သက္ကတာ စ ရထေသဘ;_  
_ဓမ္မေသု ဝတ္တမာနာနံ,_  
_တွံ နော အာစရိယော ဘဝ._  

</Paragraph>

</Division>
<Division number="186" book="ja2" e="ch" v="23" p="98">

<Paragraph number="957" type="verses" book="ja2">
_အာစရိယ သမနုညာတာ,_  
_တယာ အနုမတာ မယံ;_  
_တံ ပဒက္ခိဏတော ကတွာ,_  
_ဉာတိံ ပဿေမုရိန္ဒမ”._  

</Paragraph>

</Division>
<Division number="187" book="ja2" e="ch" v="23" p="98">

<Paragraph number="958" type="verses" book="ja2">
_သဗ္ဗရတ္တိံ စိန္တယိတွာ,_  
_မန္တယိတွာ ယထာတထံ;_  
_ကာသိရာဇာ အနုညာသိ,_  
_ဟံသာနံ ပဝရုတ္တမံ._  

</Paragraph>

</Division>
<Division number="188" book="ja2" e="ch" v="23" p="98">

<Paragraph number="959" type="verses" book="ja2">
_တတော ရတျာ ဝိဝသာနေ,_  
_သူရိယုဂ္ဂမနံ ပတိ;_  
_ပေက္ခတော ကာသိရာဇဿ,_  
_ဘဝနာ တေ ဝိဂါဟိသုံ._  

</Paragraph>

</Division>
<Division number="189" book="ja2" e="ch" v="23" p="98">

<Paragraph number="960" type="verses" book="ja2">
_တေ အရောဂေ အနုပ္ပတ္တေ,_  
_ဒိသွာန ပရမေ ဒိဇေ;_  
_ကေကာတိ မကရုံ ဟံသာ,_  
_ပုထုသဒ္ဒေါ အဇာယထ._  

</Paragraph>

</Division>
<Division number="190" book="ja2" e="ch" v="23" p="99">

<Paragraph number="961" type="verses" book="ja2">
_တေ ပတီတာ ပမုတ္တေန,_  
_ဘတ္တုနာ ဘတ္တုဂါရဝါ;_  
_သမန္တာ ပရိကိရိံသု,_  
_အဏ္ဍဇာ လဒ္ဓပစ္စယာ._  

</Paragraph>

</Division>
<Division number="191" book="ja2" e="ch" v="23" p="99">

<Paragraph number="962" type="verses" book="ja2">
_ဧဝံ မိတ္တဝတံ အတ္ထာ,_  
_သဗ္ဗေ ဟောန္တိ ပဒက္ခိဏာ;_  
_ဟံသာ ယထာ ဓတရဋ္ဌာ,_  
_ဉာတိသင်္ဃံ ဥပါဂမုန္တိ._  


</Paragraph>
</Division>

<Paragraph number="963" type="center" book="ja2">
မဟာဟံသဇာတကံ ဒုတိယံ.
</Paragraph>