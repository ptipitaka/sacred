---
title: 18.1.2 ဥမ္မာဒန္တီဇာတက
tableOfContents: false
sidebar:
  order: 2
type: tipitaka
basket: su
book: ja2
review:
  current: review
  updated: '2025-10-20T23:12:23.123322'
  updated_by: ''
  notes: ''
  history:
  - state: review
    date: '2025-10-20T23:12:23.123322'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="57" book="ja2" e="ch" v="23" p="39">

<Paragraph number="312" type="verses" book="ja2">
_“နိဝေသနံ ကဿ နုဒံ သုနန္ဒ,_  
_ပါကာရေန ပဏ္ဍုမယေန ဂုတ္တံ;_  
_ကာ ဒိဿတိ အဂ္ဂိသိခါဝ ဒူရေ,_  
_ဝေဟာယသံ ပဗ္ဗတဂ္ဂေဝ အစ္စိ._  

</Paragraph>

</Division>
<Division number="58" book="ja2" e="ch" v="23" p="39">

<Paragraph number="313" type="verses" book="ja2">
_ဓီတာ နွယံ ကဿ သုနန္ဒ ဟောတိ,_  
_သုဏိသာ နွယံ ကဿ အထောပိ ဘရိယာ;_  
_အက္ခာဟိ မေ ခိပ္ပမိဓေဝ ပုဋ္ဌော,_  
_အဝါဝဋာ ယဒိ ဝါ အတ္ထိ ဘတ္တာ”._  

</Paragraph>

</Division>
<Division number="59" book="ja2" e="ch" v="23" p="39">

<Paragraph number="314" type="verses" book="ja2">
_“အဟဉှိ ဇာနာမိ ဇနိန္ဒ ဧတံ,_  
_မတျာ စ ပေတျာ စ အထောပိ အဿာ;_  
_တဝေဝ သော ပုရိသော ဘူမိပါလ,_  
_ရတ္တိန္ဒိဝံ အပ္ပမတ္တော တဝတ္ထေ._  

</Paragraph>

</Division>
<Division number="60" book="ja2" e="ch" v="23" p="39">

<Paragraph number="315" book="ja2">
ဣဒ္ဓေါ စ ဖီတော စ သုဝဍ္ဎိတော စ,_  
_အမစ္စော စ တေ အညတရော ဇနိန္ဒ;_  
_တဿေသာ ဘရိယာဘိပါရကဿ,_  
ဥမ္မာဒန္တီ နာမဓေယျေန ရာဇ”._  

</Paragraph>

</Division>
<Division number="61" book="ja2" e="ch" v="23" p="40">

<Paragraph number="316" type="verses" book="ja2">
_“အမ္ဘော အမ္ဘော နာမမိဒံ ဣမိဿာ,_  
_မတျာ စ ပေတျာ စ ကတံ သုသာဓု;_  
_တဒါ ဟိ မယှံ အဝလောကယန္တီ,_  
ဥမ္မတ္တကံ ဥမ္မဒန္တီ အကာသိ._  

</Paragraph>

</Division>
<Division number="62" book="ja2" e="ch" v="23" p="40">

<Paragraph number="317" type="verses" book="ja2">
_ယာ ပုဏ္ဏမာသေ မိဂမန္ဒလောစနာ,_  
ဥပါဝိသိ ပုဏ္ဍရီကတ္တစင်္ဂီ;_  
_ဒွေ ပုဏ္ဏမာယော တဒဟူ အမညဟံ,_  
_ဒိသွာန ပါရာဝတရတ္တဝါသိနိံ._  

</Paragraph>

</Division>
<Division number="63" book="ja2" e="ch" v="23" p="40">

<Paragraph number="318" type="verses" book="ja2">
_အဠာရပမှေဟိ သုဘေဟိ ဝဂ္ဂုဘိ,_  
_ပလောဘယန္တီ မံ ယဒါ ဥဒိက္ခတိ;_  
_ဝိဇမ္ဘမာနာ ဟရတေဝ မေ မနော,_  
_ဇာတာ ဝနေ ကိမ္ပုရိသီဝ ပဗ္ဗတေ._  

</Paragraph>

</Division>
<Division number="64" book="ja2" e="ch" v="23" p="40">

<Paragraph number="319" type="verses" book="ja2">
_တဒါ ဟိ ဗြဟတီ သာမာ,_  
_အာမုတ္တမဏိကုဏ္ဍလာ;_  
_ဧကစ္စဝသနာ နာရီ,_  
_မိဂီ ဘန္တာဝုဒိက္ခတိ._  

</Paragraph>

</Division>
<Division number="65" book="ja2" e="ch" v="23" p="40">

<Paragraph number="320" type="verses" book="ja2">
_ကဒါဿု မံ တမ္ဗနခါ သုလောမာ,_  
_ဗာဟာမုဒူ စန္ဒနသာရလိတ္တာ;_  
_ဝဋ္ဋင်္ဂုလီ သန္နတဓီရကုတ္တိယာ,_  
_နာရီ ဥပညိဿတိ သီသတော သုဘာ._  

</Paragraph>

</Division>
<Division number="66" book="ja2" e="ch" v="23" p="40">

<Paragraph number="321" type="verses" book="ja2">
_ကဒါဿု မံ ကဉ္စနဇာလုရစ္ဆဒါ,_  
_ဓီတာ တိရီဋိဿ ဝိလဂ္ဂမဇ္ဈာ;_  
_မုဒူဟိ ဗာဟာဟိ ပလိဿဇိဿတိ,_  
_ဗြဟာဝနေ ဇာတဒုမံဝ မာလုဝါ._  

</Paragraph>

</Division>
<Division number="67" book="ja2" e="ch" v="23" p="40">

<Paragraph number="322" type="verses" book="ja2">
_ကဒါဿု လာခါရသရတ္တသုစ္ဆဝီ,_  
_ဗိန္ဒုတ္ထနီ ပုဏ္ဍရီကတ္တစင်္ဂီ;_  
_မုခံ မုခေန ဥပနာမယိဿတိ,_  
_သောဏ္ဍောဝ သောဏ္ဍဿ သုရာယ ထာလံ._  

</Paragraph>

</Division>
<Division number="68" book="ja2" e="ch" v="23" p="40">

<Paragraph number="323" type="verses" book="ja2">
_ယဒါဒ္ဒသံ တံ တိဋ္ဌန္တိံ,_  
_သဗ္ဗဘဒ္ဒံ မနောရမံ;_  
_တတော သကဿ စိတ္တဿ,_  
_နာဝဗောဓာမိ ကဉ္စိနံ._  

</Paragraph>

</Division>
<Division number="69" book="ja2" e="ch" v="23" p="41">

<Paragraph number="324" type="verses" book="ja2">
ဥမ္မာဒန္တိမဟံ ဒဋ္ဌာ,_  
_အာမုတ္တမဏိကုဏ္ဍလံ;_  
_န သုပါမိ ဒိဝါရတ္တိံ,_  
_သဟဿံဝ ပရာဇိတော._  

</Paragraph>

</Division>
<Division number="70" book="ja2" e="ch" v="23" p="41">

<Paragraph number="325" type="verses" book="ja2">
_သက္ကော စေ မေ ဝရံ ဒဇ္ဇာ,_  
_သော စ လဗ္ဘေထ မေ ဝရော;_  
_ဧကရတ္တံ ဒွိရတ္တံ ဝါ,_  
_ဘဝေယျံ အဘိပါရကော;_  
ဥမ္မာဒန္တျာ ရမိတွာန,_  
_သိဝိရာဇာ တတော သိယံ”._  

</Paragraph>

</Division>
<Division number="71" book="ja2" e="ch" v="23" p="41">

<Paragraph number="326" type="verses" book="ja2">
_“ဘူတာနိ မေ ဘူတပတီ နမဿတော,_  
_အာဂမ္မ ယက္ခော ဣဒမေတဒဗြဝိ;_  
_ရညော မနော ဥမ္မဒန္တျာ နိဝိဋ္ဌော,_  
_ဒဒါမိ တေ တံ ပရိစာရယဿု”._  

</Paragraph>

</Division>
<Division number="72" book="ja2" e="ch" v="23" p="41">

<Paragraph number="327" type="verses" book="ja2">
_“ပုညာ စ ဓံသေ အမရော န စမှိ,_  
_ဇနော စ မေ ပါပမိဒဉ္စ ဇညာ;_  
_ဘုသော စ တျဿ မနသော ဝိဃာတော,_  
_ဒတွာ ပိယံ ဥမ္မဒန္တိံ အဒဋ္ဌာ”._  

</Paragraph>

</Division>
<Division number="73" book="ja2" e="ch" v="23" p="41">

<Paragraph number="328" type="verses" book="ja2">
_“ဇနိန္ဒ နာညတြ တယာ မယာ ဝါ,_  
_သဗ္ဗာပိ ကမ္မဿ ကတဿ ဇညာ;_  
_ယံ တေ မယာ ဥမ္မဒန္တီ ပဒိန္နာ,_  
_ဘုသေဟိ ရာဇာ ဝနထံ သဇာဟိ”._  

</Paragraph>

</Division>
<Division number="74" book="ja2" e="ch" v="23" p="41">

<Paragraph number="329" type="verses" book="ja2">
_“ယော ပါပကံ ကမ္မ ကရံ မနုဿော,_  
_သော မညတိ မာယိဒ မညိံသု အညေ;_  
_ပဿန္တိ ဘူတာနိ ကရောန္တမေတံ,_  
_ယုတ္တာ စ ယေ ဟောန္တိ နရာ ပထဗျာ._  

</Paragraph>

</Division>
<Division number="75" book="ja2" e="ch" v="23" p="41">

<Paragraph number="330" type="verses" book="ja2">
_အညော နု တေ ကောစိ နရော ပထဗျာ,_  
_သဒ္ဓေယျ လောကသ္မိ န မေ ပိယာတိ;_  
_ဘုသော စ တျဿ မနသော ဝိဃာတော,_  
_ဒတွာ ပိယံ ဥမ္မဒန္တိံ အဒဋ္ဌာ”._  

</Paragraph>

</Division>
<Division number="76" book="ja2" e="ch" v="23" p="42">

<Paragraph number="331" type="verses" book="ja2">
_“အဒ္ဓါ ပိယာ မယှ ဇနိန္ဒ ဧသာ,_  
_န သာ မမံ အပ္ပိယာ ဘူမိပါလ;_  
_ဂစ္ဆေဝ တွံ ဥမ္မဒန္တိံ ဘဒန္တေ,_  
_သီဟောဝ သေလဿ ဂုဟံ ဥပေတိ”._  

</Paragraph>

</Division>
<Division number="77" book="ja2" e="ch" v="23" p="42">

<Paragraph number="332" type="verses" book="ja2">
_“န ပီဠိတာ အတ္တဒုခေန ဓီရာ,_  
_သုခပ္ဖလံ ကမ္မ ပရိစ္စဇန္တိ;_  
_သမ္မောဟိတာ ဝါပိ သုခေန မတ္တာ,_  
_န ပါပကမ္မဉ္စ သမာစရန္တိ”._  

</Paragraph>

</Division>
<Division number="78" book="ja2" e="ch" v="23" p="42">

<Paragraph number="333" type="verses" book="ja2">
_“တုဝဉှိ မာတာ စ ပိတာ စ မယှံ,_  
_ဘတ္တာ ပတီ ပေါသကော ဒေဝတာ စ;_  
_ဒါသော အဟံ တုယှ သပုတ္တဒါရော,_  
_ယထာသုခံ သာမိ ကရောဟိ ကာမံ”._  

</Paragraph>

</Division>
<Division number="79" book="ja2" e="ch" v="23" p="42">

<Paragraph number="334" type="verses" book="ja2">
_“ယော ဣဿရောမှီတိ ကရောတိ ပါပံ,_  
_ကတွာ စ သော နုတ္တသတေ ပရေသံ;_  
_န တေန သော ဇီဝတိ ဒီဃမာယု,_  
_ဒေဝါပိ ပါပေန သမေက္ခရေ နံ._  

</Paragraph>

</Division>
<Division number="80" book="ja2" e="ch" v="23" p="42">

<Paragraph number="335" type="verses" book="ja2">
_အညာတကံ သာမိကေဟီ ပဒိန္နံ,_  
_ဓမ္မေ ဌိတာ ယေ ပဋိစ္ဆန္တိ ဒါနံ;_  
_ပဋိစ္ဆကာ ဒါယကာ စာပိ တတ္ထ,_  
_သုခပ္ဖလညေဝ ကရောန္တိ ကမ္မံ._  

</Paragraph>

</Division>
<Division number="81" book="ja2" e="ch" v="23" p="42">

<Paragraph number="336" type="verses" book="ja2">
_အညော နု တေ ကောစိ နရော ပထဗျာ,_  
_သဒ္ဓေယျ လောကသ္မိ န မေ ပိယာတိ;_  
_ဘုသော စ တျဿ မနသော ဝိဃာတော,_  
_ဒတွာ ပိယံ ဥမ္မဒန္တိံ အဒဋ္ဌာ”._  

</Paragraph>

</Division>
<Division number="82" book="ja2" e="ch" v="23" p="42">

<Paragraph number="337" type="verses" book="ja2">
_“အဒ္ဓါ ပိယာ မယှ ဇနိန္ဒ ဧသာ,_  
_န သာ မမံ အပ္ပိယာ ဘူမိပါလ;_  
_ယံ တေ မယာ ဥမ္မဒန္တီ ပဒိန္နာ,_  
_ဘုသေဟိ ရာဇာ ဝနထံ သဇာဟိ”._  

</Paragraph>

</Division>
<Division number="83" book="ja2" e="ch" v="23" p="43">

<Paragraph number="338" type="verses" book="ja2">
_“ယော အတ္တဒုက္ခေန ပရဿ ဒုက္ခံ,_  
_သုခေန ဝါ အတ္တသုခံ ဒဟာတိ;_  
_ယထေဝိဒံ မယှ တထာ ပရေသံ,_  
_ယော ဧဝံ ဇာနာတိ သ ဝေဒိ ဓမ္မံ._  

</Paragraph>

</Division>
<Division number="84" book="ja2" e="ch" v="23" p="43">

<Paragraph number="339" type="verses" book="ja2">
_အညော နု တေ ကောစိ နရော ပထဗျာ,_  
_သဒ္ဓေယျ လောကသ္မိ န မေ ပိယာတိ;_  
_ဘုသော စ တျဿ မနသော ဝိဃာတော,_  
_ဒတွာ ပိယံ ဥမ္မဒန္တိံ အဒဋ္ဌာ”._  

</Paragraph>

</Division>
<Division number="85" book="ja2" e="ch" v="23" p="43">

<Paragraph number="340" type="verses" book="ja2">
_“ဇနိန္ဒ ဇာနာသိ ပိယာ မမေသာ,_  
_န သာ မမံ အပ္ပိယာ ဘူမိပါလ;_  
_ပိယေန တေ ဒမ္မိ ပိယံ ဇနိန္ဒ,_  
_ပိယဒါယိနော ဒေဝ ပိယံ လဘန္တိ”._  

</Paragraph>

</Division>
<Division number="86" book="ja2" e="ch" v="23" p="43">

<Paragraph number="341" type="verses" book="ja2">
_“သော နူနာဟံ ဝဓိဿာမိ,_  
_အတ္တာနံ ကာမဟေတုကံ;_  
_န ဟိ ဓမ္မံ အဓမ္မေန,_  
_အဟံ ဝဓိတုမုဿဟေ”._  

</Paragraph>

</Division>
<Division number="87" book="ja2" e="ch" v="23" p="43">

<Paragraph number="342" type="verses" book="ja2">
_“သစေ တုဝံ မယှ သတိံ ဇနိန္ဒ,_  
_န ကာမယာသိ နရဝီရ သေဋ္ဌ;_  
_စဇာမိ နံ သဗ္ဗဇနဿ သိဗျာ,_  
_မယာ ပမုတ္တံ တတော အဝှယေသိ နံ”._  

</Paragraph>

</Division>
<Division number="88" book="ja2" e="ch" v="23" p="43">

<Paragraph number="343" type="verses" book="ja2">
_“အဒူသိယဉ္စေ အဘိပါရက တွံ,_  
_စဇာသိ ကတ္တေ အဟိတာယ တျဿ;_  
_မဟာ စ တေ ဥပဝါဒေါပိ အဿ,_  
_န စာပိ တျဿ နဂရမှိ ပက္ခော”._  

</Paragraph>

</Division>
<Division number="89" book="ja2" e="ch" v="23" p="43">

<Paragraph number="344" type="verses" book="ja2">
_“အဟံ သဟိဿံ ဥပဝါဒမေတံ,_  
_နိန္ဒံ ပသံသံ ဂရဟဉ္စ သဗ္ဗံ;_  
_မမေတမာဂစ္ဆတု ဘူမိပါလ,_  
_ယထာသုခံ သိဝိ ကရောဟိ ကာမံ”._  

</Paragraph>

</Division>
<Division number="90" book="ja2" e="ch" v="23" p="44">

<Paragraph number="345" type="verses" book="ja2">
_“ယော နေဝ နိန္ဒံ န ပနပ္ပသံသံ,_  
_အာဒိယတိ ဂရဟံ နောပိ ပူဇံ;_  
_သိရီ စ လက္ခီ စ အပေတိ တမှာ,_  
_အာပေါ သုဝုဋ္ဌီဝ ယထာ ထလမှာ”._  

</Paragraph>

</Division>
<Division number="91" book="ja2" e="ch" v="23" p="44">

<Paragraph number="346" type="verses" book="ja2">
_“ယံ ကိဉ္စိ ဒုက္ခဉ္စ သုခဉ္စ ဧတ္တော,_  
_ဓမ္မာတိသာရဉ္စ မနောဝိဃာတံ;_  
ဥရသာ အဟံ ပစ္စုတ္တရိဿာမိ သဗ္ဗံ,_  
_ပထဝီ ယထာ ထာဝရာနံ တသာနံ”._  

</Paragraph>

</Division>
<Division number="92" book="ja2" e="ch" v="23" p="44">

<Paragraph number="347" type="verses" book="ja2">
_“ဓမ္မာတိသာရဉ္စ မနောဝိဃာတံ,_  
_ဒုက္ခဉ္စ နိစ္ဆာမိ အဟံ ပရေသံ;_  
_ဧကောဝိမံ ဟာရယိဿာမိ ဘာရံ,_  
_ဓမ္မေ ဌိတော ကိဉ္စိ အဟာပယန္တော”._  

</Paragraph>

</Division>
<Division number="93" book="ja2" e="ch" v="23" p="44">

<Paragraph number="348" type="verses" book="ja2">
_“သဂ္ဂူပဂံ ပုညကမ္မံ ဇနိန္ဒ,_  
_မာ မေ တုဝံ အန္တရာယံ အကာသိ;_  
_ဒဒါမိ တေ ဥမ္မဒန္တိံ ပသန္နော,_  
_ရာဇာဝ ယညေ ဓနံ ဗြာဟ္မဏာနံ”._  

</Paragraph>

</Division>
<Division number="94" book="ja2" e="ch" v="23" p="44">

<Paragraph number="349" type="verses" book="ja2">
_“အဒ္ဓါ တုဝံ ကတ္တေ ဟိတေသိ မယှံ,_  
_သခါ မမံ ဥမ္မဒန္တီ တုဝဉ္စ;_  
_နိန္ဒေယျု ဒေဝါ ပိတရော စ သဗ္ဗေ,_  
_ပါပဉ္စ ပဿံ အဘိသမ္ပရာယံ”._  

</Paragraph>

</Division>
<Division number="95" book="ja2" e="ch" v="23" p="44">

<Paragraph number="350" type="verses" book="ja2">
_“န ဟေတဓမ္မံ သိဝိရာဇ ဝဇ္ဇုံ,_  
_သနေဂမာ ဇာနပဒါ စ သဗ္ဗေ;_  
_ယံ တေ မယာ ဥမ္မဒန္တီ ပဒိန္နာ,_  
_ဘုသေဟိ ရာဇာ ဝနထံ သဇာဟိ”._  

</Paragraph>

</Division>
<Division number="96" book="ja2" e="ch" v="23" p="44">

<Paragraph number="351" type="verses" book="ja2">
_“အဒ္ဓါ တုဝံ ကတ္တေ ဟိတေသိ မယှံ,_  
_သခါ မမံ ဥမ္မဒန္တီ တုဝဉ္စ;_  
_သတဉ္စ ဓမ္မာနိ သုကိတ္တိတာနိ,_  
_သမုဒ္ဒဝေလာဝ ဒုရစ္စယာနိ”._  

</Paragraph>

</Division>
<Division number="97" book="ja2" e="ch" v="23" p="45">

<Paragraph number="352" type="verses" book="ja2">
_“အာဟုနေယျော မေသိ ဟိတာနုကမ္ပီ,_  
_ဓာတာ ဝိဓာတာ စသိ ကာမပါလော;_  
_တယီ ဟုတာ ရာဇ မဟပ္ဖလာ ဟိ,_  
_ကာမေန မေ ဥမ္မဒန္တိံ ပဋိစ္ဆ”._  

</Paragraph>

</Division>
<Division number="98" book="ja2" e="ch" v="23" p="45">

<Paragraph number="353" type="verses" book="ja2">
_“အဒ္ဓါ ဟိ သဗ္ဗံ အဘိပါရက တွံ,_  
_ဓမ္မံ အစာရီ မမ ကတ္တုပုတ္တ;_  
_အညော နု တေ ကော ဣဓ သောတ္ထိကတ္တာ,_  
_ဒွိပဒေါ နရော အရုဏေ ဇီဝလောကေ”._  

</Paragraph>

</Division>
<Division number="99" book="ja2" e="ch" v="23" p="45">

<Paragraph number="354" type="verses" book="ja2">
_“တုဝံ နု သေဋ္ဌော တွမနုတ္တရောသိ,_  
_တွံ ဓမ္မဂုတ္တော ဓမ္မဝိဒူ သုမေဓော;_  
_သော ဓမ္မဂုတ္တော စိရမေဝ ဇီဝ,_  
_ဓမ္မဉ္စ မေ ဒေသယ ဓမ္မပါလ”._  

</Paragraph>

</Division>
<Division number="100" book="ja2" e="ch" v="23" p="45">

<Paragraph number="355" type="verses" book="ja2">
_“တဒိင်္ဃ အဘိပါရက,_  
_သုဏောဟိ ဝစနံ မမ;_  
_ဓမ္မံ တေ ဒေသယိဿာမိ,_  
_သတံ အာသေဝိတံ အဟံ._  

</Paragraph>

</Division>
<Division number="101" book="ja2" e="ch" v="23" p="45">

<Paragraph number="356" type="verses" book="ja2">
_သာဓု ဓမ္မရုစိ ရာဇာ,_  
_သာဓု ပညာဏဝါ နရော;_  
_သာဓု မိတ္တာနမဒ္ဒုဗ္ဘော,_  
_ပါပဿာကရဏံ သုခံ._  

</Paragraph>

</Division>
<Division number="102" book="ja2" e="ch" v="23" p="45">

<Paragraph number="357" type="verses" book="ja2">
_အက္ကောဓနဿ ဝိဇိတေ,_  
_ဌိတဓမ္မဿ ရာဇိနော;_  
_သုခံ မနုဿာ အာသေထ,_  
_သီတစ္ဆာယာယ သင်္ဃရေ._  

</Paragraph>

</Division>
<Division number="103" book="ja2" e="ch" v="23" p="45">

<Paragraph number="358" type="verses" book="ja2">
_န စာဟမေတံ အဘိရောစယာမိ,_  
_ကမ္မံ အသမေက္ခကတံ အသာဓု;_  
_ယေ ဝါပိ ဉတွာန သယံ ကရောန္တိ,_  
ဥပမာ ဣမာ မယှံ တုဝံ သုဏောဟိ._  

</Paragraph>

</Division>
<Division number="104" book="ja2" e="ch" v="23" p="45">

<Paragraph number="359" type="verses" book="ja2">
_ဂဝဉ္စေ တရမာနာနံ,_  
_ဇိမှံ ဂစ္ဆတိ ပုင်္ဂဝေါ;_  
_သဗ္ဗာ တာ ဇိမှံ ဂစ္ဆန္တိ,_  
_နေတ္တေ ဇိမှံ ဂတေ သတိ._  

</Paragraph>

</Division>
<Division number="105" book="ja2" e="ch" v="23" p="45">

<Paragraph number="360" type="verses" book="ja2">
_ဧဝမေဝ မနုဿေသု,_  
_ယော ဟောတိ သေဋ္ဌသမ္မတော;_  
_သော စေ အဓမ္မံ စရတိ,_  
_ပဂေဝ ဣတရာ ပဇာ;_  
_သဗ္ဗံ ရဋ္ဌံ ဒုခံ သေတိ,_  
_ရာဇာ စေ ဟောတိ အဓမ္မိကော._  

</Paragraph>

</Division>
<Division number="106" book="ja2" e="ch" v="23" p="46">

<Paragraph number="361" type="verses" book="ja2">
_ဂဝဉ္စေ တရမာနာနံ,_  
ဥဇုံ ဂစ္ဆတိ ပုင်္ဂဝေါ;_  
_သဗ္ဗာ ဂါဝီ ဥဇုံ ယန္တိ,_  
_နေတ္တေ ဥဇုံ ဂတေ သတိ._  

</Paragraph>

</Division>
<Division number="107" book="ja2" e="ch" v="23" p="46">

<Paragraph number="362" type="verses" book="ja2">
_ဧဝမေဝ မနုဿေသု,_  
_ယော ဟောတိ သေဋ္ဌသမ္မတော;_  
_သော သစေ ဓမ္မံ စရတိ,_  
_ပဂေဝ ဣတရာ ပဇာ;_  
_သဗ္ဗံ ရဋ္ဌံ သုခံ သေတိ,_  
_ရာဇာ စေ ဟောတိ ဓမ္မိကော._  

</Paragraph>

</Division>
<Division number="108" book="ja2" e="ch" v="23" p="46">

<Paragraph number="363" type="verses" book="ja2">
_န စာပါဟံ အဓမ္မေန,_  
_အမရတ္တမဘိပတ္ထယေ;_  
ဣမံ ဝါ ပထဝိံ သဗ္ဗံ,_  
_ဝိဇေတုံ အဘိပါရက._  

</Paragraph>

</Division>
<Division number="109" book="ja2" e="ch" v="23" p="46">

<Paragraph number="364" type="verses" book="ja2">
_ယဉှိ ကိဉ္စိ မနုဿေသု,_  
_ရတနံ ဣဓ ဝိဇ္ဇတိ;_  
_ဂါဝေါ ဒါသော ဟိရညဉ္စ,_  
_ဝတ္ထိယံ ဟရိစန္ဒနံ._  

</Paragraph>

</Division>
<Division number="110" book="ja2" e="ch" v="23" p="46">

<Paragraph number="365" type="verses" book="ja2">
_အဿိတ္ထိယော ရတနံ မဏိကဉ္စ,_  
_ယဉ္စာပိ မေ စန္ဒသူရိယာ အဘိပါလယန္တိ;_  
_န တဿ ဟေတု ဝိသမံ စရေယျံ,_  
_မဇ္ဈေ သိဝီနံ ဥသဘောမှိ ဇာတော._  

</Paragraph>

</Division>
<Division number="111" book="ja2" e="ch" v="23" p="46">

<Paragraph number="366" type="verses" book="ja2">
_နေတာ ဟိတာ ဥဂ္ဂတော ရဋ္ဌပါလော,_  
_ဓမ္မံ သိဝီနံ အပစာယမာနော;_  
_သော ဓမ္မမေဝါနုဝိစိန္တယန္တော,_  
_တသ္မာ သကေ စိတ္တဝသေ န ဝတ္တော”._  

</Paragraph>

</Division>
<Division number="112" book="ja2" e="ch" v="23" p="46">

<Paragraph number="367" type="verses" book="ja2">
_“အဒ္ဓါ တုဝံ မဟာရာဇ,_  
_နိစ္စံ အဗျသနံ သိဝံ;_  
_ကရိဿသိ စိရံ ရဇ္ဇံ,_  
_ပညာ ဟိ တဝ တာဒိသီ._  

</Paragraph>

</Division>
<Division number="113" book="ja2" e="ch" v="23" p="46">

<Paragraph number="368" type="verses" book="ja2">
_ဧတံ တေ အနုမောဒါမ,_  
_ယံ ဓမ္မံ နပ္ပမဇ္ဇသိ;_  
_ဓမ္မံ ပမဇ္ဇ ခတ္တိယော,_  
_ရဋ္ဌာ စဝတိ ဣဿရော._  

</Paragraph>

</Division>
<Division number="114" book="ja2" e="ch" v="23" p="46">

<Paragraph number="369" type="verses" book="ja2">
_ဓမ္မံ စရ မဟာရာဇ,_  
_မာတာပိတူသု ခတ္တိယ;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="115" book="ja2" e="ch" v="23" p="46">

<Paragraph number="370" type="verses" book="ja2">
_ဓမ္မံ စရ မဟာရာဇ,_  
_ပုတ္တဒါရေသု ခတ္တိယ;_  
_ …ပေ… _  

</Paragraph>

</Division>
<Division number="116" book="ja2" e="ch" v="23" p="46">

<Paragraph number="371" type="verses" book="ja2">
_ဓမ္မံ စရ မဟာရာဇ,_  
_မိတ္တာမစ္စေသု ခတ္တိယ;_  
_ …ပေ… _  

</Paragraph>

</Division>
<Division number="117" book="ja2" e="ch" v="23" p="46">

<Paragraph number="372" type="verses" book="ja2">
_ဓမ္မံ စရ မဟာရာဇ,_  
_ဝါဟနေသု ဗလေသု စ;_  
_ …ပေ… _  

</Paragraph>

</Division>
<Division number="118" book="ja2" e="ch" v="23" p="46">

<Paragraph number="373" type="verses" book="ja2">
_ဓမ္မံ စရ မဟာရာဇ,_  
_ဂါမေသု နိဂမေသု စ;_  
_ …ပေ… _  

</Paragraph>

</Division>
<Division number="119" book="ja2" e="ch" v="23" p="47">

<Paragraph number="374" type="verses" book="ja2">
_ဓမ္မံ စရ မဟာရာဇ,_  
_ရဋ္ဌေသု ဇနပဒေသု စ;_  
_ …ပေ… _  

</Paragraph>

</Division>
<Division number="120" book="ja2" e="ch" v="23" p="47">

<Paragraph number="375" type="verses" book="ja2">
_ဓမ္မံ စရ မဟာရာဇ,_  
_သမဏဗြာဟ္မဏေသု စ;_  
_ …ပေ… _  

</Paragraph>

</Division>
<Division number="121" book="ja2" e="ch" v="23" p="47">

<Paragraph number="376" type="verses" book="ja2">
_ဓမ္မံ စရ မဟာရာဇ,_  
_မိဂပက္ခီသု ခတ္တိယ;_  
_ …ပေ… _  

</Paragraph>

</Division>
<Division number="122" book="ja2" e="ch" v="23" p="47">

<Paragraph number="377" type="verses" book="ja2">
_ဓမ္မံ စရ မဟာရာဇ,_  
_ဓမ္မော စိဏ္ဏော သုခါဝဟော;_  
ဣဓ ဓမ္မံ စရိတွာန,_  
_ရာဇ သဂ္ဂံ ဂမိဿသိ._  

</Paragraph>

</Division>
<Division number="123" book="ja2" e="ch" v="23" p="47">

<Paragraph number="378" type="verses" book="ja2">
_ဓမ္မံ စရ မဟာရာဇ,_  
_သဲန္ဒာ ဒေဝါ သဗြဟ္မကာ;_  
_သုစိဏ္ဏေန ဒိဝံ ပတ္တာ,_  
_မာ ဓမ္မံ ရာဇ ပါမဒေါ”တိ._  


</Paragraph>
</Division>

<Paragraph number="379" type="center" book="ja2">
ဥမ္မာဒန္တီဇာတကံ ဒုတိယံ.
</Paragraph>