---
title: "22.1.9.2 မဏိကဏ္ဍ"
tableOfContents: false
sidebar:
  order: 2
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1393" book="ja2" e="ch" v="23" p="281">

<Paragraph number="2728" type="verses" book="ja2">
_“ဣဒဉ္စ မေ မဏိရတနံ,_  
_ပဿ တွံ ဒွိပဒုတ္တမ;_  
ဣတ္ထီနံ ဝိဂ္ဂဟာ စေတ္ထ,_  
_ပုရိသာနဉ္စ ဝိဂ္ဂဟာ._  

</Paragraph>

</Division>
<Division number="1394" book="ja2" e="ch" v="23" p="281">

<Paragraph number="2729" type="verses" book="ja2">
_မိဂါနံ ဝိဂ္ဂဟာ စေတ္ထ,_  
_သကုဏာနဉ္စ ဝိဂ္ဂဟာ;_  
_နာဂရာဇာ သုပဏ္ဏာ စ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1395" book="ja2" e="ch" v="23" p="282">

<Paragraph number="2730" type="verses" book="ja2">
_ဟတ္ထာနီကံ ရထာနီကံ,_  
_အဿေ ပတ္တီ စ ဝမ္မိနေ;_  
_စတုရင်္ဂိနိမံ သေနံ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1396" book="ja2" e="ch" v="23" p="282">

<Paragraph number="2731" type="verses" book="ja2">
_ဟတ္ထာရောဟေ အနီကဋ္ဌေ,_  
_ရထိကေ ပတ္တိကာရကေ;_  
_ဗလဂ္ဂါနိ ဝိယူဠှာနိ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1397" book="ja2" e="ch" v="23" p="282">

<Paragraph number="2732" type="verses" book="ja2">
_ပုရံ ဥဒ္ဓါပသမ္ပန္နံ,_  
_ဗဟုပါကာရတောရဏံ;_  
_သိင်္ဃာဋကေသု ဘူမိယော,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1398" book="ja2" e="ch" v="23" p="282">

<Paragraph number="2733" type="verses" book="ja2">
_ဧသိကာ ပရိခါယော စ,_  
_ပလိခံ အဂ္ဂဠာနိ စ;_  
_အဋ္ဋာလကေ စ ဒွါရေ စ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1399" book="ja2" e="ch" v="23" p="282">

<Paragraph number="2734" type="verses" book="ja2">
_ပဿ တောရဏမဂ္ဂေသု,_  
_နာနာဒိဇဂဏာ ဗဟူ;_  
_ဟံသာ ကောဉ္စာ မယူရာ စ,_  
_စက္ကဝါကာ စ ကုက္ကုဟာ._  

</Paragraph>

</Division>
<Division number="1400" book="ja2" e="ch" v="23" p="282">

<Paragraph number="2735" type="verses" book="ja2">
_ကုဏာလကာ ဗဟူ စိတြာ,_  
_သိခဏ္ဍီ ဇီဝဇီဝကာ;_  
_နာနာဒိဇဂဏာကိဏ္ဏံ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1401" book="ja2" e="ch" v="23" p="282">

<Paragraph number="2736" type="verses" book="ja2">
_ပဿ နဂရံ သုပါကာရံ,_  
_အဗ္ဘုတံ လောမဟံသနံ;_  
_သမုဿိတဓဇံ ရမ္မံ,_  
_သောဏ္ဏဝါလုကသန္ထတံ._  

</Paragraph>

</Division>
<Division number="1402" book="ja2" e="ch" v="23" p="282">

<Paragraph number="2737" type="verses" book="ja2">
_ပဿေတ္ထ ပဏ္ဏသာလာယော,_  
_ဝိဘတ္တာ ဘာဂသော မိတာ;_  
_နိဝေသနေ နိဝေသေ စ,_  
_သန္ဓိဗျူဟေ ပထဒ္ဓိယော._  

</Paragraph>

</Division>
<Division number="1403" book="ja2" e="ch" v="23" p="282">

<Paragraph number="2738" type="verses" book="ja2">
_ပါနာဂါရေ စ သောဏ္ဍေ စ,_  
_သူနာ ဩဒနိယာ ဃရာ;_  
_ဝေသီ စ ဂဏိကာယော စ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1404" book="ja2" e="ch" v="23" p="282">

<Paragraph number="2739" type="verses" book="ja2">
_မာလာကာရေ စ ရဇကေ,_  
_ဂန္ဓိကေ အထ ဒုဿိကေ;_  
_သုဝဏ္ဏကာရေ မဏိကာရေ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1405" book="ja2" e="ch" v="23" p="282">

<Paragraph number="2740" type="verses" book="ja2">
_အာဠာရိကေ စ သူဒေ စ,_  
_နဋနာဋကဂါယိနော;_  
_ပါဏိဿရေ ကုမ္ဘထူနိကေ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1406" book="ja2" e="ch" v="23" p="282">

<Paragraph number="2741" type="verses" book="ja2">
_ပဿ ဘေရီ မုဒိင်္ဂါ စ,_  
_သင်္ခါ ပဏဝဒိန္ဒိမာ;_  
_သဗ္ဗဉ္စ တာဠာဝစရံ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1407" book="ja2" e="ch" v="23" p="283">

<Paragraph number="2742" type="verses" book="ja2">
_သမ္မတာလဉ္စ ဝီဏဉ္စ,_  
_နစ္စဂီတံ သုဝါဒိတံ;_  
_တူရိယတာဠိတသင်္ဃုဋ္ဌံ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1408" book="ja2" e="ch" v="23" p="283">

<Paragraph number="2743" type="verses" book="ja2">
_လင်္ဃိကာ မုဋ္ဌိကာ စေတ္ထ,_  
_မာယာကာရာ စ သောဘိယာ;_  
_ဝေတာလိကေ စ ဇလ္လေ စ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1409" book="ja2" e="ch" v="23" p="283">

<Paragraph number="2744" type="verses" book="ja2">
_သမဇ္ဇာ စေတ္ထ ဝတ္တန္တိ,_  
_အာကိဏ္ဏာ နရနာရိဘိ;_  
_မဉ္စာတိမဉ္စေ ဘူမိယော,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1410" book="ja2" e="ch" v="23" p="283">

<Paragraph number="2745" type="verses" book="ja2">
_ပဿ မလ္လေ သမဇ္ဇသ္မိံ,_  
_ဖောဋေန္တေ ဒိဂုဏံ ဘုဇံ;_  
_နိဟတေ နိဟတမာနေ စ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1411" book="ja2" e="ch" v="23" p="283">

<Paragraph number="2746" type="verses" book="ja2">
_ပဿ ပဗ္ဗတပါဒေသု,_  
_နာနာမိဂဂဏာ ဗဟူ;_  
_သီဟာ ဗျဂ္ဃါ ဝရာဟာ စ,_  
_အစ္ဆကောကတရစ္ဆယော._  

</Paragraph>

</Division>
<Division number="1412" book="ja2" e="ch" v="23" p="283">

<Paragraph number="2747" type="verses" book="ja2">
_ပလာသာဒါ ဂဝဇာ စ,_  
_မဟိံသာ ရောဟိတာ ရုရူ;_  
_ဧဏေယျာ စ ဝရာဟာ စ,_  
_ဂဏိနော နီကသူကရာ._  

</Paragraph>

</Division>
<Division number="1413" book="ja2" e="ch" v="23" p="283">

<Paragraph number="2748" type="verses" book="ja2">
_ကဒလိမိဂါ ဗဟူ စိတြာ,_  
_ဗိဠာရာ သသကဏ္ဋကာ;_  
_နာနာမိဂဂဏာကိဏ္ဏံ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1414" book="ja2" e="ch" v="23" p="283">

<Paragraph number="2749" type="verses" book="ja2">
_နဇ္ဇာယော သုပတိတ္ထာယော,_  
_သောဏ္ဏဝါလုကသန္ထတာ;_  
_အစ္ဆာ သဝန္တိ အမ္ဗူနိ,_  
_မစ္ဆဂုမ္ဗနိသေဝိတာ._  

</Paragraph>

</Division>
<Division number="1415" book="ja2" e="ch" v="23" p="283">

<Paragraph number="2750" type="verses" book="ja2">
_ကုမ္ဘီလာ မကရာ စေတ္ထ,_  
_သုသုမာရာ စ ကစ္ဆပါ;_  
_ပါဌီနာ ပါဝုသာ မစ္ဆာ,_  
_ဗလဇာ မုဉ္ဇရောဟိတာ._  

</Paragraph>

</Division>
<Division number="1416" book="ja2" e="ch" v="23" p="283">

<Paragraph number="2751" type="verses" book="ja2">
_နာနာဒိဇဂဏာကိဏ္ဏာ,_  
_နာနာဒုမဂဏာယုတာ;_  
_ဝေဠုရိယကရောဒါယော,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1417" book="ja2" e="ch" v="23" p="283">

<Paragraph number="2752" type="verses" book="ja2">
_ပဿေတ္ထ ပေါက္ခရဏိယော,_  
_သုဝိဘတ္တာ စတုဒ္ဒိသာ;_  
_နာနာဒိဇဂဏာကိဏ္ဏာ,_  
_ပုထုလောမနိသေဝိတာ._  

</Paragraph>

</Division>
<Division number="1418" book="ja2" e="ch" v="23" p="283">

<Paragraph number="2753" type="verses" book="ja2">
_သမန္တောဒကသမ္ပန္နံ,_  
_မဟိံ သာဂရကုဏ္ဍလံ;_  
ဥပေတံ ဝနရာဇေဟိ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1419" book="ja2" e="ch" v="23" p="283">

<Paragraph number="2754" type="verses" book="ja2">
_ပုရတော ဝိဒေဟေ ပဿ,_  
_ဂေါယာနိယေ စ ပစ္ဆတော;_  
_ကုရုယော ဇမ္ဗုဒီပဉ္စ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1420" book="ja2" e="ch" v="23" p="284">

<Paragraph number="2755" type="verses" book="ja2">
_ပဿ စန္ဒံ သူရိယဉ္စ,_  
_ဩဘာသန္တေ စတုဒ္ဒိသာ;_  
_သိနေရုံ အနုပရိယန္တေ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1421" book="ja2" e="ch" v="23" p="284">

<Paragraph number="2756" type="verses" book="ja2">
_သိနေရုံ ဟိမဝန္တဉ္စ,_  
_သာဂရဉ္စ မဟီတလံ;_  
_စတ္တာရော စ မဟာရာဇေ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1422" book="ja2" e="ch" v="23" p="284">

<Paragraph number="2757" type="verses" book="ja2">
_အာရာမေ ဝနဂုမ္ဗေ စ,_  
_ပါဋိယေ စ သိလုစ္စယေ;_  
_ရမ္မေ ကိမ္ပုရိသာကိဏ္ဏေ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1423" book="ja2" e="ch" v="23" p="284">

<Paragraph number="2758" type="verses" book="ja2">
_ဖာရုသကံ စိတ္တလတံ,_  
_မိဿကံ နန္ဒနံ ဝနံ;_  
_ဝေဇယန္တဉ္စ ပါသာဒံ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1424" book="ja2" e="ch" v="23" p="284">

<Paragraph number="2759" type="verses" book="ja2">
_သုဓမ္မံ တာဝတိံသဉ္စ,_  
_ပါရိဆတ္တဉ္စ ပုပ္ဖိတံ;_  
_ဧရာဝဏံ နာဂရာဇံ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1425" book="ja2" e="ch" v="23" p="284">

<Paragraph number="2760" type="verses" book="ja2">
_ပဿေတ္ထ ဒေဝကညာယော,_  
_နဘာ ဝိဇ္ဇုရိဝုဂ္ဂတာ;_  
_နန္ဒနေ ဝိစရန္တိယော,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1426" book="ja2" e="ch" v="23" p="284">

<Paragraph number="2761" type="verses" book="ja2">
_ပဿေတ္ထ ဒေဝကညာယော,_  
_ဒေဝပုတ္တပလောဘိနီ;_  
_ဒေဝပုတ္တေ ရမမာနေ,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1427" book="ja2" e="ch" v="23" p="284">

<Paragraph number="2762" type="verses" book="ja2">
_ပရောသဟဿပါသာဒေ,_  
_ဝေဠုရိယဖလသန္ထတေ;_  
_ပဇ္ဇလန္တေ စ ဝဏ္ဏေန,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1428" book="ja2" e="ch" v="23" p="284">

<Paragraph number="2763" type="verses" book="ja2">
_တာဝတိံသေ စ ယာမေ စ,_  
_တုသိတေ စာပိ နိမ္မိတေ;_  
_ပရနိမ္မိတဝသဝတ္တိနော,_  
_မဏိမှိ ပဿ နိမ္မိတံ._  

</Paragraph>

</Division>
<Division number="1429" book="ja2" e="ch" v="23" p="284">

<Paragraph number="2764" type="verses" book="ja2">
_ပဿေတ္ထ ပေါက္ခရဏိယော,_  
_ဝိပ္ပသန္နောဒိကာ သုစီ;_  
_မန္ဒာလကေဟိ သဉ္ဆန္နာ,_  
_ပဒုမုပ္ပလကေဟိ စ._  

</Paragraph>

</Division>
<Division number="1430" book="ja2" e="ch" v="23" p="284">

<Paragraph number="2765" type="verses" book="ja2">
_ဒသေတ္ထ ရာဇိယော သေတာ,_  
_ဒသနီလာ မနောရမာ;_  
_ဆ ပိင်္ဂလာ ပန္နရသ,_  
_ဟလိဒ္ဒါ စ စတုဒ္ဒသ._  

</Paragraph>

</Division>
<Division number="1431" book="ja2" e="ch" v="23" p="284">

<Paragraph number="2766" type="verses" book="ja2">
_ဝီသတိ တတ္ထ သောဝဏ္ဏာ,_  
_ဝီသတိ ရဇတာမယာ;_  
ဣန္ဒဂေါပကဝဏ္ဏာဘာ,_  
_တာဝ ဒိဿန္တိ တိံသတိ._  

</Paragraph>

</Division>
<Division number="1432" book="ja2" e="ch" v="23" p="284">

<Paragraph number="2767" type="verses" book="ja2">
_ဒသေတ္ထ ကာဠိယော ဆစ္စ,_  
_မဉ္ဇေဋ္ဌာ ပန္နဝီသတိ;_  
_မိဿာ ဗန္ဓုကပုပ္ဖေဟိ,_  
_နီလုပ္ပလဝိစိတ္တိကာ._  

</Paragraph>

</Division>
<Division number="1433" book="ja2" e="ch" v="23" p="285">

<Paragraph number="2768" type="verses" book="ja2">
_ဧဝံ သဗ္ဗင်္ဂသမ္ပန္နံ,_  
_အစ္စိမန္တံ ပဘဿရံ;_  
_ဩဓိသုင်္ကံ မဟာရာဇ,_  
_ပဿ တွံ ဒွိပဒုတ္တမ”._  


</Paragraph>
</Division>

<Paragraph number="2769" type="center" book="ja2">
မဏိကဏ္ဍံ နာမ.
</Paragraph>