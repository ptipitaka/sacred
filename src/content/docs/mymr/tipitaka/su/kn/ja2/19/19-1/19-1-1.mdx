---
title: "19.1.1 သောဏကဇာတက"
tableOfContents: false
sidebar:
  order: 1
type: "tipitaka"
basket: "su"
book: "ja2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja2" e="ch" v="23" p="53">

<Paragraph number="443" type="verses" book="ja2">
_“တဿ သုတွာ သတံ ဒမ္မိ,_  
_သဟဿံ ဒိဋ္ဌ သောဏကံ;_  
_ကော မေ သောဏကမက္ခာတိ,_  
_သဟာယံ ပံသုကီဠိတံ”._  

</Paragraph>

</Division>
<Division number="2" book="ja2" e="ch" v="23" p="53">

<Paragraph number="444" type="verses" book="ja2">
_“အထဗြဝီ မာဏဝကော,_  
_ဒဟရော ပဉ္စစူဠကော;_  
_မယှံ သုတွာ သတံ ဒေဟိ,_  
_သဟဿံ ဒိဋ္ဌ သောဏကံ;_  
_အဟံ တေ သောဏကက္ခိဿံ,_  
_သဟာယံ ပံသုကီဠိတံ”._  

</Paragraph>

</Division>
<Division number="3" book="ja2" e="ch" v="23" p="53">

<Paragraph number="445" type="verses" book="ja2">
_“ကတမသ္မိံ သော ဇနပဒေ,_  
_ရဋ္ဌေသု နိဂမေသု စ;_  
_ကတ္ထ သောဏကမဒ္ဒက္ခိ,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="4" book="ja2" e="ch" v="23" p="53">

<Paragraph number="446" type="verses" book="ja2">
_“တဝေဝ ဒေဝ ဝိဇိတေ,_  
_တဝေဝုယျာနဘူမိယာ;_  
ဥဇုဝံသာ မဟာသာလာ,_  
_နီလောဘာသာ မနောရမာ._  

</Paragraph>

</Division>
<Division number="5" book="ja2" e="ch" v="23" p="53">

<Paragraph number="447" type="verses" book="ja2">
_တိဋ္ဌန္တိ မေဃသမာနာ,_  
_ရမ္မာ အညောညနိဿိတာ;_  
_တေသံ မူလမှိ သောဏကော,_  
_ဈာယတီ အနုပါဒနော;_  
ဥပါဒါနေသု လောကေသု,_  
_ဍယှမာနေသု နိဗ္ဗုတော”._  

</Paragraph>

</Division>
<Division number="6" book="ja2" e="ch" v="23" p="53">

<Paragraph number="448" type="verses" book="ja2">
_တတော စ ရာဇာ ပါယာသိ,_  
_သေနာယ စတုရင်္ဂိယာ;_  
_ကာရာပေတွာ သမံ မဂ္ဂံ,_  
_အဂမာ ယေန သောဏကော._  

</Paragraph>

</Division>
<Division number="7" book="ja2" e="ch" v="23" p="53">

<Paragraph number="449" type="verses" book="ja2">
ဥယျာနဘူမိံ ဂန္တွာန,_  
_ဝိစရန္တော ဗြဟာဝနေ;_  
_အာသီနံ သောဏကံ ဒက္ခိ,_  
_ဍယှမာနေသု နိဗ္ဗုတံ._  

</Paragraph>

</Division>
<Division number="8" book="ja2" e="ch" v="23" p="53">

<Paragraph number="450" type="verses" book="ja2">
_“ကပဏော ဝတယံ ဘိက္ခု,_  
_မုဏ္ဍော သင်္ဃာဋိပါရုတော;_  
_အမာတိကော အပိတိကော,_  
_ရုက္ခမူလသ္မိ ဈာယတိ”._  

</Paragraph>

</Division>
<Division number="9" book="ja2" e="ch" v="23" p="53">

<Paragraph number="451" type="verses" book="ja2">
ဣမံ ဝါကျံ နိသာမေတွာ,_  
_သောဏကော ဧတဒဗြဝိ;_  
_“န ရာဇ ကပဏော ဟောတိ,_  
_ဓမ္မံ ကာယေန ဖဿယံ._  

</Paragraph>

</Division>
<Division number="10" book="ja2" e="ch" v="23" p="54">

<Paragraph number="452" type="verses" book="ja2">
_ယော စ ဓမ္မံ နိရံကတွာ,_  
_အဓမ္မမနုဝတ္တတိ;_  
_သ ရာဇ ကပဏော ဟောတိ,_  
_ပါပေါ ပါပပရာယဏော”._  

</Paragraph>

</Division>
<Division number="11" book="ja2" e="ch" v="23" p="54">

<Paragraph number="453" type="verses" book="ja2">
_“အရိန္ဒမောတိ မေ နာမံ,_  
_ကာသိရာဇာတိ မံ ဝိဒူ;_  
_ကစ္စိ ဘောတော သုခဿေယျာ,_  
ဣဓ ပတ္တဿ သောဏက”._  

</Paragraph>

</Division>
<Division number="12" book="ja2" e="ch" v="23" p="54">

<Paragraph number="454" type="verses" book="ja2">
_“သဒါပိ ဘဒြမဓနဿ,_  
_အနာဂါရဿ ဘိက္ခုနော;_  
_န တေသံ ကောဋ္ဌေ ဩပေန္တိ,_  
_န ကုမ္ဘိံ န ခဠောပိယံ;_  
_ပရနိဋ္ဌိတမေသာနာ,_  
_တေန ယာပေန္တိ သုဗ္ဗတာ._  

</Paragraph>

</Division>
<Division number="13" book="ja2" e="ch" v="23" p="54">

<Paragraph number="455" type="verses" book="ja2">
_ဒုတိယမ္ပိ ဘဒြမဓနဿ,_  
_အနာဂါရဿ ဘိက္ခုနော;_  
_အနဝဇ္ဇပိဏ္ဍော ဘောတ္တဗ္ဗော,_  
_န စ ကောစူပရောဓတိ._  

</Paragraph>

</Division>
<Division number="14" book="ja2" e="ch" v="23" p="54">

<Paragraph number="456" type="verses" book="ja2">
_တတိယမ္ပိ ဘဒြမဓနဿ,_  
_အနာဂါရဿ ဘိက္ခုနော;_  
_နိဗ္ဗုတော ပိဏ္ဍော ဘောတ္တဗ္ဗော,_  
_န စ ကောစူပရောဓတိ._  

</Paragraph>

</Division>
<Division number="15" book="ja2" e="ch" v="23" p="54">

<Paragraph number="457" type="verses" book="ja2">
_စတုတ္ထမ္ပိ ဘဒြမဓနဿ,_  
_အနာဂါရဿ ဘိက္ခုနော;_  
_မုတ္တဿ ရဋ္ဌေ စရတော,_  
_သင်္ဂေါ ယဿ န ဝိဇ္ဇတိ._  

</Paragraph>

</Division>
<Division number="16" book="ja2" e="ch" v="23" p="54">

<Paragraph number="458" type="verses" book="ja2">
_ပဉ္စမမ္ပိ ဘဒြမဓနဿ,_  
_အနာဂါရဿ ဘိက္ခုနော;_  
_နဂရမှိ ဍယှမာနမှိ,_  
_နာဿ ကိဉ္စိ အဍယှထ._  

</Paragraph>

</Division>
<Division number="17" book="ja2" e="ch" v="23" p="54">

<Paragraph number="459" type="verses" book="ja2">
_ဆဋ္ဌမ္ပိ ဘဒြမဓနဿ,_  
_အနာဂါရဿ ဘိက္ခုနော;_  
_ရဋ္ဌေ ဝိလုမ္ပမာနမှိ,_  
_နာဿ ကိဉ္စိ အဟီရထ._  

</Paragraph>

</Division>
<Division number="18" book="ja2" e="ch" v="23" p="54">

<Paragraph number="460" type="verses" book="ja2">
_သတ္တမမ္ပိ ဘဒြမဓနဿ,_  
_အနာဂါရဿ ဘိက္ခုနော;_  
_စောရေဟိ ရက္ခိတံ မဂ္ဂံ,_  
_ယေ စညေ ပရိပန္ထိကာ;_  
_ပတ္တစီဝရမာဒါယ,_  
_သောတ္ထိံ ဂစ္ဆတိ သုဗ္ဗတော._  

</Paragraph>

</Division>
<Division number="19" book="ja2" e="ch" v="23" p="54">

<Paragraph number="461" type="verses" book="ja2">
_အဋ္ဌမမ္ပိ ဘဒြမဓနဿ,_  
_အနာဂါရဿ ဘိက္ခုနော;_  
_ယံ ယံ ဒိသံ ပက္ကမတိ,_  
_အနပေက္ခောဝ ဂစ္ဆတိ”._  

</Paragraph>

</Division>
<Division number="20" book="ja2" e="ch" v="23" p="54">

<Paragraph number="462" type="verses" book="ja2">
_“ဗဟူနိ သမဏဘဒြာနိ,_  
_ယေ တွံ ဘိက္ခု ပသံသသိ;_  
_အဟဉ္စ ဂိဒ္ဓေါ ကာမေသု,_  
_ကထံ ကာဟာမိ သောဏက._  

</Paragraph>

</Division>
<Division number="21" book="ja2" e="ch" v="23" p="33">

<Paragraph number="463" type="verses" book="ja2">
_ပိယာ မေ မာနုသာ ကာမာ,_  
_အထော ဒိဗျာပိ မေ ပိယာ;_  
_အထ ကေန နု ဝဏ္ဏေန,_  
ဥဘော လောကေ လဘာမသေ”._  

</Paragraph>

</Division>
<Division number="22" book="ja2" e="ch" v="23" p="68">

<Paragraph number="464" type="verses" book="ja2">
_“ကာမေ ဂိဒ္ဓါ ကာမရတာ,_  
_ကာမေသု အဓိမုစ္ဆိတာ;_  
_နရာ ပါပါနိ ကတွာန,_  
ဥပပဇ္ဇန္တိ ဒုဂ္ဂတိံ._  

</Paragraph>

</Division>
<Division number="23" book="ja2" e="ch" v="23" p="55">

<Paragraph number="465" type="verses" book="ja2">
_ယေ စ ကာမေ ပဟန္တွာန,_  
_နိက္ခန္တာ အကုတောဘယာ;_  
_ဧကောဒိဘာဝါဓိဂတာ,_  
_န တေ ဂစ္ဆန္တိ ဒုဂ္ဂတိံ._  

</Paragraph>

</Division>
<Division number="24" book="ja2" e="ch" v="23" p="55">

<Paragraph number="466" book="ja2">
ဥပမံ တေ ကရိဿာမိ,_  
_တံ သုဏောဟိ အရိန္ဒမ;_  
ဥပမာယ မိဓေကစ္စေ,_  
_အတ္ထံ ဇာနန္တိ ပဏ္ဍိတာ._  

</Paragraph>

</Division>
<Division number="25" book="ja2" e="ch" v="23" p="55">

<Paragraph number="467" type="verses" book="ja2">
_ဂင်္ဂါယ ကုဏပံ ဒိသွာ,_  
_ဝုယှမာနံ မဟဏ္ဏဝေ;_  
_ဝါယသော သမစိန္တေသိ,_  
_အပ္ပပညော အစေတသော._  

</Paragraph>

</Division>
<Division number="26" book="ja2" e="ch" v="23" p="55">

<Paragraph number="468" type="verses" book="ja2">
_‘ယာနဉ္စ ဝတိဒံ လဒ္ဓံ,_  
_ဘက္ခော စာယံ အနပ္ပကော’;_  
_တတ္ထ ရတ္တိံ တတ္ထ ဒိဝါ,_  
_တတ္ထေဝ နိရတော မနော._  

</Paragraph>

</Division>
<Division number="27" book="ja2" e="ch" v="23" p="55">

<Paragraph number="469" type="verses" book="ja2">
_ခါဒံ နာဂဿ မံသာနိ,_  
_ပိဝံ ဘာဂီရထောဒကံ;_  
_သမ္ပဿံ ဝနစေတျာနိ,_  
_န ပလေတ္ထ ဝိဟင်္ဂမော._  

</Paragraph>

</Division>
<Division number="28" book="ja2" e="ch" v="23" p="55">

<Paragraph number="470" type="verses" book="ja2">
_တဉ္စ ဩတရဏီ ဂင်္ဂါ,_  
_ပမတ္တံ ကုဏပေ ရတံ;_  
_သမုဒ္ဒံ အဇ္ဈဂါဟာသိ,_  
_အဂတီ ယတ္ထ ပက္ခိနံ._  

</Paragraph>

</Division>
<Division number="29" book="ja2" e="ch" v="23" p="55">

<Paragraph number="471" type="verses" book="ja2">
_သော စ ဘက္ခပရိက္ခီဏော,_  
ဥဒပတွာ ဝိဟင်္ဂမော;_  
_န ပစ္ဆတော န ပုရတော,_  
_နုတ္တရံ နောပိ ဒက္ခိဏံ._  

</Paragraph>

</Division>
<Division number="30" book="ja2" e="ch" v="23" p="55">

<Paragraph number="472" type="verses" book="ja2">
_ဒီပံ သော နဇ္ဈဂါဂဉ္ဆိ,_  
_အဂတီ ယတ္ထ ပက္ခိနံ;_  
_သော စ တတ္ထေဝ ပါပတ္ထ,_  
_ယထာ ဒုဗ္ဗလကော တထာ._  

</Paragraph>

</Division>
<Division number="31" book="ja2" e="ch" v="23" p="55">

<Paragraph number="473" type="verses" book="ja2">
_တဉ္စ သာမုဒ္ဒိကာ မစ္ဆာ,_  
_ကုမ္ဘီလာ မကရာ သုသူ;_  
_ပသယှကာရာ ခါဒိံသု,_  
_ဖန္ဒမာနံ ဝိပက္ခကံ._  

</Paragraph>

</Division>
<Division number="32" book="ja2" e="ch" v="23" p="56">

<Paragraph number="474" type="verses" book="ja2">
_ဧဝမေဝ တုဝံ ရာဇ,_  
_ယေ စညေ ကာမဘောဂိနော;_  
_ဂိဒ္ဓါ စေ န ဝမိဿန္တိ,_  
_ကာကပညာဝ တေ ဝိဒူ._  

</Paragraph>

</Division>
<Division number="33" book="ja2" e="ch" v="23" p="56">

<Paragraph number="475" type="verses" book="ja2">
_ဧသာ တေ ဥပမာ ရာဇ,_  
_အတ္ထသန္ဒဿနီ ကတာ;_  
_တွဉ္စ ပညာယသေ တေန,_  
_ယဒိ ကာဟသိ ဝါ န ဝါ._  

</Paragraph>

</Division>
<Division number="34" book="ja2" e="ch" v="23" p="56">

<Paragraph number="476" type="verses" book="ja2">
_ဧကဝါစမ္ပိ ဒွိဝါစံ,_  
_ဘဏေယျ အနုကမ္ပကော;_  
_တတုတ္တရိံ န ဘာသေယျ,_  
_ဒါသောဝယျဿ သန္တိကေ”._  

</Paragraph>

</Division>
<Division number="35" book="ja2" e="ch" v="23" p="56">

<Paragraph number="477" type="verses" book="ja2">
ဣဒံ ဝတွာန ပက္ကာမိ,_  
_သောဏကော အမိတဗုဒ္ဓိမာ;_  
_ဝေဟာသေ အန္တလိက္ခသ္မိံ,_  
_အနုသာသိတွာန ခတ္တိယံ._  

</Paragraph>

</Division>
<Division number="36" book="ja2" e="ch" v="23" p="56">

<Paragraph number="478" type="verses" book="ja2">
_“ကော နုမေ ရာဇကတ္တာရော,_  
_သုဒ္ဒါ ဝေယျတ္တမာဂတာ;_  
_ရဇ္ဇံ နိယျာဒယိဿာမိ,_  
_နာဟံ ရဇ္ဇေန မတ္ထိကော._  

</Paragraph>

</Division>
<Division number="37" book="ja2" e="ch" v="23" p="56">

<Paragraph number="479" type="verses" book="ja2">
_အဇ္ဇေဝ ပဗ္ဗဇိဿာမိ,_  
_ကော ဇညာ မရဏံ သုဝေ;_  
_မာဟံ ကာကောဝ ဒုမ္မေဓော,_  
_ကာမာနံ ဝသမနွဂံ”._  

</Paragraph>

</Division>
<Division number="38" book="ja2" e="ch" v="23" p="56">

<Paragraph number="480" type="verses" book="ja2">
_“အတ္ထိ တေ ဒဟရော ပုတ္တော,_  
_ဒီဃာဝု ရဋ္ဌဝဍ္ဎနော;_  
_တံ ရဇ္ဇေ အဘိသိဉ္စဿု,_  
_သော နော ရာဇာ ဘဝိဿတိ”._  

</Paragraph>

</Division>
<Division number="39" book="ja2" e="ch" v="23" p="56">

<Paragraph number="481" type="verses" book="ja2">
_“ခိပ္ပံ ကုမာရမာနေထ,_  
_ဒီဃာဝုံ ရဋ္ဌဝဍ္ဎနံ;_  
_တံ ရဇ္ဇေ အဘိသိဉ္စိဿံ,_  
_သော ဝေါ ရာဇာ ဘဝိဿတိ”._  

</Paragraph>

</Division>
<Division number="40" book="ja2" e="ch" v="23" p="56">

<Paragraph number="482" type="verses" book="ja2">
_တတော ကုမာရမာနေသုံ,_  
_ဒီဃာဝုံ ရဋ္ဌဝဍ္ဎနံ;_  
_တံ ဒိသွာ အာလပီ ရာဇာ,_  
_ဧကပုတ္တံ မနောရမံ._  

</Paragraph>

</Division>
<Division number="41" book="ja2" e="ch" v="23" p="56">

<Paragraph number="483" type="verses" book="ja2">
_“သဋ္ဌိ ဂါမသဟဿာနိ,_  
_ပရိပုဏ္ဏာနိ သဗ္ဗသော;_  
_တေ ပုတ္တ ပဋိပဇ္ဇဿု,_  
_ရဇ္ဇံ နိယျာဒယာမိ တေ._  

</Paragraph>

</Division>
<Division number="42" book="ja2" e="ch" v="23" p="56">

<Paragraph number="484" type="verses" book="ja2">
_အဇ္ဇေဝ ပဗ္ဗဇိဿာမိ,_  
_ကော ဇညာ မရဏံ သုဝေ;_  
_မာဟံ ကာကောဝ ဒုမ္မေဓော,_  
_ကာမာနံ ဝသမနွဂံ._  

</Paragraph>

</Division>
<Division number="43" book="ja2" e="ch" v="23" p="56">

<Paragraph number="485" type="verses" book="ja2">
_သဋ္ဌိ နာဂသဟဿာနိ,_  
_သဗ္ဗာလင်္ကာရဘူသိတာ;_  
_သုဝဏ္ဏကစ္ဆာ မာတင်္ဂါ,_  
_ဟေမကပ္ပနဝါသသာ._  

</Paragraph>

</Division>
<Division number="44" book="ja2" e="ch" v="23" p="57">

<Paragraph number="486" type="verses" book="ja2">
_အာရူဠှာ ဂါမဏီယေဟိ,_  
_တောမရင်္ကုသပါဏိဘိ;_  
_တေ ပုတ္တ ပဋိပဇ္ဇဿု,_  
_ရဇ္ဇံ နိယျာဒယာမိ တေ._  

</Paragraph>

</Division>
<Division number="45" book="ja2" e="ch" v="23" p="57">

<Paragraph number="487" type="verses" book="ja2">
_အဇ္ဇေဝ ပဗ္ဗဇိဿာမိ,_  
_ကော ဇညာ မရဏံ သုဝေ;_  
_မာဟံ ကာကောဝ ဒုမ္မေဓော,_  
_ကာမာနံ ဝသမနွဂံ._  

</Paragraph>

</Division>
<Division number="46" book="ja2" e="ch" v="23" p="57">

<Paragraph number="488" type="verses" book="ja2">
_သဋ္ဌိ အဿသဟဿာနိ,_  
_သဗ္ဗာလင်္ကာရဘူသိတာ;_  
_အာဇာနီယာဝ ဇာတိယာ,_  
_သိန္ဓဝါ သီဃဝါဟိနော._  

</Paragraph>

</Division>
<Division number="47" book="ja2" e="ch" v="23" p="57">

<Paragraph number="489" type="verses" book="ja2">
_အာရူဠှာ ဂါမဏီယေဟိ,_  
ဣလ္လိယာစာပဓာရိဘိ;_  
_တေ ပုတ္တ ပဋိပဇ္ဇဿု,_  
_ရဇ္ဇံ နိယျာဒယာမိ တေ._  

</Paragraph>

</Division>
<Division number="48" book="ja2" e="ch" v="23" p="57">

<Paragraph number="490" type="verses" book="ja2">
_အဇ္ဇေဝ ပဗ္ဗဇိဿာမိ,_  
_ကော ဇညာ မရဏံ သုဝေ;_  
_မာဟံ ကာကောဝ ဒုမ္မေဓော,_  
_ကာမာနံ ဝသမနွဂံ._  

</Paragraph>

</Division>
<Division number="49" book="ja2" e="ch" v="23" p="57">

<Paragraph number="491" type="verses" book="ja2">
_သဋ္ဌိ ရထသဟဿာနိ,_  
_သန္နဒ္ဓါ ဥဿိတဒ္ဓဇာ;_  
_ဒီပါ အထောပိ ဝေယျဂ္ဃါ,_  
_သဗ္ဗာလင်္ကာရဘူသိတာ._  

</Paragraph>

</Division>
<Division number="50" book="ja2" e="ch" v="23" p="57">

<Paragraph number="492" type="verses" book="ja2">
_အာရူဠှာ ဂါမဏီယေဟိ,_  
_စာပဟတ္ထေဟိ ဝမ္မိဘိ;_  
_တေ ပုတ္တ ပဋိပဇ္ဇဿု,_  
_ရဇ္ဇံ နိယျာဒယာမိ တေ._  

</Paragraph>

</Division>
<Division number="51" book="ja2" e="ch" v="23" p="57">

<Paragraph number="493" type="verses" book="ja2">
_အဇ္ဇေဝ ပဗ္ဗဇိဿာမိ,_  
_ကော ဇညာ မရဏံ သုဝေ;_  
_မာဟံ ကာကောဝ ဒုမ္မေဓော,_  
_ကာမာနံ ဝသမနွဂံ._  

</Paragraph>

</Division>
<Division number="52" book="ja2" e="ch" v="23" p="57">

<Paragraph number="494" type="verses" book="ja2">
_သဋ္ဌိ ဓေနုသဟဿာနိ,_  
_ရောဟညာ ပုင်္ဂဝူသဘာ;_  
_တာ ပုတ္တ ပဋိပဇ္ဇဿု,_  
_ရဇ္ဇံ နိယျာဒယာမိ တေ._  

</Paragraph>

</Division>
<Division number="53" book="ja2" e="ch" v="23" p="57">

<Paragraph number="495" type="verses" book="ja2">
_အဇ္ဇေဝ ပဗ္ဗဇိဿာမိ,_  
_ကော ဇညာ မရဏံ သုဝေ;_  
_မာဟံ ကာကောဝ ဒုမ္မေဓော,_  
_ကာမာနံ ဝသမနွဂံ._  

</Paragraph>

</Division>
<Division number="54" book="ja2" e="ch" v="23" p="57">

<Paragraph number="496" type="verses" book="ja2">
_သောဠသိတ္ထိသဟဿာနိ,_  
_သဗ္ဗာလင်္ကာရဘူသိတာ;_  
_ဝိစိတြဝတ္ထာဘရဏာ,_  
_အာမုတ္တမဏိကုဏ္ဍလာ;_  
_တာ ပုတ္တ ပဋိပဇ္ဇဿု,_  
_ရဇ္ဇံ နိယျာဒယာမိ တေ._  

</Paragraph>

</Division>
<Division number="55" book="ja2" e="ch" v="23" p="57">

<Paragraph number="497" type="verses" book="ja2">
_အဇ္ဇေဝ ပဗ္ဗဇိဿာမိ,_  
_ကော ဇညာ မရဏံ သုဝေ;_  
_မာဟံ ကာကောဝ ဒုမ္မေဓော,_  
_ကာမာနံ ဝသမနွဂံ”._  

</Paragraph>

</Division>
<Division number="56" book="ja2" e="ch" v="23" p="58">

<Paragraph number="498" type="verses" book="ja2">
_“ဒဟရဿေဝ မေ တာတ,_  
_မာတာ မတာတိ မေ သုတံ;_  
_တယာ ဝိနာ အဟံ တာတ,_  
_ဇီဝိတုမ္ပိ န ဥဿဟေ._  

</Paragraph>

</Division>
<Division number="57" book="ja2" e="ch" v="23" p="58">

<Paragraph number="499" type="verses" book="ja2">
_ယထာ အာရညကံ နာဂံ,_  
_ပေါတော အနွေတိ ပစ္ဆတော;_  
_ဇေဿန္တံ ဂိရိဒုဂ္ဂေသု,_  
_သမေသု ဝိသမေသု စ._  

</Paragraph>

</Division>
<Division number="58" book="ja2" e="ch" v="23" p="58">

<Paragraph number="500" type="verses" book="ja2">
_ဧဝံ တံ အနုဂစ္ဆာမိ,_  
_ပတ္တမာဒါယ ပစ္ဆတော;_  
_သုဘရော တေ ဘဝိဿာမိ,_  
_န တေ ဟေဿာမိ ဒုဗ္ဘရော”._  

</Paragraph>

</Division>
<Division number="59" book="ja2" e="ch" v="23" p="58">

<Paragraph number="501" type="verses" book="ja2">
_“ယထာ သာမုဒ္ဒိကံ နာဝံ,_  
_ဝါဏိဇာနံ ဓနေသိနံ;_  
_ဝေါဟာရော တတ္ထ ဂဏှေယျ,_  
_ဝါဏိဇာ ဗျသနီ သိယာ._  

</Paragraph>

</Division>
<Division number="60" book="ja2" e="ch" v="23" p="58">

<Paragraph number="502" type="verses" book="ja2">
_ဧဝမေဝါယံ ပုတ္တကလိ,_  
_အန္တရာယကရော မမ;_  
ဣမံ ကုမာရံ ပါပေထ,_  
_ပါသာဒံ ရတိဝဍ္ဎနံ._  

</Paragraph>

</Division>
<Division number="61" book="ja2" e="ch" v="23" p="58">

<Paragraph number="503" type="verses" book="ja2">
_တတ္ထ ကမ္ဗုသဟတ္ထာယော,_  
_ယထာ သက္ကံဝ အစ္ဆရာ;_  
_တာ နံ တတ္ထ ရမေဿန္တိ,_  
_တာဟိ စေသော ရမိဿတိ._  

</Paragraph>

</Division>
<Division number="62" book="ja2" e="ch" v="23" p="58">

<Paragraph number="504" type="verses" book="ja2">
_တတော ကုမာရံ ပါပေသုံ,_  
_ပါသာဒံ ရတိဝဍ္ဎနံ;_  
_တံ ဒိသွာ အဝစုံ ကညာ,_  
_ဒီဃာဝုံ ရဋ္ဌဝဍ္ဎနံ._  

</Paragraph>

</Division>
<Division number="63" book="ja2" e="ch" v="23" p="58">

<Paragraph number="505" type="verses" book="ja2">
_ဒေဝတာ နုသိ ဂန္ဓဗ္ဗော,_  
_အဒု သက္ကော ပုရိန္ဒဒေါ;_  
_ကော ဝါ တွံ ကဿ ဝါ ပုတ္တော,_  
_ကထံ ဇာနေမု တံ မယံ”._  

</Paragraph>

</Division>
<Division number="64" book="ja2" e="ch" v="23" p="58">

<Paragraph number="506" type="verses" book="ja2">
_“နမှိ ဒေဝေါ န ဂန္ဓဗ္ဗော,_  
_နာပိ သက္ကော ပုရိန္ဒဒေါ;_  
_ကာသိရညော အဟံ ပုတ္တော,_  
_ဒီဃာဝု ရဋ္ဌဝဍ္ဎနော;_  
_မမံ ဘရထ ဘဒ္ဒံ ဝေါ,_  
_အဟံ ဘတ္တာ ဘဝါမိ ဝေါ”._  

</Paragraph>

</Division>
<Division number="65" book="ja2" e="ch" v="23" p="58">

<Paragraph number="507" type="verses" book="ja2">
_တံ တတ္ထ အဝစုံ ကညာ,_  
_ဒီဃာဝုံ ရဋ္ဌဝဍ္ဎနံ;_  
_“ကုဟိံ ရာဇာ အနုပ္ပတ္တော,_  
ဣတော ရာဇာ ကုဟိံ ဂတော”._  

</Paragraph>

</Division>
<Division number="66" book="ja2" e="ch" v="23" p="58">

<Paragraph number="508" type="verses" book="ja2">
_“ပင်္ကံ ရာဇာ အတိက္ကန္တော,_  
_ထလေ ရာဇာ ပတိဋ္ဌိတော;_  
_အကဏ္ဋကံ အဂဟနံ,_  
_ပဋိပန္နော မဟာပထံ._  

</Paragraph>

</Division>
<Division number="67" book="ja2" e="ch" v="23" p="58">

<Paragraph number="509" type="verses" book="ja2">
_အဟဉ္စ ပဋိပန္နောသ္မိ,_  
_မဂ္ဂံ ဒုဂ္ဂတိဂါမိနံ;_  
_သကဏ္ဋကံ သဂဟနံ,_  
_ယေန ဂစ္ဆန္တိ ဒုဂ္ဂတိံ”._  

</Paragraph>

</Division>
<Division number="68" book="ja2" e="ch" v="23" p="59">

<Paragraph number="510" type="verses" book="ja2">
_“တဿ တေ သွာဂတံ ရာဇ,_  
_သီဟဿေဝ ဂိရိဗ္ဗဇံ;_  
_အနုသာသ မဟာရာဇ,_  
_တွံ နော သဗ္ဗာသမိဿရော”တိ._  


</Paragraph>
</Division>

<Paragraph number="511" type="center" book="ja2">
သောဏကဇာတကံ ပဌမံ.
</Paragraph>