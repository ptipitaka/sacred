---
title: 22.1.5 ဥမင်္ဂဇာတက
tableOfContents: false
sidebar:
  order: 5
type: tipitaka
basket: su
book: ja2
review:
  current: review
  updated: '2025-10-23T09:13:42.084370'
  updated_by: ''
  notes: ''
  history:
  - state: review
    date: '2025-10-23T09:13:42.084370'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="590" book="ja2" e="ch" v="23" p="204">

<Paragraph number="1914" type="verses" book="ja2">
_“ပဉ္စာလော သဗ္ဗသေနာယ,_  
_ဗြဟ္မဒတ္တောယမာဂတော;_  
_သာယံ ပဉ္စာလိယာ သေနာ,_  
_အပ္ပမေယျာ မဟောသဓ._  

</Paragraph>

</Division>
<Division number="591" book="ja2" e="ch" v="23" p="204">

<Paragraph number="1915" type="verses" book="ja2">
_ဝီထိမတီ ပတ္တိမတီ,_  
_သဗ္ဗသင်္ဂါမကောဝိဒါ;_  
_ဩဟာရိနီ သဒ္ဒဝတီ,_  
_ဘေရိသင်္ခပ္ပဗောဓနာ._  

</Paragraph>

</Division>
<Division number="592" book="ja2" e="ch" v="23" p="204">

<Paragraph number="1916" type="verses" book="ja2">
_လောဟဝိဇ္ဇာလင်္ကာရာဘာ,_  
_ဓဇိနီ ဝါမရောဟိနီ;_  
_သိပ္ပိယေဟိ သုသမ္ပန္နာ,_  
_သူရေဟိ သုပ္ပတိဋ္ဌိတာ._  

</Paragraph>

</Division>
<Division number="593" book="ja2" e="ch" v="23" p="204">

<Paragraph number="1917" type="verses" book="ja2">
_ဒသေတ္ထ ပဏ္ဍိတာ အာဟု,_  
_ဘူရိပညာ ရဟောဂမာ;_  
_မာတာ ဧကာဒသီ ရညော,_  
_ပဉ္စာလိယံ ပသာသတိ._  

</Paragraph>

</Division>
<Division number="594" book="ja2" e="ch" v="23" p="204">

<Paragraph number="1918" type="verses" book="ja2">
_အထေတ္ထေကသတံ ခတျာ,_  
_အနုယန္တာ ယသဿိနော;_  
_အစ္ဆိန္နရဋ္ဌာ ဗျထိတာ,_  
_ပဉ္စာလိယံ ဝသံ ဂတာ._  

</Paragraph>

</Division>
<Division number="595" book="ja2" e="ch" v="23" p="204">

<Paragraph number="1919" type="verses" book="ja2">
_ယံဝဒါ တက္ကရာ ရညော,_  
_အကာမာ ပိယဘာဏိနော;_  
_ပဉ္စာလမနုယာယန္တိ,_  
_အကာမာ ဝသိနော ဂတာ._  

</Paragraph>

</Division>
<Division number="596" book="ja2" e="ch" v="23" p="204">

<Paragraph number="1920" type="verses" book="ja2">
_တာယ သေနာယ မိထိလာ,_  
_တိသန္ဓိပရိဝါရိတာ;_  
_ရာဇဓာနီ ဝိဒေဟာနံ,_  
_သမန္တာ ပရိခညတိ._  

</Paragraph>

</Division>
<Division number="597" book="ja2" e="ch" v="23" p="204">

<Paragraph number="1921" type="verses" book="ja2">
ဥဒ္ဓံ တာရကဇာတာဝ,_  
_သမန္တာ ပရိဝါရိတာ;_  
_မဟောသဓ ဝိဇာနာဟိ,_  
_ကထံ မောက္ခော ဘဝိဿတိ”._  

</Paragraph>

</Division>
<Division number="598" book="ja2" e="ch" v="23" p="204">

<Paragraph number="1922" type="verses" book="ja2">
_“ပါဒေ ဒေဝ ပသာရေဟိ,_  
_ဘုဉ္ဇ ကာမေ ရမဿု စ;_  
_ဟိတွာ ပဉ္စာလိယံ သေနံ,_  
_ဗြဟ္မဒတ္တော ပလာယိတိ”._  

</Paragraph>

</Division>
<Division number="599" book="ja2" e="ch" v="23" p="204">

<Paragraph number="1923" type="verses" book="ja2">
_“ရာဇာ သန္ထဝကာမော တေ,_  
_ရတနာနိ ပဝေစ္ဆတိ;_  
_အာဂစ္ဆန္တု ဣတော ဒူတာ,_  
_မဉ္ဇုကာ ပိယဘာဏိနော._  

</Paragraph>

</Division>
<Division number="600" book="ja2" e="ch" v="23" p="204">

<Paragraph number="1924" type="verses" book="ja2">
_ဘာသန္တု မုဒုကာ ဝါစာ,_  
_ယာ ဝါစာ ပဋိနန္ဒိတာ;_  
_ပဉ္စာလော စ ဝိဒေဟော စ,_  
ဥဘော ဧကာ ဘဝန္တု တေ”._  

</Paragraph>

</Division>
<Division number="601" book="ja2" e="ch" v="23" p="204">

<Paragraph number="1925" type="verses" book="ja2">
_“ကထံ နု ကေဝဋ္ဋ မဟောသဓေန,_  
_သမာဂမော အာသိ တဒိင်္ဃ ဗြူဟိ;_  
_ကစ္စိ တေ ပဋိနိဇ္ဈတ္တော,_  
_ကစ္စိ တုဋ္ဌော မဟောသဓော”._  

</Paragraph>

</Division>
<Division number="602" book="ja2" e="ch" v="23" p="205">

<Paragraph number="1926" type="verses" book="ja2">
_“အနရိယရူပေါ ပုရိသော ဇနိန္ဒ,_  
_အသမ္မောဒကော ထဒ္ဓေါ အသဗ္ဘိရူပေါ;_  
_ယထာ မူဂေါ စ ဗဓိရော စ,_  
_န ကိဉ္စိတ္ထံ အဘာသထ”._  

</Paragraph>

</Division>
<Division number="603" book="ja2" e="ch" v="23" p="205">

<Paragraph number="1927" type="verses" book="ja2">
_“အဒ္ဓါ ဣဒံ မန္တပဒံ သုဒုဒ္ဒသံ,_  
_အတ္ထော သုဒ္ဓေါ နရဝိရိယေန ဒိဋ္ဌော;_  
_တထာ ဟိ ကာယော မမ သမ္ပဝေဓတိ,_  
_ဟိတွာ သယံ ကော ပရဟတ္ထမေဿတိ”._  

</Paragraph>

</Division>
<Division number="604" book="ja2" e="ch" v="23" p="205">

<Paragraph number="1928" type="verses" book="ja2">
_“ဆန္နဉှိ ဧကာဝ မတီ သမေတိ,_  
_ယေ ပဏ္ဍိတာ ဥတ္တမဘူရိပတ္တာ;_  
_ယာနံ အယာနံ အထ ဝါပိ ဌာနံ,_  
_မဟောသဓ တွမ္ပိ မတိံ ကရောဟိ”._  

</Paragraph>

</Division>
<Division number="605" book="ja2" e="ch" v="23" p="205">

<Paragraph number="1929" type="verses" book="ja2">
_“ဇာနာသိ ခေါ ရာဇ မဟာနုဘာဝေါ,_  
_မဟဗ္ဗလော စူဠနိဗြဟ္မဒတ္တော;_  
_ရာဇာ စ တံ ဣစ္ဆတိ မာရဏတ္ထံ,_  
_မိဂံ ယထာ ဩကစရေန လုဒ္ဒေါ._  

</Paragraph>

</Division>
<Division number="606" book="ja2" e="ch" v="23" p="205">

<Paragraph number="1930" type="verses" book="ja2">
_ယထာပိ မစ္ဆော ဗဠိသံ,_  
_ဝင်္ကံ မံသေန ဆာဒိတံ;_  
_အာမဂိဒ္ဓေါ န ဇာနာတိ,_  
_မစ္ဆော မရဏမတ္တနော._  

</Paragraph>

</Division>
<Division number="607" book="ja2" e="ch" v="23" p="205">

<Paragraph number="1931" type="verses" book="ja2">
_ဧဝမေဝ တုဝံ ရာဇ,_  
_စူဠနေယျဿ ဓီတရံ;_  
_ကာမဂိဒ္ဓေါ န ဇာနာသိ,_  
_မစ္ဆောဝ မရဏမတ္တနော._  

</Paragraph>

</Division>
<Division number="608" book="ja2" e="ch" v="23" p="205">

<Paragraph number="1932" type="verses" book="ja2">
_သစေ ဂစ္ဆသိ ပဉ္စာလံ,_  
_ခိပ္ပမတ္တံ ဇဟိဿသိ;_  
_မိဂံ ပန္ထာနုဗန္ဓံဝ,_  
_မဟန္တံ ဘယမေဿတိ”._  

</Paragraph>

</Division>
<Division number="609" book="ja2" e="ch" v="23" p="205">

<Paragraph number="1933" type="verses" book="ja2">
_“မယမေဝ ဗာလမှသေ ဧဠမူဂါ,_  
_ယေ ဥတ္တမတ္ထာနိ တယီ လပိမှာ;_  
_ကိမေဝ တွံ နင်္ဂလကောဋိဝဍ္ဎော,_  
_အတ္ထာနိ ဇာနာသိ ယထာပိ အညေ”._  

</Paragraph>

</Division>
<Division number="610" book="ja2" e="ch" v="23" p="205">

<Paragraph number="1934" type="verses" book="ja2">
_“ဣမံ ဂလေ ဂဟေတွာန,_  
_နာသေထ ဝိဇိတာ မမ;_  
_ယော မေ ရတနလာဘဿ,_  
_အန္တရာယာယ ဘာသတိ”._  

</Paragraph>

</Division>
<Division number="611" book="ja2" e="ch" v="23" p="206">

<Paragraph number="1935" type="verses" book="ja2">
_တတော စ သော အပက္ကမ္မ,_  
_ဝေဒေဟဿ ဥပန္တိကာ;_  
_အထ အာမန္တယီ ဒူတံ,_  
_မာဓရံ သုဝပဏ္ဍိတံ._  

</Paragraph>

</Division>
<Division number="612" book="ja2" e="ch" v="23" p="206">

<Paragraph number="1936" type="verses" book="ja2">
_“ဧဟိ သမ္မ ဟရိတပက္ခ,_  
_ဝေယျာဝစ္စံ ကရောဟိ မေ;_  
_အတ္ထိ ပဉ္စာလရာဇဿ,_  
_သာဠိကာ သယနပါလိကာ._  

</Paragraph>

</Division>
<Division number="613" book="ja2" e="ch" v="23" p="206">

<Paragraph number="1937" type="verses" book="ja2">
_တံ ဗန္ဓနေန ပုစ္ဆဿု,_  
_သာ ဟိ သဗ္ဗဿ ကောဝိဒါ;_  
_သာ တေသံ သဗ္ဗံ ဇာနာတိ,_  
_ရညော စ ကောသိယဿ စ”._  

</Paragraph>

</Division>
<Division number="614" book="ja2" e="ch" v="23" p="206">

<Paragraph number="1938" type="verses" book="ja2">
_“အာမော”တိ သော ပဋိဿုတွာ,_  
_မာဓရော သုဝပဏ္ဍိတော;_  
_အဂမာသိ ဟရိတပက္ခော,_  
_သာဠိကာယ ဥပန္တိကံ._  

</Paragraph>

</Division>
<Division number="615" book="ja2" e="ch" v="23" p="206">

<Paragraph number="1939" type="verses" book="ja2">
_တတော စ ခေါ သော ဂန္တွာန,_  
_မာဓရော သုဝပဏ္ဍိတော;_  
_အထာမန္တယိ သုဃရံ,_  
_သာဠိကံ မဉ္ဇုဘာဏိကံ._  

</Paragraph>

</Division>
<Division number="616" book="ja2" e="ch" v="23" p="206">

<Paragraph number="1940" type="verses" book="ja2">
_“ကစ္စိ တေ သုဃရေ ခမနီယံ,_  
_ကစ္စိ ဝေဿေ အနာမယံ;_  
_ကစ္စိ တေ မဓုနာ လာဇာ,_  
_လဗ္ဘတေ သုဃရေ တုဝံ”._  

</Paragraph>

</Division>
<Division number="617" book="ja2" e="ch" v="23" p="206">

<Paragraph number="1941" type="verses" book="ja2">
_“ကုသလဉ္စေဝ မေ သမ္မ,_  
_အထော သမ္မ အနာမယံ;_  
_အထော မေ မဓုနာ လာဇာ,_  
_လဗ္ဘတေ သုဝပဏ္ဍိတ._  

</Paragraph>

</Division>
<Division number="618" book="ja2" e="ch" v="23" p="206">

<Paragraph number="1942" type="verses" book="ja2">
_ကုတော နု သမ္မ အာဂမ္မ,_  
_ကဿ ဝါ ပဟိတော တုဝံ;_  
_န စ မေသိ ဣတော ပုဗ္ဗေ,_  
_ဒိဋ္ဌော ဝါ ယဒိ ဝါ သုတော”._  

</Paragraph>

</Division>
<Division number="619" book="ja2" e="ch" v="23" p="206">

<Paragraph number="1943" type="verses" book="ja2">
_“အဟောသိံ သိဝိရာဇဿ,_  
_ပါသာဒေ သယနပါလကော;_  
_တတော သော ဓမ္မိကော ရာဇာ,_  
_ဗဒ္ဓေ မောစေသိ ဗန္ဓနာ._  

</Paragraph>

</Division>
<Division number="620" book="ja2" e="ch" v="23" p="206">

<Paragraph number="1944" type="verses" book="ja2">
_တဿ မေကာ ဒုတိယာသိ,_  
_သာဠိကာ မဉ္ဇုဘာဏိကာ;_  
_တံ တတ္ထ အဝဓီ သေနော,_  
_ပေက္ခတော သုဃရေ မမ._  

</Paragraph>

</Division>
<Division number="621" book="ja2" e="ch" v="23" p="206">

<Paragraph number="1945" type="verses" book="ja2">
_တဿာ ကာမာ ဟိ သမ္မတ္တော,_  
_အာဂတောသ္မိ တဝန္တိကေ;_  
_သစေ ကရေယျ ဩကာသံ,_  
ဥဘယောဝ ဝသာမသေ”._  

</Paragraph>

</Division>
<Division number="622" book="ja2" e="ch" v="23" p="206">

<Paragraph number="1946" type="verses" book="ja2">
_“သုဝေါဝ သုဝိံ ကာမေယျ,_  
_သာဠိကော ပန သာဠိကံ;_  
_သုဝဿ သာဠိကာယေဝ,_  
_သံဝါသော ဟောတိ ကီဒိသော”._  

</Paragraph>

</Division>
<Division number="623" book="ja2" e="ch" v="23" p="207">

<Paragraph number="1947" type="verses" book="ja2">
_“ယောယံ ကာမေ ကာမယတိ,_  
_အပိ စဏ္ဍာလိကာမပိ;_  
_သဗ္ဗော ဟိ သဒိသော ဟောတိ,_  
_နတ္ထိ ကာမေ အသာဒိသော”._  

</Paragraph>

</Division>
<Division number="624" book="ja2" e="ch" v="23" p="207">

<Paragraph number="1948" type="verses" book="ja2">
_“အတ္ထိ ဇမ္ပာဝတီ နာမ,_  
_မာတာ သိဝိဿ ရာဇိနော;_  
_သာ ဘရိယာ ဝါသုဒေဝဿ,_  
_ကဏှဿ မဟေသီ ပိယာ._  

</Paragraph>

</Division>
<Division number="625" book="ja2" e="ch" v="23" p="207">

<Paragraph number="1949" type="verses" book="ja2">
_ရဋ္ဌဝတီ ကိမ္ပုရိသီ,_  
_သာပိ ဝစ္ဆံ အကာမယိ;_  
_မနုဿော မိဂိယာ သဒ္ဓိံ,_  
_နတ္ထိ ကာမေ အသာဒိသော._  

</Paragraph>

</Division>
<Division number="626" book="ja2" e="ch" v="23" p="207">

<Paragraph number="1950" type="verses" book="ja2">
_ဟန္ဒ ခွါဟံ ဂမိဿာမိ,_  
_သာဠိကေ မဉ္ဇုဘာဏိကေ;_  
_ပစ္စက္ခာနုပဒဉှေတံ,_  
_အတိမညသိ နူန မံ”._  

</Paragraph>

</Division>
<Division number="627" book="ja2" e="ch" v="23" p="207">

<Paragraph number="1951" type="verses" book="ja2">
_“န သိရီ တရမာနဿ,_  
_မာဓရ သုဝပဏ္ဍိတ;_  
ဣဓေဝ တာဝ အစ္ဆဿု,_  
_ယာဝ ရာဇာန ဒက္ခသိ;_  
_သောဿိ သဒ္ဒံ မုဒိင်္ဂါနံ,_  
_အာနုဘာဝဉ္စ ရာဇိနော”._  

</Paragraph>

</Division>
<Division number="628" book="ja2" e="ch" v="23" p="207">

<Paragraph number="1952" type="verses" book="ja2">
_“ယော နု ခွါယံ တိဗ္ဗော သဒ္ဒေါ,_  
_တိရောဇနပဒေ သုတော;_  
_ဓီတာ ပဉ္စာလရာဇဿ,_  
_ဩသဓီ ဝိယ ဝဏ္ဏိနီ;_  
_တံ ဒဿတိ ဝိဒေဟာနံ,_  
_သော ဝိဝါဟော ဘဝိဿတိ”._  

</Paragraph>

</Division>
<Division number="629" book="ja2" e="ch" v="23" p="207">

<Paragraph number="1953" type="verses" book="ja2">
_“ဧဒိသော မာ အမိတ္တာနံ,_  
_ဝိဝါဟော ဟောတု မာဓရ;_  
_ယထာ ပဉ္စာလရာဇဿ,_  
_ဝေဒေဟေန ဘဝိဿတိ._  

</Paragraph>

</Division>
<Division number="630" book="ja2" e="ch" v="23" p="207">

<Paragraph number="1954" type="verses" book="ja2">
_အာနယိတွာန ဝေဒေဟံ,_  
_ပဉ္စာလာနံ ရထေသဘော;_  
_တတော နံ ဃာတယိဿတိ,_  
_နဿ သခီ ဘဝိဿတိ”._  

</Paragraph>

</Division>
<Division number="631" book="ja2" e="ch" v="23" p="207">

<Paragraph number="1955" type="verses" book="ja2">
_“ဟန္ဒ ခေါ မံ အနုဇာနာဟိ,_  
_ရတ္တိယော သတ္တမတ္တိယော;_  
_ယာဝါဟံ သိဝိရာဇဿ,_  
_အာရောစေမိ မဟေသိနော;_  
_လဒ္ဓေါ စ မေ အာဝသထော,_  
_သာဠိကာယ ဥပန္တိကံ”._  

</Paragraph>

</Division>
<Division number="632" book="ja2" e="ch" v="23" p="207">

<Paragraph number="1956" type="verses" book="ja2">
_“ဟန္ဒ ခေါ တံ အနုဇာနာမိ,_  
_ရတ္တိယော သတ္တမတ္တိယော;_  
_သစေ တွံ သတ္တရတ္တေန,_  
_နာဂစ္ဆသိ မမန္တိကေ;_  
_မညေ ဩက္ကန္တသတ္တံ မံ,_  
_မတာယ အာဂမိဿသိ”._  

</Paragraph>

</Division>
<Division number="633" book="ja2" e="ch" v="23" p="208">

<Paragraph number="1957" type="verses" book="ja2">
_တတော စ ခေါ သော ဂန္တွာန,_  
_မာဓရော သုဝပဏ္ဍိတော;_  
_မဟောသဓဿ အက္ခာသိ,_  
_သာဠိကာဝစနံ ဣဒံ._  

</Paragraph>

</Division>
<Division number="634" book="ja2" e="ch" v="23" p="208">

<Paragraph number="1958" type="verses" book="ja2">
_“ယဿေဝ ဃရေ ဘုဉ္ဇေယျ ဘောဂံ,_  
_တဿေဝ အတ္ထံ ပုရိသော စရေယျ;_  
_ဟန္ဒာဟံ ဂစ္ဆာမိ ပုရေ ဇနိန္ဒ,_  
_ပဉ္စာလရာဇဿ ပုရံ သုရမ္မံ;_  
_နိဝေသနာနိ မာပေတုံ,_  
_ဝေဒေဟဿ ယသဿိနော._  

</Paragraph>

</Division>
<Division number="635" book="ja2" e="ch" v="23" p="208">

<Paragraph number="1959" type="verses" book="ja2">
_နိဝေသနာနိ မာပေတွာ,_  
_ဝေဒေဟဿ ယသဿိနော;_  
_ယဒါ တေ ပဟိဏေယျာမိ,_  
_တဒါ ဧယျာသိ ခတ္တိယ”._  

</Paragraph>

</Division>
<Division number="636" book="ja2" e="ch" v="23" p="208">

<Paragraph number="1960" type="verses" book="ja2">
_တတော စ ပါယာသိ ပုရေ မဟောသဓော,_  
_ပဉ္စာလရာဇဿ ပုရံ သုရမ္မံ;_  
_နိဝေသနာနိ မာပေတုံ,_  
_ဝေဒေဟဿ ယသဿိနော._  

</Paragraph>

</Division>
<Division number="637" book="ja2" e="ch" v="23" p="208">

<Paragraph number="1961" type="verses" book="ja2">
_နိဝေသနာနိ မာပေတွာ,_  
_ဝေဒေဟဿ ယသဿိနော;_  
_အထဿ ပါဟိဏီ ဒူတံ,_  
_ဝေဒေဟံ မိထိလဂ္ဂဟံ;_  
_“ဧဟိ ဒါနိ မဟာရာဇ,_  
_မာပိတံ တေ နိဝေသနံ”._  

</Paragraph>

</Division>
<Division number="638" book="ja2" e="ch" v="23" p="208">

<Paragraph number="1962" type="verses" book="ja2">
_တတော စ ရာဇာ ပါယာသိ,_  
_သေနာယ စတုရင်္ဂိယာ;_  
_အနန္တဝါဟနံ ဒဋ္ဌုံ,_  
_ဖီတံ ကပိလိယံ ပုရံ._  

</Paragraph>

</Division>
<Division number="639" book="ja2" e="ch" v="23" p="208">

<Paragraph number="1963" type="verses" book="ja2">
_တတော စ ခေါ သော ဂန္တွာန,_  
_ဗြဟ္မဒတ္တဿ ပါဟိဏိ;_  
_“အာဂတောသ္မိ မဟာရာဇ,_  
_တဝ ပါဒါနိ ဝန္ဒိတုံ._  

</Paragraph>

</Division>
<Division number="640" book="ja2" e="ch" v="23" p="208">

<Paragraph number="1964" type="verses" book="ja2">
_ဒဒါဟိ ဒါနိ မေ ဘရိယံ,_  
_နာရိံ သဗ္ဗင်္ဂသောဘိနိံ;_  
_သုဝဏ္ဏေန ပဋိစ္ဆန္နံ,_  
_ဒါသီဂဏပုရက္ခတံ”._  

</Paragraph>

</Division>
<Division number="641" book="ja2" e="ch" v="23" p="208">

<Paragraph number="1965" type="verses" book="ja2">
_“သွာဂတံ တေဝ ဝေဒေဟ,_  
_အထော တေ အဒုရာဂတံ;_  
_နက္ခတ္တံယေဝ ပရိပုစ္ဆ,_  
_အဟံ ကညံ ဒဒါမိ တေ;_  
_သုဝဏ္ဏေန ပဋိစ္ဆန္နံ,_  
_ဒါသီဂဏပုရက္ခတံ”._  

</Paragraph>

</Division>
<Division number="642" book="ja2" e="ch" v="23" p="208">

<Paragraph number="1966" type="verses" book="ja2">
_တတော စ ရာဇာ ဝေဒေဟော,_  
_နက္ခတ္တံ ပရိပုစ္ဆထ;_  
_နက္ခတ္တံ ပရိပုစ္ဆိတွာ,_  
_ဗြဟ္မဒတ္တဿ ပါဟိဏိ._  

</Paragraph>

</Division>
<Division number="643" book="ja2" e="ch" v="23" p="209">

<Paragraph number="1967" type="verses" book="ja2">
_“ဒဒါဟိ ဒါနိ မေ ဘရိယံ,_  
_နာရိံ သဗ္ဗင်္ဂသောဘိနိံ;_  
_သုဝဏ္ဏေန ပဋိစ္ဆန္နံ,_  
_ဒါသီဂဏပုရက္ခတံ”._  

</Paragraph>

</Division>
<Division number="644" book="ja2" e="ch" v="23" p="209">

<Paragraph number="1968" type="verses" book="ja2">
_“ဒဒါမိ ဒါနိ တေ ဘရိယံ,_  
_နာရိံ သဗ္ဗင်္ဂသောဘိနိံ;_  
_သုဝဏ္ဏေန ပဋိစ္ဆန္နံ,_  
_ဒါသီဂဏပုရက္ခတံ”._  

</Paragraph>

</Division>
<Division number="645" book="ja2" e="ch" v="23" p="209">

<Paragraph number="1969" type="verses" book="ja2">
_“ဟတ္ထီ အဿာ ရထာ ပတ္တီ,_  
_သေနာ တိဋ္ဌန္တိ ဝမ္မိတာ;_  
ဥက္ကာ ပဒိတ္တာ ဈာယန္တိ,_  
_ကိံ နု မညန္တိ ပဏ္ဍိတာ._  

</Paragraph>

</Division>
<Division number="646" book="ja2" e="ch" v="23" p="209">

<Paragraph number="1970" type="verses" book="ja2">
_ဟတ္ထီ အဿာ ရထာ ပတ္တီ,_  
_သေနာ တိဋ္ဌန္တိ ဝမ္မိတာ;_  
ဥက္ကာ ပဒိတ္တာ ဈာယန္တိ,_  
_ကိံ နု ကာဟန္တိ ပဏ္ဍိတ”._  

</Paragraph>

</Division>
<Division number="647" book="ja2" e="ch" v="23" p="209">

<Paragraph number="1971" type="verses" book="ja2">
_“ရက္ခတိ တံ မဟာရာဇ,_  
_စူဠနေယျော မဟဗ္ဗလော;_  
_ပဒုဋ္ဌော ဗြဟ္မဒတ္တေန,_  
_ပါတော တံ ဃာတယိဿတိ”._  

</Paragraph>

</Division>
<Division number="648" book="ja2" e="ch" v="23" p="209">

<Paragraph number="1972" type="verses" book="ja2">
_“ဥဗ္ဗေဓတိ မေ ဟဒယံ,_  
_မုခဉ္စ ပရိသုဿတိ;_  
_နိဗ္ဗုတိံ နာဓိဂစ္ဆာမိ,_  
_အဂ္ဂိဒဍ္ဎောဝ အာတပေ._  

</Paragraph>

</Division>
<Division number="649" book="ja2" e="ch" v="23" p="209">

<Paragraph number="1973" type="verses" book="ja2">
_ကမ္မာရာနံ ယထာ ဥက္ကာ,_  
_အန္တော ဈာယတိ နော ဗဟိ;_  
_ဧဝမ္ပိ ဟဒယံ မယှံ,_  
_အန္တော ဈာယတိ နော ဗဟိ”._  

</Paragraph>

</Division>
<Division number="650" book="ja2" e="ch" v="23" p="209">

<Paragraph number="1974" type="verses" book="ja2">
_“ပမတ္တော မန္တနာတီတော,_  
_ဘိန္နမန္တောသိ ခတ္တိယ;_  
ဣဒါနိ ခေါ တံ တာယန္တု,_  
_ပဏ္ဍိတာ မန္တိနော ဇနာ._  

</Paragraph>

</Division>
<Division number="651" book="ja2" e="ch" v="23" p="209">

<Paragraph number="1975" type="verses" book="ja2">
_အကတွာမစ္စဿ ဝစနံ,_  
_အတ္ထကာမဟိတေသိနော;_  
_အတ္တပီတိရတော ရာဇာ,_  
_မိဂေါ ကူဋေဝ ဩဟိတော._  

</Paragraph>

</Division>
<Division number="652" book="ja2" e="ch" v="23" p="209">

<Paragraph number="1976" type="verses" book="ja2">
_ယထာပိ မစ္ဆော ဗဠိသံ,_  
_ဝင်္ကံ မံသေန ဆာဒိတံ;_  
_အာမဂိဒ္ဓေါ န ဇာနာတိ,_  
_မစ္ဆော မရဏမတ္တနော._  

</Paragraph>

</Division>
<Division number="653" book="ja2" e="ch" v="23" p="209">

<Paragraph number="1977" type="verses" book="ja2">
_ဧဝမေဝ တုဝံ ရာဇ,_  
_စူဠနေယျဿ ဓီတရံ;_  
_ကာမဂိဒ္ဓေါ န ဇာနာသိ,_  
_မစ္ဆောဝ မရဏမတ္တနော._  

</Paragraph>

</Division>
<Division number="654" book="ja2" e="ch" v="23" p="209">

<Paragraph number="1978" type="verses" book="ja2">
_သစေ ဂစ္ဆသိ ပဉ္စာလံ,_  
_ခိပ္ပမတ္တံ ဇဟိဿသိ;_  
_မိဂံ ပန္ထာနုဗန္ဓံဝ,_  
_မဟန္တံ ဘယမေဿတိ._  

</Paragraph>

</Division>
<Division number="655" book="ja2" e="ch" v="23" p="210">

<Paragraph number="1979" type="verses" book="ja2">
_အနရိယရူပေါ ပုရိသော ဇနိန္ဒ,_  
_အဟီဝ ဥစ္ဆင်္ဂဂတော ဍသေယျ;_  
_န တေန မိတ္တိံ ကယိရာထ ဓီရော,_  
_ဒုက္ခော ဟဝေ ကာပုရိသေန သင်္ဂမော._  

</Paragraph>

</Division>
<Division number="656" book="ja2" e="ch" v="23" p="210">

<Paragraph number="1980" type="verses" book="ja2">
_ယဒေဝ ဇညာ ပုရိသံ ဇနိန္ဒ,_  
_သီလဝါယံ ဗဟုဿုတော;_  
_တေနေဝ မိတ္တိံ ကယိရာထ ဓီရော,_  
_သုခေါ ဟဝေ သပ္ပုရိသေန သင်္ဂမော._  

</Paragraph>

</Division>
<Division number="657" book="ja2" e="ch" v="23" p="210">

<Paragraph number="1981" type="verses" book="ja2">
_ဗာလော တုဝံ ဧဠမူဂေါသိ ရာဇ,_  
_ယော ဥတ္တမတ္ထာနိ မယီ လပိတ္ထော;_  
_ကိမေဝဟံ နင်္ဂလကောဋိဝဍ္ဎော,_  
_အတ္ထာနိ ဇာနာမိ ယထာပိ အညေ._  

</Paragraph>

</Division>
<Division number="658" book="ja2" e="ch" v="23" p="210">

<Paragraph number="1982" type="verses" book="ja2">
ဣမံ ဂလေ ဂဟေတွာန,_  
_နာသေထ ဝိဇိတာ မမ;_  
_ယော မေ ရတနလာဘဿ,_  
_အန္တရာယာယ ဘာသတိ”._  

</Paragraph>

</Division>
<Division number="659" book="ja2" e="ch" v="23" p="210">

<Paragraph number="1983" type="verses" book="ja2">
_“မဟောသဓ အတီတေန,_  
_နာနုဝိဇ္ဈန္တိ ပဏ္ဍိတာ;_  
_ကိံ မံ အဿံဝ သမ္ဗဒ္ဓံ,_  
_ပတောဒေနေဝ ဝိဇ္ဈသိ._  

</Paragraph>

</Division>
<Division number="660" book="ja2" e="ch" v="23" p="210">

<Paragraph number="1984" type="verses" book="ja2">
_သစေ ပဿသိ မောက္ခံ ဝါ,_  
_ခေမံ ဝါ ပန ပဿသိ;_  
_တေနေဝ မံ အနုသာသ,_  
_ကိံ အတီတေန ဝိဇ္ဈသိ”._  

</Paragraph>

</Division>
<Division number="661" book="ja2" e="ch" v="23" p="210">

<Paragraph number="1985" type="verses" book="ja2">
_“အတီတံ မာနုသံ ကမ္မံ,_  
_ဒုက္ကရံ ဒုရဘိသမ္ဘဝံ;_  
_န တံ သက္ကောမိ မောစေတုံ,_  
_တွံ ပဇာနဿု ခတ္တိယ._  

</Paragraph>

</Division>
<Division number="662" book="ja2" e="ch" v="23" p="210">

<Paragraph number="1986" type="verses" book="ja2">
_သန္တိ ဝေဟာယသာ နာဂါ,_  
ဣဒ္ဓိမန္တော ယသဿိနော;_  
_တေပိ အာဒါယ ဂစ္ဆေယျုံ,_  
_ယဿ ဟောန္တိ တထာဝိဓာ._  

</Paragraph>

</Division>
<Division number="663" book="ja2" e="ch" v="23" p="210">

<Paragraph number="1987" type="verses" book="ja2">
_သန္တိ ဝေဟာယသာ အဿာ,_  
ဣဒ္ဓိမန္တော ယသဿိနော;_  
_တေပိ အာဒါယ ဂစ္ဆေယျုံ,_  
_ယဿ ဟောန္တိ တထာဝိဓာ._  

</Paragraph>

</Division>
<Division number="664" book="ja2" e="ch" v="23" p="210">

<Paragraph number="1988" type="verses" book="ja2">
_သန္တိ ဝေဟာယသာ ပက္ခီ,_  
ဣဒ္ဓိမန္တော ယသဿိနော;_  
_တေပိ အာဒါယ ဂစ္ဆေယျုံ,_  
_ယဿ ဟောန္တိ တထာဝိဓာ._  

</Paragraph>

</Division>
<Division number="665" book="ja2" e="ch" v="23" p="211">

<Paragraph number="1989" type="verses" book="ja2">
_သန္တိ ဝေဟာယသာ ယက္ခာ,_  
ဣဒ္ဓိမန္တော ယသဿိနော;_  
_တေပိ အာဒါယ ဂစ္ဆေယျုံ,_  
_ယဿ ဟောန္တိ တထာဝိဓာ._  

</Paragraph>

</Division>
<Division number="666" book="ja2" e="ch" v="23" p="211">

<Paragraph number="1990" type="verses" book="ja2">
_အတီတံ မာနုသံ ကမ္မံ,_  
_ဒုက္ကရံ ဒုရဘိသမ္ဘဝံ;_  
_န တံ သက္ကောမိ မောစေတုံ,_  
_အန္တလိက္ခေန ခတ္တိယ”._  

</Paragraph>

</Division>
<Division number="667" book="ja2" e="ch" v="23" p="211">

<Paragraph number="1991" type="verses" book="ja2">
_“အတီရဒဿီ ပုရိသော,_  
_မဟန္တေ ဥဒကဏ္ဏဝေ;_  
_ယတ္ထ သော လဘတေ ဂါဓံ,_  
_တတ္ထ သော ဝိန္ဒတေ သုခံ._  

</Paragraph>

</Division>
<Division number="668" book="ja2" e="ch" v="23" p="211">

<Paragraph number="1992" type="verses" book="ja2">
_ဧဝံ အမှဉ္စ ရညော စ,_  
_တွံ ပတိဋ္ဌာ မဟောသဓ;_  
_တွံ နောသိ မန္တိနံ သေဋ္ဌော,_  
_အမှေ ဒုက္ခာ ပမောစယ”._  

</Paragraph>

</Division>
<Division number="669" book="ja2" e="ch" v="23" p="211">

<Paragraph number="1993" type="verses" book="ja2">
_“အတီတံ မာနုသံ ကမ္မံ,_  
_ဒုက္ကရံ ဒုရဘိသမ္ဘဝံ;_  
_န တံ သက္ကောမိ မောစေတုံ,_  
_တွံ ပဇာနဿု သေနက”._  

</Paragraph>

</Division>
<Division number="670" book="ja2" e="ch" v="23" p="211">

<Paragraph number="1994" type="verses" book="ja2">
_“သုဏောဟိ မေတံ ဝစနံ,_  
_ပဿ သေနံ မဟဗ္ဘယံ;_  
_သေနကံ ဒါနိ ပုစ္ဆာမိ,_  
_ကိံ ကိစ္စံ ဣဓ မညသိ”._  

</Paragraph>

</Division>
<Division number="671" book="ja2" e="ch" v="23" p="211">

<Paragraph number="1995" type="verses" book="ja2">
_“အဂ္ဂိံ ဝါ ဒွါရတော ဒေမ,_  
_ဂဏှာမသေ ဝိကန္တနံ;_  
_အညမညံ ဝဓိတွာန,_  
_ခိပ္ပံ ဟိဿာမ ဇီဝိတံ;_  
_မာ နော ရာဇာ ဗြဟ္မဒတ္တော,_  
_စိရံ ဒုက္ခေန မာရယိ”._  

</Paragraph>

</Division>
<Division number="672" book="ja2" e="ch" v="23" p="211">

<Paragraph number="1996" type="verses" book="ja2">
_“သုဏောဟိ မေတံ ဝစနံ,_  
_ပဿ သေနံ မဟဗ္ဘယံ;_  
_ပုက္ကုသံ ဒါနိ ပုစ္ဆာမိ,_  
_ကိံ ကိစ္စံ ဣဓ မညသိ”._  

</Paragraph>

</Division>
<Division number="673" book="ja2" e="ch" v="23" p="211">

<Paragraph number="1997" type="verses" book="ja2">
_“ဝိသံ ခါဒိတွာ မိယျာမ,_  
_ခိပ္ပံ ဟိဿာမ ဇီဝိတံ;_  
_မာ နော ရာဇာ ဗြဟ္မဒတ္တော,_  
_စိရံ ဒုက္ခေန မာရယိ”._  

</Paragraph>

</Division>
<Division number="674" book="ja2" e="ch" v="23" p="211">

<Paragraph number="1998" type="verses" book="ja2">
_“သုဏောဟိ မေတံ ဝစနံ,_  
_ပဿ သေနံ မဟဗ္ဘယံ;_  
_ကာမိန္ဒံ ဒါနိ ပုစ္ဆာမိ,_  
_ကိံ ကိစ္စံ ဣဓ မညသိ”._  

</Paragraph>

</Division>
<Division number="675" book="ja2" e="ch" v="23" p="211">

<Paragraph number="1999" type="verses" book="ja2">
_“ရဇ္ဇုယာ ဗဇ္ဈ မိယျာမ,_  
_ပပါတာ ပပတာမသေ;_  
_မာ နော ရာဇာ ဗြဟ္မဒတ္တော,_  
_စိရံ ဒုက္ခေန မာရယိ”._  

</Paragraph>

</Division>
<Division number="676" book="ja2" e="ch" v="23" p="211">

<Paragraph number="2000" type="verses" book="ja2">
_“သုဏောဟိ မေတံ ဝစနံ,_  
_ပဿ သေနံ မဟဗ္ဘယံ;_  
_ဒေဝိန္ဒံ ဒါနိ ပုစ္ဆာမိ,_  
_ကိံ ကိစ္စံ ဣဓ မညသိ”._  

</Paragraph>

</Division>
<Division number="677" book="ja2" e="ch" v="23" p="212">

<Paragraph number="2001" type="verses" book="ja2">
_“အဂ္ဂိံ ဝါ ဒွါရတော ဒေမ,_  
_ဂဏှာမသေ ဝိကန္တနံ;_  
_အညမညံ ဝဓိတွာန,_  
_ခိပ္ပံ ဟိဿာမ ဇီဝိတံ;_  
_န နော သက္ကောတိ မောစေတုံ,_  
_သုခေနေဝ မဟောသဓော”._  

</Paragraph>

</Division>
<Division number="678" book="ja2" e="ch" v="23" p="212">

<Paragraph number="2002" type="verses" book="ja2">
_“ယထာ ကဒလိနော သာရံ,_  
_အနွေသံ နာဓိဂစ္ဆတိ;_  
_ဧဝံ အနွေသမာနာ နံ,_  
_ပဉှံ နဇ္ဈဂမာမသေ._  

</Paragraph>

</Division>
<Division number="679" book="ja2" e="ch" v="23" p="212">

<Paragraph number="2003" type="verses" book="ja2">
_ယထာ သိမ္ဗလိနော သာရံ,_  
_အနွေသံ နာဓိဂစ္ဆတိ;_  
_ဧဝံ အနွေသမာနာ နံ,_  
_ပဉှံ နဇ္ဈဂမာမသေ._  

</Paragraph>

</Division>
<Division number="680" book="ja2" e="ch" v="23" p="212">

<Paragraph number="2004" type="verses" book="ja2">
_အဒေသေ ဝတ နော ဝုဋ္ဌံ,_  
_ကုဉ္ဇရာနံဝနောဒကေ;_  
_သကာသေ ဒုမ္မနုဿာနံ,_  
_ဗာလာနံ အဝိဇာနတံ._  

</Paragraph>

</Division>
<Division number="681" book="ja2" e="ch" v="23" p="212">

<Paragraph number="2005" type="verses" book="ja2">
ဥဗ္ဗေဓတိ မေ ဟဒယံ,_  
_မုခဉ္စ ပရိသုဿတိ;_  
_နိဗ္ဗုတိံ နာဓိဂစ္ဆာမိ,_  
_အဂ္ဂိဒဍ္ဎောဝ အာတပေ._  

</Paragraph>

</Division>
<Division number="682" book="ja2" e="ch" v="23" p="212">

<Paragraph number="2006" type="verses" book="ja2">
_ကမ္မာရာနံ ယထာ ဥက္ကာ,_  
_အန္တော ဈာယတိ နော ဗဟိ;_  
_ဧဝမ္ပိ ဟဒယံ မယှံ,_  
_အန္တော ဈာယတိ နော ဗဟိ”._  

</Paragraph>

</Division>
<Division number="683" book="ja2" e="ch" v="23" p="212">

<Paragraph number="2007" type="verses" book="ja2">
_တတော သော ပဏ္ဍိတော ဓီရော,_  
_အတ္ထဒဿီ မဟောသဓော;_  
_ဝေဒေဟံ ဒုက္ခိတံ ဒိသွာ,_  
ဣဒံ ဝစနမဗြဝိ._  

</Paragraph>

</Division>
<Division number="684" book="ja2" e="ch" v="23" p="212">

<Paragraph number="2008" type="verses" book="ja2">
_“မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_အဟံ တံ မောစယိဿာမိ,_  
_ရာဟုဂ္ဂဟံဝ စန္ဒိမံ._  

</Paragraph>

</Division>
<Division number="685" book="ja2" e="ch" v="23" p="212">

<Paragraph number="2009" type="verses" book="ja2">
_မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_အဟံ တံ မောစယိဿာမိ,_  
_ရာဟုဂ္ဂဟံဝ သူရိယံ._  

</Paragraph>

</Division>
<Division number="686" book="ja2" e="ch" v="23" p="212">

<Paragraph number="2010" type="verses" book="ja2">
_မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_အဟံ တံ မောစယိဿာမိ,_  
_ပင်္ကေ သန္နံဝ ကုဉ္ဇရံ._  

</Paragraph>

</Division>
<Division number="687" book="ja2" e="ch" v="23" p="212">

<Paragraph number="2011" type="verses" book="ja2">
_မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_အဟံ တံ မောစယိဿာမိ,_  
_ပေဠာဗဒ္ဓံဝ ပန္နဂံ._  

</Paragraph>

</Division>
<Division number="688" book="ja2" e="ch" v="23" p="212">

<Paragraph number="2012" type="verses" book="ja2">
_မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_အဟံ တံ မောစယိဿာမိ,_  
_ပက္ခိံ ဗဒ္ဓံဝ ပဉ္ဇရေ._  

</Paragraph>

</Division>
<Division number="689" book="ja2" e="ch" v="23" p="213">

<Paragraph number="2013" type="verses" book="ja2">
_မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_အဟံ တံ မောစယိဿာမိ,_  
_မစ္ဆေ ဇာလဂတေရိဝ._  

</Paragraph>

</Division>
<Division number="690" book="ja2" e="ch" v="23" p="213">

<Paragraph number="2014" type="verses" book="ja2">
_မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_အဟံ တံ မောစယိဿာမိ,_  
_သယောဂ္ဂဗလဝါဟနံ._  

</Paragraph>

</Division>
<Division number="691" book="ja2" e="ch" v="23" p="213">

<Paragraph number="2015" type="verses" book="ja2">
_မာ တွံ ဘာယိ မဟာရာဇ,_  
_မာ တွံ ဘာယိ ရထေသဘ;_  
_ပဉ္စာလံ ဝါဟယိဿာမိ,_  
_ကာကသေနံဝ လေဍ္ဍုနာ._  

</Paragraph>

</Division>
<Division number="692" book="ja2" e="ch" v="23" p="213">

<Paragraph number="2016" type="verses" book="ja2">
_အဒု ပညာ ကိမတ္ထိယာ,_  
_အမစ္စော ဝါပိ တာဒိသော;_  
_ယော တံ သမ္ဗာဓပက္ခန္ဒံ,_  
_ဒုက္ခာ န ပရိမောစယေ”._  

</Paragraph>

</Division>
<Division number="693" book="ja2" e="ch" v="23" p="213">

<Paragraph number="2017" type="verses" book="ja2">
_“ဧထ မာဏဝါ ဥဋ္ဌေထ,_  
_မုခံ သောဓေထ သန္ဓိနော;_  
_ဝေဒေဟော သဟမစ္စေဟိ,_  
ဥမင်္ဂေန ဂမိဿတိ”._  

</Paragraph>

</Division>
<Division number="694" book="ja2" e="ch" v="23" p="213">

<Paragraph number="2018" type="verses" book="ja2">
_တဿ တံ ဝစနံ သုတွာ,_  
_ပဏ္ဍိတဿာနုစာရိနော;_  
ဥမင်္ဂဒွါရံ ဝိဝရိံသု,_  
_ယန္တယုတ္တေ စ အဂ္ဂဠေ._  

</Paragraph>

</Division>
<Division number="695" book="ja2" e="ch" v="23" p="213">

<Paragraph number="2019" type="verses" book="ja2">
_ပုရတော သေနကော ယာတိ,_  
_ပစ္ဆတော စ မဟောသဓော;_  
_မဇ္ဈေ စ ရာဇာ ဝေဒေဟော,_  
_အမစ္စပရိဝါရိတော._  

</Paragraph>

</Division>
<Division number="696" book="ja2" e="ch" v="23" p="213">

<Paragraph number="2020" type="verses" book="ja2">
ဥမင်္ဂါ နိက္ခမိတွာန,_  
_ဝေဒေဟော နာဝမာရုဟိ;_  
_အဘိရူဠှဉ္စ တံ ဉတွာ,_  
_အနုသာသိ မဟောသဓော._  

</Paragraph>

</Division>
<Division number="697" book="ja2" e="ch" v="23" p="213">

<Paragraph number="2021" type="verses" book="ja2">
_“အယံ တေ သသုရော ဒေဝ,_  
_အယံ သဿု ဇနာဓိပ;_  
_ယထာ မာတု ပဋိပတ္တိ,_  
_ဧဝံ တေ ဟောတု သဿုယာ._  

</Paragraph>

</Division>
<Division number="698" book="ja2" e="ch" v="23" p="213">

<Paragraph number="2022" type="verses" book="ja2">
_ယထာပိ နိယကော ဘာတာ,_  
_သော်ဒရိယော ဧကမာတုကော;_  
_ဧဝံ ပဉ္စာလစန္ဒော တေ,_  
_ဒယိတဗ္ဗော ရထေသဘ._  

</Paragraph>

</Division>
<Division number="699" book="ja2" e="ch" v="23" p="213">

<Paragraph number="2023" type="verses" book="ja2">
_အယံ ပဉ္စာလစန္ဒီ တေ,_  
_ရာဇပုတ္တီ အဘိစ္ဆိတာ;_  
_ကာမံ ကရောဟိ တေ တာယ,_  
_ဘရိယာ တေ ရထေသဘ”._  

</Paragraph>

</Division>
<Division number="700" book="ja2" e="ch" v="23" p="213">

<Paragraph number="2024" type="verses" book="ja2">
_“အာရုယှ နာဝံ တရမာနော,_  
_ကိံ နု တီရမှိ တိဋ္ဌသိ;_  
_ကိစ္ဆာ မုတ္တာမှ ဒုက္ခတော,_  
_ယာမ ဒါနိ မဟောသဓ”._  

</Paragraph>

</Division>
<Division number="701" book="ja2" e="ch" v="23" p="214">

<Paragraph number="2025" type="verses" book="ja2">
_“နေသ ဓမ္မော မဟာရာဇ,_  
_ယောဟံ သေနာယ နာယကော;_  
_သေနင်္ဂံ ပရိဟာပေတွာ,_  
_အတ္တာနံ ပရိမောစယေ._  

</Paragraph>

</Division>
<Division number="702" book="ja2" e="ch" v="23" p="214">

<Paragraph number="2026" type="verses" book="ja2">
_နိဝေသနမှိ တေ ဒေဝ,_  
_သေနင်္ဂံ ပရိဟာပိတံ;_  
_တံ ဒိန္နံ ဗြဟ္မဒတ္တေန,_  
_အာနယိဿံ ရထေသဘ”._  

</Paragraph>

</Division>
<Division number="703" book="ja2" e="ch" v="23" p="214">

<Paragraph number="2027" type="verses" book="ja2">
_“အပ္ပသေနော မဟာသေနံ,_  
_ကထံ ဝိဂ္ဂယှ ဌဿသိ;_  
_ဒုဗ္ဗလော ဗလဝန္တေန,_  
_ဝိဟညိဿသိ ပဏ္ဍိတ”._  

</Paragraph>

</Division>
<Division number="704" book="ja2" e="ch" v="23" p="214">

<Paragraph number="2028" type="verses" book="ja2">
_“အပ္ပသေနောပိ စေ မန္တီ,_  
_မဟာသေနံ အမန္တိနံ;_  
_ဇိနာတိ ရာဇာ ရာဇာနော,_  
_အာဒိစ္စောဝုဒယံ တမံ”._  

</Paragraph>

</Division>
<Division number="705" book="ja2" e="ch" v="23" p="214">

<Paragraph number="2029" type="verses" book="ja2">
_“သုသုခံ ဝတ သံဝါသော,_  
_ပဏ္ဍိတေဟီတိ သေနက;_  
_ပက္ခီဝ ပဉ္ဇရေ ဗဒ္ဓေ,_  
_မစ္ဆေ ဇာလဂတေရိဝ;_  
_အမိတ္တဟတ္ထတ္တဂတေ,_  
_မောစယီ နော မဟောသဓော”._  

</Paragraph>

</Division>
<Division number="706" book="ja2" e="ch" v="23" p="214">

<Paragraph number="2030" type="verses" book="ja2">
_“ဧဝမေတံ မဟာရာဇ,_  
_ပဏ္ဍိတာ ဟိ သုခါဝဟာ;_  
_ပက္ခီဝ ပဉ္ဇရေ ဗဒ္ဓေ,_  
_မစ္ဆေ ဇာလဂတေရိဝ;_  
_အမိတ္တဟတ္ထတ္တဂတေ,_  
_မောစယီ နော မဟောသဓော”._  

</Paragraph>

</Division>
<Division number="707" book="ja2" e="ch" v="23" p="214">

<Paragraph number="2031" book="ja2">
_ရက္ခိတွာ ကသိဏံ ရတ္တိံ,_  
_စူဠနေယျော မဟဗ္ဗလော;_  
ဥဒေန္တံ အရုဏုဂ္ဂသ္မိံ,_  
ဥပကာရိံ ဥပါဂမိ._  

</Paragraph>

</Division>
<Division number="708" book="ja2" e="ch" v="23" p="214">

<Paragraph number="2032" type="verses" book="ja2">
_အာရုယှ ပဝရံ နာဂံ,_  
_ဗလဝန္တံ သဋ္ဌိဟာယနံ;_  
_ရာဇာ အဝေါစ ပဉ္စာလော,_  
_စူဠနေယျော မဟဗ္ဗလော._  

</Paragraph>

</Division>
<Division number="709" book="ja2" e="ch" v="23" p="214">

<Paragraph number="2033" type="verses" book="ja2">
_သန္နဒ္ဓေါ မဏိဝမ္မေန,_  
_သရမာဒါယ ပါဏိနာ;_  
_ပေသိယေ အဇ္ဈဘာသိတ္ထ,_  
_ပုထုဂုမ္ဗေ သမာဂတေ._  

</Paragraph>

</Division>
<Division number="710" book="ja2" e="ch" v="23" p="214">

<Paragraph number="2034" type="verses" book="ja2">
_ဟတ္ထာရောဟေ အနီကဋ္ဌေ,_  
_ရထိကေ ပတ္တိကာရကေ;_  
ဥပါသနမှိ ကတဟတ္ထေ,_  
_ဝါလဝေဓေ သမာဂတေ._  

</Paragraph>

</Division>
<Division number="711" book="ja2" e="ch" v="23" p="214">

<Paragraph number="2035" type="verses" book="ja2">
_“ပေသေထ ကုဉ္ဇရေ ဒန္တီ,_  
_ဗလဝန္တေ သဋ္ဌိဟာယနေ;_  
_မဒ္ဒန္တု ကုဉ္ဇရာ နဂရံ,_  
_ဝေဒေဟေန သုမာပိတံ._  

</Paragraph>

</Division>
<Division number="712" book="ja2" e="ch" v="23" p="214">

<Paragraph number="2036" type="verses" book="ja2">
_ဝစ္ဆဒန္တမုခါ သေတာ,_  
_တိက္ခဂ္ဂါ အဋ္ဌိဝေဓိနော;_  
_ပဏုန္နာ ဓနုဝေဂေန,_  
_သမ္ပတန္တုတရီတရာ._  

</Paragraph>

</Division>
<Division number="713" book="ja2" e="ch" v="23" p="215">

<Paragraph number="2037" type="verses" book="ja2">
_မာဏဝါ ဝမ္မိနော သူရာ,_  
_စိတြဒဏ္ဍယုတာဝုဓာ;_  
_ပက္ခန္ဒိနော မဟာနာဂါ,_  
_ဟတ္ထီနံ ဟောန္တု သမ္မုခါ._  

</Paragraph>

</Division>
<Division number="714" book="ja2" e="ch" v="23" p="215">

<Paragraph number="2038" type="verses" book="ja2">
_သတ္တိယော တေလဓောတာယော,_  
_အစ္စိမန္တာ ပဘဿရာ;_  
_ဝိဇ္ဇောတမာနာ တိဋ္ဌန္တု,_  
_သတရံသီဝ တာရကာ._  

</Paragraph>

</Division>
<Division number="715" book="ja2" e="ch" v="23" p="215">

<Paragraph number="2039" type="verses" book="ja2">
_အာဝုဓဗလဝန္တာနံ,_  
_ဂုဏိကာယူရဓာရိနံ;_  
_ဧတာဒိသာနံ ယောဓာနံ,_  
_သင်္ဂါမေ အပလာယိနံ;_  
_ဝေဒေဟော ကုတော မုစ္စိဿတိ,_  
_သစေ ပက္ခီဝ ကာဟိတိ._  

</Paragraph>

</Division>
<Division number="716" book="ja2" e="ch" v="23" p="215">

<Paragraph number="2040" type="verses" book="ja2">
_တိံသ မေ ပုရိသနာဝုတျော,_  
_သဗ္ဗေဝေကေကနိစ္စိတာ;_  
_ယေသံ သမံ န ပဿာမိ,_  
_ကေဝလံ မဟိမံ စရံ._  

</Paragraph>

</Division>
<Division number="717" book="ja2" e="ch" v="23" p="215">

<Paragraph number="2041" type="verses" book="ja2">
_နာဂါ စ ကပ္ပိတာ ဒန္တီ,_  
_ဗလဝန္တော သဋ္ဌိဟာယနာ;_  
_ယေသံ ခန္ဓေသု သောဘန္တိ,_  
_ကုမာရာ စာရုဒဿနာ._  

</Paragraph>

</Division>
<Division number="718" book="ja2" e="ch" v="23" p="215">

<Paragraph number="2042" type="verses" book="ja2">
_ပီတာလင်္ကာရာ ပီတဝသနာ,_  
_ပီတုတ္တရနိဝါသနာ;_  
_နာဂခန္ဓေသု သောဘန္တိ,_  
_ဒေဝပုတ္တာဝ နန္ဒနေ._  

</Paragraph>

</Division>
<Division number="719" book="ja2" e="ch" v="23" p="215">

<Paragraph number="2043" type="verses" book="ja2">
_ပါဌီနဝဏ္ဏာ နေတ္တိံသာ,_  
_တေလဓောတာ ပဘဿရာ;_  
_နိဋ္ဌိတာ နရဓီရေဟိ,_  
_သမဓာရာ သုနိဿိတာ._  

</Paragraph>

</Division>
<Division number="720" book="ja2" e="ch" v="23" p="215">

<Paragraph number="2044" type="verses" book="ja2">
_ဝေလ္လာလိနော ဝီတမလာ,_  
_သိက္ကာယသမယာ ဒဠာ;_  
_ဂဟိတာ ဗလဝန္တေဟိ,_  
_သုပ္ပဟာရပ္ပဟာရိဘိ._  

</Paragraph>

</Division>
<Division number="721" book="ja2" e="ch" v="23" p="215">

<Paragraph number="2045" type="verses" book="ja2">
_သုဝဏ္ဏထရုသမ္ပန္နာ,_  
_လောဟိတကစ္ဆုပဓာရိတာ;_  
_ဝိဝတ္တမာနာ သောဘန္တိ,_  
_ဝိဇ္ဇုဝဗ္ဘဃနန္တရေ._  

</Paragraph>

</Division>
<Division number="722" book="ja2" e="ch" v="23" p="215">

<Paragraph number="2046" type="verses" book="ja2">
_ပဋာကာ ဝမ္မိနော သူရာ,_  
_အသိစမ္မဿ ကောဝိဒါ;_  
_ဓနုဂ္ဂဟာ သိက္ခိတရာ,_  
_နာဂခန္ဓေ နိပါတိနော._  

</Paragraph>

</Division>
<Division number="723" book="ja2" e="ch" v="23" p="215">

<Paragraph number="2047" type="verses" book="ja2">
_ဧတာဒိသေဟိ ပရိက္ခိတ္တော,_  
_နတ္ထိ မောက္ခော ဣတော တဝ;_  
_ပဘာဝံ တေ န ပဿာမိ,_  
_ယေန တွံ မိထိလံ ဝဇေ”._  

</Paragraph>

</Division>
<Division number="724" book="ja2" e="ch" v="23" p="215">

<Paragraph number="2048" type="verses" book="ja2">
_“ကိံ နု သန္တရမာနောဝ,_  
_နာဂံ ပေသေသိ ကုဉ္ဇရံ;_  
_ပဟဋ္ဌရူပေါ အာပတသိ,_  
_သိဒ္ဓတ္ထောသ္မီတိ မညသိ._  

</Paragraph>

</Division>
<Division number="725" book="ja2" e="ch" v="23" p="216">

<Paragraph number="2049" type="verses" book="ja2">
_ဩဟရေတံ ဓနုံ စာပံ,_  
_ခုရပ္ပံ ပဋိသံဟရ;_  
_ဩဟရေတံ သုဘံ ဝမ္မံ,_  
_ဝေဠုရိယမဏိသန္ထတံ”._  

</Paragraph>

</Division>
<Division number="726" book="ja2" e="ch" v="23" p="216">

<Paragraph number="2050" type="verses" book="ja2">
_“ပသန္နမုခဝဏ္ဏောသိ,_  
_မိတပုဗ္ဗဉ္စ ဘာသသိ;_  
_ဟောတိ ခေါ မရဏကာလေ,_  
_ဧဒိသီ ဝဏ္ဏသမ္ပဒါ”._  

</Paragraph>

</Division>
<Division number="727" book="ja2" e="ch" v="23" p="216">

<Paragraph number="2051" type="verses" book="ja2">
_“မောဃံ တေ ဂဇ္ဇိတံ ရာဇ,_  
_ဘိန္နမန္တောသိ ခတ္တိယ;_  
_ဒုဂ္ဂဏှောသိ တယာ ရာဇာ,_  
_ခဠုင်္ကေနေဝ သိန္ဓဝေါ._  

</Paragraph>

</Division>
<Division number="728" book="ja2" e="ch" v="23" p="216">

<Paragraph number="2052" type="verses" book="ja2">
_တိဏ္ဏော ဟိယျော ရာဇာ ဂင်္ဂံ,_  
_သာမစ္စော သပရိဇ္ဇနော;_  
_ဟံသရာဇံ ယထာ ဓင်္ကော,_  
_အနုဇ္ဇဝံ ပတိဿသိ._  

</Paragraph>

</Division>
<Division number="729" book="ja2" e="ch" v="23" p="216">

<Paragraph number="2053" type="verses" book="ja2">
_သိင်္ဂါလာ ရတ္တိဘာဂေန,_  
_ဖုလ္လံ ဒိသွာန ကိံသုကံ;_  
_မံသပေသီတိ မညန္တာ,_  
_ပရိဗျူဠှာ မိဂါဓမာ._  

</Paragraph>

</Division>
<Division number="730" book="ja2" e="ch" v="23" p="216">

<Paragraph number="2054" type="verses" book="ja2">
_ဝီတိဝတ္တာသု ရတ္တီသု,_  
ဥဂ္ဂတသ္မိံ ဒိဝါကရေ;_  
_ကိံသုကံ ဖုလ္လိတံ ဒိသွာ,_  
_အာသစ္ဆိန္နာ မိဂါဓမာ._  

</Paragraph>

</Division>
<Division number="731" book="ja2" e="ch" v="23" p="216">

<Paragraph number="2055" type="verses" book="ja2">
_ဧဝမေဝ တုဝံ ရာဇ,_  
_ဝေဒေဟံ ပရိဝါရိယ;_  
_အာသစ္ဆိန္နော ဂမိဿသိ,_  
_သိင်္ဂါလာ ကိံသုကံ ယထာ”._  

</Paragraph>

</Division>
<Division number="732" book="ja2" e="ch" v="23" p="216">

<Paragraph number="2056" type="verses" book="ja2">
_“ဣမဿ ဟတ္ထေ ပါဒေ စ,_  
_ကဏ္ဏနာသဉ္စ ဆိန္ဒထ;_  
_ယော မေ အမိတ္တံ ဟတ္ထဂတံ,_  
_ဝေဒေဟံ ပရိမောစယိ._  

</Paragraph>

</Division>
<Division number="733" book="ja2" e="ch" v="23" p="216">

<Paragraph number="2057" type="verses" book="ja2">
ဣမံ မံသံဝ ပါတဗျံ,_  
_သူလေ ကတွာ ပစန္တု နံ;_  
_ယော မေ အမိတ္တံ ဟတ္ထဂတံ,_  
_ဝေဒေဟံ ပရိမောစယိ._  

</Paragraph>

</Division>
<Division number="734" book="ja2" e="ch" v="23" p="216">

<Paragraph number="2058" type="verses" book="ja2">
_ယထာပိ အာသဘံ စမ္မံ,_  
_ပထဗျာ ဝိတနိယျတိ;_  
_သီဟဿ အထော ဗျဂ္ဃဿ,_  
_ဟောတိ သင်္ကုသမာဟတံ._  

</Paragraph>

</Division>
<Division number="735" book="ja2" e="ch" v="23" p="216">

<Paragraph number="2059" type="verses" book="ja2">
_ဧဝံ တံ ဝိတနိတွာန,_  
_ဝေဓယိဿာမိ သတ္တိယာ;_  
_ယော မေ အမိတ္တံ ဟတ္ထဂတံ,_  
_ဝေဒေဟံ ပရိမောစယိ”._  

</Paragraph>

</Division>
<Division number="736" book="ja2" e="ch" v="23" p="216">

<Paragraph number="2060" type="verses" book="ja2">
_“သစေ မေ ဟတ္ထေ ပါဒေ စ,_  
_ကဏ္ဏနာသဉ္စ ဆေစ္ဆသိ;_  
_ဧဝံ ပဉ္စာလစန္ဒဿ,_  
_ဝေဒေဟော ဆေဒယိဿတိ._  

</Paragraph>

</Division>
<Division number="737" book="ja2" e="ch" v="23" p="217">

<Paragraph number="2061" type="verses" book="ja2">
_သစေ မေ ဟတ္ထေ ပါဒေ စ,_  
_ကဏ္ဏနာသဉ္စ ဆေစ္ဆသိ;_  
_ဧဝံ ပဉ္စာလစန္ဒိယာ,_  
_ဝေဒေဟော ဆေဒယိဿတိ._  

</Paragraph>

</Division>
<Division number="738" book="ja2" e="ch" v="23" p="217">

<Paragraph number="2062" type="verses" book="ja2">
_သစေ မေ ဟတ္ထေ ပါဒေ စ,_  
_ကဏ္ဏနာသဉ္စ ဆေစ္ဆသိ;_  
_ဧဝံ နန္ဒာယ ဒေဝိယာ,_  
_ဝေဒေဟော ဆေဒယိဿတိ._  

</Paragraph>

</Division>
<Division number="739" book="ja2" e="ch" v="23" p="217">

<Paragraph number="2063" type="verses" book="ja2">
_သစေ မေ ဟတ္ထေ ပါဒေ စ,_  
_ကဏ္ဏနာသဉ္စ ဆေစ္ဆသိ;_  
_ဧဝံ တေ ပုတ္တဒါရဿ,_  
_ဝေဒေဟော ဆေဒယိဿတိ._  

</Paragraph>

</Division>
<Division number="740" book="ja2" e="ch" v="23" p="217">

<Paragraph number="2064" type="verses" book="ja2">
_သစေ မံသံဝ ပါတဗျံ,_  
_သူလေ ကတွာ ပစိဿသိ;_  
_ဧဝံ ပဉ္စာလစန္ဒဿ,_  
_ဝေဒေဟော ပါစယိဿတိ._  

</Paragraph>

</Division>
<Division number="741" book="ja2" e="ch" v="23" p="217">

<Paragraph number="2065" type="verses" book="ja2">
_သစေ မံသံဝ ပါတဗျံ,_  
_သူလေ ကတွာ ပစိဿသိ;_  
_ဧဝံ ပဉ္စာလစန္ဒိယာ,_  
_ဝေဒေဟော ပါစယိဿတိ._  

</Paragraph>

</Division>
<Division number="742" book="ja2" e="ch" v="23" p="217">

<Paragraph number="2066" type="verses" book="ja2">
_သစေ မံသံဝ ပါတဗျံ,_  
_သူလေ ကတွာ ပစိဿသိ;_  
_ဧဝံ နန္ဒာယ ဒေဝိယာ,_  
_ဝေဒေဟော ပါစယိဿတိ._  

</Paragraph>

</Division>
<Division number="743" book="ja2" e="ch" v="23" p="217">

<Paragraph number="2067" type="verses" book="ja2">
_သစေ မံသံဝ ပါတဗျံ,_  
_သူလေ ကတွာ ပစိဿသိ;_  
_ဧဝံ တေ ပုတ္တဒါရဿ,_  
_ဝေဒေဟော ပါစယိဿတိ._  

</Paragraph>

</Division>
<Division number="744" book="ja2" e="ch" v="23" p="217">

<Paragraph number="2068" type="verses" book="ja2">
_သစေ မံ ဝိတနိတွာန,_  
_ဝေဓယိဿသိ သတ္တိယာ;_  
_ဧဝံ ပဉ္စာလစန္ဒဿ,_  
_ဝေဒေဟော ဝေဓယိဿတိ._  

</Paragraph>

</Division>
<Division number="745" book="ja2" e="ch" v="23" p="217">

<Paragraph number="2069" type="verses" book="ja2">
_သစေ မံ ဝိတနိတွာန,_  
_ဝေဓယိဿသိ သတ္တိယာ;_  
_ဧဝံ ပဉ္စာလစန္ဒိယာ,_  
_ဝေဒေဟော ဝေဓယိဿတိ._  

</Paragraph>

</Division>
<Division number="746" book="ja2" e="ch" v="23" p="217">

<Paragraph number="2070" type="verses" book="ja2">
_သစေ မံ ဝိတနိတွာန,_  
_ဝေဓယိဿသိ သတ္တိယာ;_  
_ဧဝံ နန္ဒာယ ဒေဝိယာ,_  
_ဝေဒေဟော ဝေဓယိဿတိ._  

</Paragraph>

</Division>
<Division number="747" book="ja2" e="ch" v="23" p="217">

<Paragraph number="2071" type="verses" book="ja2">
_သစေ မံ ဝိတနိတွာန,_  
_ဝေဓယိဿသိ သတ္တိယာ;_  
_ဧဝံ တေ ပုတ္တဒါရဿ,_  
_ဝေဒေဟော ဝေဓယိဿတိ;_  
_ဧဝံ နော မန္တိတံ ရဟော,_  
_ဝေဒေဟေန မယာ သဟ._  

</Paragraph>

</Division>
<Division number="748" book="ja2" e="ch" v="23" p="217">

<Paragraph number="2072" type="verses" book="ja2">
_ယထာပိ ပလသတံ စမ္မံ,_  
_ကောန္တိမန္တာသုနိဋ္ဌိတံ;_  
ဥပေတိ တနုတာဏာယ,_  
_သရာနံ ပဋိဟန္တဝေ._  

</Paragraph>

</Division>
<Division number="749" book="ja2" e="ch" v="23" p="218">

<Paragraph number="2073" type="verses" book="ja2">
_သုခါဝဟော ဒုက္ခနုဒေါ,_  
_ဝေဒေဟဿ ယသဿိနော;_  
_မတိံ တေ ပဋိဟညာမိ,_  
ဥသုံ ပလသတေန ဝါ._  

</Paragraph>

</Division>
<Division number="750" book="ja2" e="ch" v="23" p="218">

<Paragraph number="2074" book="ja2">
ဣင်္ဃ ပဿ မဟာရာဇ,_  
_သုညံ အန္တေပုရံ တဝ;_  
_ဩရောဓာ စ ကုမာရာ စ,_  
_တဝ မာတာ စ ခတ္တိယ;_  
ဥမင်္ဂါ နီဟရိတွာန,_  
_ဝေဒေဟဿုပနာမိတာ”._  

</Paragraph>

</Division>
<Division number="751" book="ja2" e="ch" v="23" p="218">

<Paragraph number="2075" type="verses" book="ja2">
_“ဣင်္ဃ အန္တေပုရံ မယှံ,_  
_ဂန္တွာန ဝိစိနာထ နံ;_  
_ယထာ ဣမဿ ဝစနံ,_  
_သစ္စံ ဝါ ယဒိ ဝါ မုသာ”._  

</Paragraph>

</Division>
<Division number="752" book="ja2" e="ch" v="23" p="218">

<Paragraph number="2076" type="verses" book="ja2">
_“ဧဝမေတံ မဟာရာဇ,_  
_ယထာ အာဟ မဟောသဓော;_  
_သုညံ အန္တေပုရံ သဗ္ဗံ,_  
_ကာကပဋ္ဋနကံ ယထာ”._  

</Paragraph>

</Division>
<Division number="753" book="ja2" e="ch" v="23" p="218">

<Paragraph number="2077" type="verses" book="ja2">
_“ဣတော ဂတာ မဟာရာဇ,_  
_နာရီ သဗ္ဗင်္ဂသောဘနာ;_  
_ကောသမ္ဗဖလကသုဿောဏီ,_  
_ဟံသဂဂ္ဂရဘာဏိနီ._  

</Paragraph>

</Division>
<Division number="754" book="ja2" e="ch" v="23" p="218">

<Paragraph number="2078" type="verses" book="ja2">
ဣတော နီတာ မဟာရာဇ,_  
_နာရီ သဗ္ဗင်္ဂသောဘနာ;_  
_ကောသေယျဝသနာ သာမာ,_  
_ဇာတရူပသုမေခလာ._  

</Paragraph>

</Division>
<Division number="755" book="ja2" e="ch" v="23" p="218">

<Paragraph number="2079" type="verses" book="ja2">
_သုရတ္တပါဒါ ကလျာဏီ,_  
_သုဝဏ္ဏမဏိမေခလာ;_  
_ပါရေဝတက္ခီ သုတနူ,_  
_ဗိမ္ဗောဋ္ဌာ တနုမဇ္ဈိမာ._  

</Paragraph>

</Division>
<Division number="756" book="ja2" e="ch" v="23" p="218">

<Paragraph number="2080" type="verses" book="ja2">
_သုဇာတာ ဘုဇလဋ္ဌီဝ,_  
_ဝေဒီဝ တနုမဇ္ဈိမာ;_  
_ဒီဃဿာ ကေသာ အသိတာ,_  
_ဤသကဂ္ဂပဝေလ္လိတာ._  

</Paragraph>

</Division>
<Division number="757" book="ja2" e="ch" v="23" p="218">

<Paragraph number="2081" type="verses" book="ja2">
_သုဇာတာ မိဂဆာပါဝ,_  
_ဟေမန္တဂ္ဂိသိခါရိဝ;_  
_နဒီဝ ဂိရိဒုဂ္ဂေသု,_  
_သဉ္ဆန္နာ ခုဒ္ဒဝေဠုဘိ._  

</Paragraph>

</Division>
<Division number="758" book="ja2" e="ch" v="23" p="218">

<Paragraph number="2082" type="verses" book="ja2">
_နာဂနာသူရု ကလျာဏီ,_  
_ပရမာ တိမ္ဗရုတ္ထနီ;_  
_နာတိဒီဃာ နာတိရဿာ,_  
_နာလောမာ နာတိလောမသာ”._  

</Paragraph>

</Division>
<Division number="759" book="ja2" e="ch" v="23" p="218">

<Paragraph number="2083" type="verses" book="ja2">
_“နန္ဒာယ နူန မရဏေန,_  
_နန္ဒသိ သိရိဝါဟန;_  
_အဟဉ္စ နူန နန္ဒာ စ,_  
_ဂစ္ဆာမ ယမသာဓနံ”._  

</Paragraph>

</Division>
<Division number="760" book="ja2" e="ch" v="23" p="218">

<Paragraph number="2084" type="verses" book="ja2">
_“ဒိဗ္ဗံ အဓီယသေ မာယံ,_  
_အကာသိ စက္ခုမောဟနံ;_  
_ယော မေ အမိတ္တံ ဟတ္ထဂတံ,_  
_ဝေဒေဟံ ပရိမောစယိ”._  

</Paragraph>

</Division>
<Division number="761" book="ja2" e="ch" v="23" p="219">

<Paragraph number="2085" type="verses" book="ja2">
_“အဓီယန္တိ မဟာရာဇ,_  
_ဒိဗ္ဗမာယိဓ ပဏ္ဍိတာ;_  
_တေ မောစယန္တိ အတ္တာနံ,_  
_ပဏ္ဍိတာ မန္တိနော ဇနာ._  

</Paragraph>

</Division>
<Division number="762" book="ja2" e="ch" v="23" p="219">

<Paragraph number="2086" type="verses" book="ja2">
_သန္တိ မာဏဝပုတ္တာ မေ,_  
_ကုသလာ သန္ဓိဆေဒကာ;_  
_ယေသံ ကတေန မဂ္ဂေန,_  
_ဝေဒေဟော မိထိလံ ဂတော”._  

</Paragraph>

</Division>
<Division number="763" book="ja2" e="ch" v="23" p="219">

<Paragraph number="2087" book="ja2">
_“ဣင်္ဃ ပဿ မဟာရာဇ,_  
ဥမင်္ဂံ သာဓု မာပိတံ;_  
_ဟတ္ထီနံ အထ အဿာနံ,_  
_ရထာနံ အထ ပတ္တိနံ;_  
_အာလောကဘူတံ တိဋ္ဌန္တံ,_  
ဥမင်္ဂံ သာဓု မာပိတံ”._  

</Paragraph>

</Division>
<Division number="764" book="ja2" e="ch" v="23" p="219">

<Paragraph number="2088" type="verses" book="ja2">
_“လာဘာ ဝတ ဝိဒေဟာနံ,_  
_ယဿိမေဒိသာ ပဏ္ဍိတာ;_  
_ဃရေ ဝသန္တိ ဝိဇိတေ,_  
_ယထာ တွံသိ မဟောသဓ”._  

</Paragraph>

</Division>
<Division number="765" book="ja2" e="ch" v="23" p="219">

<Paragraph number="2089" type="verses" book="ja2">
_“ဝုတ္တိဉ္စ ပရိဟာရဉ္စ,_  
_ဒိဂုဏံ ဘတ္တဝေတနံ;_  
_ဒဒါမိ ဝိပုလေ ဘောဂေ,_  
_ဘုဉ္ဇ ကာမေ ရမဿု စ;_  
_မာ ဝိဒေဟံ ပစ္စဂမာ,_  
_ကိံ ဝိဒေဟော ကရိဿတိ”._  

</Paragraph>

</Division>
<Division number="766" book="ja2" e="ch" v="23" p="219">

<Paragraph number="2090" type="verses" book="ja2">
_“ယော စဇေထ မဟာရာဇ,_  
_ဘတ္တာရံ ဓနကာရဏာ;_  
ဥဘိန္နံ ဟောတိ ဂါရယှော,_  
_အတ္တနော စ ပရဿ စ;_  
_ယာဝ ဇီဝေယျ ဝေဒေဟော,_  
_နာညဿ ပုရိသော သိယာ._  

</Paragraph>

</Division>
<Division number="767" book="ja2" e="ch" v="23" p="219">

<Paragraph number="2091" type="verses" book="ja2">
_ယော စဇေထ မဟာရာဇ,_  
_ဘတ္တာရံ ဓနကာရဏာ;_  
ဥဘိန္နံ ဟောတိ ဂါရယှော,_  
_အတ္တနော စ ပရဿ စ;_  
_ယာဝ တိဋ္ဌေယျ ဝေဒေဟော,_  
_နာညဿ ဝိဇိတေ ဝသေ”._  

</Paragraph>

</Division>
<Division number="768" book="ja2" e="ch" v="23" p="219">

<Paragraph number="2092" type="verses" book="ja2">
_“ဒမ္မိ နိက္ခသဟဿံ တေ,_  
_ဂါမာသီတိဉ္စ ကာသိသု;_  
_ဒါသိသတာနိ စတ္တာရိ,_  
_ဒမ္မိ ဘရိယာသတဉ္စ တေ;_  
_သဗ္ဗံ သေနင်္ဂမာဒါယ,_  
_သောတ္ထိံ ဂစ္ဆ မဟောသဓ._  

</Paragraph>

</Division>
<Division number="769" book="ja2" e="ch" v="23" p="219">

<Paragraph number="2093" type="verses" book="ja2">
_ယာဝ ဒဒန္တု ဟတ္ထီနံ,_  
_အဿာနံ ဒိဂုဏံ ဝိဓံ;_  
_တပ္ပေန္တု အန္နပါနေန,_  
_ရထိကေ ပတ္တိကာရကေ._  

</Paragraph>

</Division>
<Division number="770" book="ja2" e="ch" v="23" p="219">

<Paragraph number="2094" type="verses" book="ja2">
_ဟတ္ထီ အဿေ ရထေ ပတ္တီ,_  
_ဂစ္ဆေဝါဒါယ ပဏ္ဍိတ;_  
_ပဿတု တံ မဟာရာဇာ,_  
_ဝေဒေဟော မိထိလံ ဂတံ”._  

</Paragraph>

</Division>
<Division number="771" book="ja2" e="ch" v="23" p="219">

<Paragraph number="2095" type="verses" book="ja2">
_“ဟတ္ထီ အဿာ ရထာ ပတ္တီ,_  
_သေနာ ပဒိဿတေ မဟာ;_  
_စတုရင်္ဂိနီ ဘီသရူပါ,_  
_ကိံ နု မညသိ ပဏ္ဍိတ”._  

</Paragraph>

</Division>
<Division number="772" book="ja2" e="ch" v="23" p="220">

<Paragraph number="2096" type="verses" book="ja2">
_“အာနန္ဒော တေ မဟာရာဇ,_  
ဥတ္တမော ပဋိဒိဿတိ;_  
_သဗ္ဗံ သေနင်္ဂမာဒါယ,_  
_သောတ္ထိံ ပတ္တော မဟောသဓော”._  

</Paragraph>

</Division>
<Division number="773" book="ja2" e="ch" v="23" p="220">

<Paragraph number="2097" type="verses" book="ja2">
_“ယထာ ပေတံ သုသာနသ္မိံ,_  
_ဆဍ္ဍေတွာ စတုရော ဇနာ;_  
_ဧဝံ ကပိလယေ တျမှ,_  
_ဆဍ္ဍယိတွာ ဣဓာဂတာ._  

</Paragraph>

</Division>
<Division number="774" book="ja2" e="ch" v="23" p="220">

<Paragraph number="2098" type="verses" book="ja2">
_အထ တွံ ကေန ဝဏ္ဏေန,_  
_ကေန ဝါ ပန ဟေတုနာ;_  
_ကေန ဝါ အတ္ထဇာတေန,_  
_အတ္တာနံ ပရိမောစယိ”._  

</Paragraph>

</Division>
<Division number="775" book="ja2" e="ch" v="23" p="220">

<Paragraph number="2099" type="verses" book="ja2">
_“အတ္ထံ အတ္ထေန ဝေဒေဟ,_  
_မန္တံ မန္တေန ခတ္တိယ;_  
_ပရိဝါရယိံ ရာဇာနံ,_  
_ဇမ္ဗုဒီပံဝ သာဂရော”._  

</Paragraph>

</Division>
<Division number="776" book="ja2" e="ch" v="23" p="220">

<Paragraph number="2100" type="verses" book="ja2">
_“ဒိန္နံ နိက္ခသဟဿံ မေ,_  
_ဂါမာသီတိ စ ကာသိသု;_  
_ဒါသီသတာနိ စတ္တာရိ,_  
_ဒိန္နံ ဘရိယာသတဉ္စ မေ;_  
_သဗ္ဗံ သေနင်္ဂမာဒါယ,_  
_သောတ္ထိနာမှိ ဣဓာဂတော”._  

</Paragraph>

</Division>
<Division number="777" book="ja2" e="ch" v="23" p="220">

<Paragraph number="2101" type="verses" book="ja2">
_“သုသုခံ ဝတ သံဝါသော,_  
_ပဏ္ဍိတေဟီတိ သေနက;_  
_ပက္ခီဝ ပဉ္ဇရေ ဗဒ္ဓေ,_  
_မစ္ဆေ ဇာလဂတေရိဝ;_  
_အမိတ္တဟတ္ထတ္တဂတေ,_  
_မောစယီ နော မဟောသဓော”._  

</Paragraph>

</Division>
<Division number="778" book="ja2" e="ch" v="23" p="220">

<Paragraph number="2102" type="verses" book="ja2">
_“ဧဝမေတံ မဟာရာဇ,_  
_ပဏ္ဍိတာ ဟိ သုခါဝဟာ;_  
_ပက္ခီဝ ပဉ္ဇရေ ဗဒ္ဓေ,_  
_မစ္ဆေ ဇာလဂတေရိဝ;_  
_အမိတ္တဟတ္ထတ္တဂတေ,_  
_မောစယီ နော မဟောသဓော”._  

</Paragraph>

</Division>
<Division number="779" book="ja2" e="ch" v="23" p="220">

<Paragraph number="2103" type="verses" book="ja2">
_“အာဟညန္တု သဗ္ဗဝီဏာ,_  
_ဘေရိယော ဒိန္ဒိမာနိ စ;_  
_ဓမေန္တု မာဂဓာ သင်္ခါ,_  
_ဝဂ္ဂူ နဒန္တု ဒုန္ဒုဘီ”._  

</Paragraph>

</Division>
<Division number="780" book="ja2" e="ch" v="23" p="220">

<Paragraph number="2104" type="verses" book="ja2">
_ဩရောဓာ စ ကုမာရာ စ,_  
_ဝေသိယာနာ စ ဗြာဟ္မဏာ;_  
_ဗဟုံ အန္နဉ္စ ပါနဉ္စ,_  
_ပဏ္ဍိတဿာဘိဟာရယုံ._  

</Paragraph>

</Division>
<Division number="781" book="ja2" e="ch" v="23" p="220">

<Paragraph number="2105" type="verses" book="ja2">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ဗဟုံ အန္နဉ္စ ပါနဉ္စ,_  
_ပဏ္ဍိတဿာဘိဟာရယုံ._  

</Paragraph>

</Division>
<Division number="782" book="ja2" e="ch" v="23" p="220">

<Paragraph number="2106" type="verses" book="ja2">
_သမာဂတာ ဇာနပဒါ,_  
_နေဂမာ စ သမာဂတာ;_  
_ဗဟုံ အန္နဉ္စ ပါနဉ္စ,_  
_ပဏ္ဍိတဿာဘိဟာရယုံ._  

</Paragraph>

</Division>
<Division number="783" book="ja2" e="ch" v="23" p="221">

<Paragraph number="2107" type="verses" book="ja2">
_ဗဟုဇနော ပသန္နောသိ,_  
_ဒိသွာ ပဏ္ဍိတမာဂတံ;_  
_ပဏ္ဍိတမှိ အနုပ္ပတ္တေ,_  
_စေလုက္ခေပေါ အဝတ္တထာတိ._  


</Paragraph>
</Division>

<Paragraph number="2108" type="center" book="ja2">
ဥမင်္ဂဇာတကံ ပဉ္စမံ.
</Paragraph>