---
title: 22.1.10.7 မဟာဝနဝဏ္ဏနာ
tableOfContents: false
sidebar:
  order: 6
type: tipitaka
basket: su
book: ja2
review:
  current: review
  updated: '2025-10-27T21:48:45.180972'
  updated_by: ''
  notes: ''
  history:
  - state: review
    date: '2025-10-27T21:48:45.180972'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="2007" book="ja2" e="ch" v="23" p="342">

<Paragraph number="3359" type="verses" book="ja2">
_ဂစ္ဆန္တော သော ဘာရဒွါဇော,_  
_အဒ္ဒဿ အစ္စုတံ ဣသိံ;_  
_ဒိသွာန တံ ဘာရဒွါဇော,_  
_သမ္မောဒိ ဣသိနာ သဟ._  

</Paragraph>

</Division>
<Division number="2008" book="ja2" e="ch" v="23" p="342">

<Paragraph number="3360" type="verses" book="ja2">
_“ကစ္စိ နု ဘောတော ကုသလံ,_  
_ကစ္စိ ဘောတော အနာမယံ;_  
_ကစ္စိ ဥဉ္ဆေန ယာပေသိ,_  
_ကစ္စိ မူလဖလာ ဗဟူ._  

</Paragraph>

</Division>
<Division number="2009" book="ja2" e="ch" v="23" p="342">

<Paragraph number="3361" type="verses" book="ja2">
_ကစ္စိ ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ကစ္စိ ဟိံသာ န ဝိဇ္ဇတိ”._  

</Paragraph>

</Division>
<Division number="2010" book="ja2" e="ch" v="23" p="342">

<Paragraph number="3362" type="verses" book="ja2">
_“ကုသလဉ္စေဝ မေ ဗြဟ္မေ,_  
_အထော ဗြဟ္မေ အနာမယံ;_  
_အထော ဥဉ္ဆေန ယာပေမိ,_  
_အထော မူလဖလာ ဗဟူ._  

</Paragraph>

</Division>
<Division number="2011" book="ja2" e="ch" v="23" p="342">

<Paragraph number="3363" type="verses" book="ja2">
_အထော ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ဟိံသာ မယှံ န ဝိဇ္ဇတိ._  

</Paragraph>

</Division>
<Division number="2012" book="ja2" e="ch" v="23" p="342">

<Paragraph number="3364" type="verses" book="ja2">
_ဗဟူနိ ဝဿပူဂါနိ,_  
_အဿမေ ဝသတော မမ;_  
_နာဘိဇာနာမိ ဥပ္ပန္နံ,_  
_အာဗာဓံ အမနောရမံ._  

</Paragraph>

</Division>
<Division number="2013" book="ja2" e="ch" v="23" p="342">

<Paragraph number="3365" type="verses" book="ja2">
_သွာဂတံ တေ မဟာဗြဟ္မေ,_  
_အထော တေ အဒုရာဂတံ;_  
_အန္တော ပဝိသ ဘဒ္ဒန္တေ,_  
_ပါဒေ ပက္ခာလယဿု တေ._  

</Paragraph>

</Division>
<Division number="2014" book="ja2" e="ch" v="23" p="342">

<Paragraph number="3366" type="verses" book="ja2">
_တိန္ဒုကာနိ ပိယာလာနိ,_  
_မဓုကေ ကာသုမာရိယော;_  
_ဖလာနိ ခုဒ္ဒကပ္ပါနိ,_  
_ဘုဉ္ဇ ဗြဟ္မေ ဝရံ ဝရံ._  

</Paragraph>

</Division>
<Division number="2015" book="ja2" e="ch" v="23" p="342">

<Paragraph number="3367" type="verses" book="ja2">
ဣဒမ္ပိ ပါနီယံ သီတံ,_  
_အာဘတံ ဂိရိဂဗ္ဘရာ;_  
_တတော ပိဝ မဟာဗြဟ္မေ,_  
_သစေ တွံ အဘိကင်္ခသိ”._  

</Paragraph>

</Division>
<Division number="2016" book="ja2" e="ch" v="23" p="342">

<Paragraph number="3368" type="verses" book="ja2">
_“ပဋိဂ္ဂဟိတံ ယံ ဒိန္နံ,_  
_သဗ္ဗဿ အဂ္ဃိယံ ကတံ;_  
_သဉ္ဇယဿ သကံ ပုတ္တံ,_  
_သိဝီဟိ ဝိပ္ပဝါသိတံ;_  
_တမဟံ ဒဿနမာဂတော,_  
_ယဒိ ဇာနာသိ သံသ မေ”._  

</Paragraph>

</Division>
<Division number="2017" book="ja2" e="ch" v="23" p="342">

<Paragraph number="3369" type="verses" book="ja2">
_“န ဘဝံ ဧတိ ပုညတ္ထံ,_  
_သိဝိရာဇဿ ဒဿနံ;_  
_မညေ ဘဝံ ပတ္ထယတိ,_  
_ရညော ဘရိယံ ပတိဗ္ဗတံ;_  
_မညေ ကဏှာဇိနံ ဒါသိံ,_  
_ဇာလိံ ဒါသဉ္စ ဣစ္ဆသိ._  

</Paragraph>

</Division>
<Division number="2018" book="ja2" e="ch" v="23" p="342">

<Paragraph number="3370" type="verses" book="ja2">
_အထ ဝါ တယော မာတာပုတ္တေ,_  
_အရညာ နေတုမာဂတော;_  
_န တဿ ဘောဂါ ဝိဇ္ဇန္တိ,_  
_ဓနံ ဓညဉ္စ ဗြာဟ္မဏ”._  

</Paragraph>

</Division>
<Division number="2019" book="ja2" e="ch" v="23" p="343">

<Paragraph number="3371" type="verses" book="ja2">
_“အကုဒ္ဓရူပေါဟံ ဘောတော,_  
_နာဟံ ယာစိတုမာဂတော;_  
_သာဓု ဒဿနမရိယာနံ,_  
_သန္နိဝါသော သဒါ သုခေါ._  

</Paragraph>

</Division>
<Division number="2020" book="ja2" e="ch" v="23" p="343">

<Paragraph number="3372" type="verses" book="ja2">
_အဒိဋ္ဌပုဗ္ဗော သိဝိရာဇာ,_  
_သိဝီဟိ ဝိပ္ပဝါသိတော;_  
_တမဟံ ဒဿနမာဂတော,_  
_ယဒိ ဇာနာသိ သံသ မေ”._  

</Paragraph>

</Division>
<Division number="2021" book="ja2" e="ch" v="23" p="343">

<Paragraph number="3373" type="verses" book="ja2">
_“ဧသ သေလော မဟာဗြဟ္မေ,_  
_ပဗ္ဗတော ဂန္ဓမာဒနော;_  
_ယတ္ထ ဝေဿန္တရော ရာဇာ,_  
_သဟ ပုတ္တေဟိ သမ္မတိ._  

</Paragraph>

</Division>
<Division number="2022" book="ja2" e="ch" v="23" p="343">

<Paragraph number="3374" type="verses" book="ja2">
_ဓာရေန္တော ဗြာဟ္မဏဝဏ္ဏံ,_  
_အာသဒဉ္စ မသံ ဇဋံ;_  
_စမ္မဝါသီ ဆမာ သေတိ,_  
_ဇာတဝေဒံ နမဿတိ._  

</Paragraph>

</Division>
<Division number="2023" book="ja2" e="ch" v="23" p="343">

<Paragraph number="3375" type="verses" book="ja2">
_ဧတေ နီလာ ပဒိဿန္တိ,_  
_နာနာဖလဓရာ ဒုမာ;_  
ဥဂ္ဂတာ အဗ္ဘကူဋာဝ,_  
_နီလာ အဉ္ဇနပဗ္ဗတာ._  

</Paragraph>

</Division>
<Division number="2024" book="ja2" e="ch" v="23" p="343">

<Paragraph number="3376" type="verses" book="ja2">
_ဓဝဿကဏ္ဏာ ခဒိရာ,_  
_သာလာ ဖန္ဒနမာလုဝါ;_  
_သမ္ပဝေဓန္တိ ဝါတေန,_  
_သကိံ ပီတာဝ မာဏဝါ._  

</Paragraph>

</Division>
<Division number="2025" book="ja2" e="ch" v="23" p="343">

<Paragraph number="3377" type="verses" book="ja2">
ဥပရိ ဒုမပရိယာယေသု,_  
_သင်္ဂီတိယောဝ သုယျရေ;_  
_နဇ္ဇုဟာ ကောကိလသင်္ဃာ,_  
_သမ္ပတန္တိ ဒုမာ ဒုမံ._  

</Paragraph>

</Division>
<Division number="2026" book="ja2" e="ch" v="23" p="343">

<Paragraph number="3378" type="verses" book="ja2">
_အဝှယန္တေဝ ဂစ္ဆန္တံ,_  
_သာခါပတ္တသမီရိတာ;_  
_ရမယန္တေဝ အာဂန္တံ,_  
_မောဒယန္တိ နိဝါသိနံ;_  
_ယတ္ထ ဝေဿန္တရော ရာဇာ,_  
_သဟ ပုတ္တေဟိ သမ္မတိ._  

</Paragraph>

</Division>
<Division number="2027" book="ja2" e="ch" v="23" p="343">

<Paragraph number="3379" type="verses" book="ja2">
_ဓာရေန္တော ဗြာဟ္မဏဝဏ္ဏံ,_  
_အာသဒဉ္စ မသံ ဇဋံ;_  
_စမ္မဝါသီ ဆမာ သေတိ,_  
_ဇာတဝေဒံ နမဿတိ._  

</Paragraph>

</Division>
<Division number="2028" book="ja2" e="ch" v="23" p="343">

<Paragraph number="3380" type="verses" book="ja2">
_ကရေရိမာလာ ဝိတတာ,_  
_ဘူမိဘာဂေ မနောရမေ;_  
_သဒ္ဒလာဟရိတာ ဘူမိ,_  
_န တတ္ထုဒ္ဓံသတေ ရဇော._  

</Paragraph>

</Division>
<Division number="2029" book="ja2" e="ch" v="23" p="343">

<Paragraph number="3381" type="verses" book="ja2">
_မယူရဂီဝသင်္ကာသာ,_  
_တူလဖဿသမူပမာ;_  
_တိဏာနိ နာတိဝတ္တန္တိ,_  
_သမန္တာ စတုရင်္ဂုလာ._  

</Paragraph>

</Division>
<Division number="2030" book="ja2" e="ch" v="23" p="343">

<Paragraph number="3382" type="verses" book="ja2">
_အမ္ဗာ ဇမ္ဗူ ကပိတ္ထာ စ,_  
_နီစေ ပက္ကာ စုဒုမ္ဗရာ;_  
_ပရိဘောဂေဟိ ရုက္ခေဟိ,_  
_ဝနံ တံ ရတိဝဍ္ဎနံ._  

</Paragraph>

</Division>
<Division number="2031" book="ja2" e="ch" v="23" p="344">

<Paragraph number="3383" type="verses" book="ja2">
_ဝေဠုရိယဝဏ္ဏသန္နိဘံ,_  
_မစ္ဆဂုမ္ဗနိသေဝိတံ;_  
_သုစိံ သုဂန္ဓံ သလိလံ,_  
_အာပေါ တတ္ထပိ သန္ဒတိ._  

</Paragraph>

</Division>
<Division number="2032" book="ja2" e="ch" v="23" p="344">

<Paragraph number="3384" type="verses" book="ja2">
_တဿာဝိဒူရေ ပေါက္ခရဏီ,_  
_ဘူမိဘာဂေ မနောရမေ;_  
_ပဒုမုပ္ပလသဉ္ဆန္နာ,_  
_ဒေဝါနမိဝ နန္ဒနေ._  

</Paragraph>

</Division>
<Division number="2033" book="ja2" e="ch" v="23" p="344">

<Paragraph number="3385" type="verses" book="ja2">
_တီဏိ ဥပ္ပလဇာတာနိ,_  
_တသ္မိံ သရသိ ဗြာဟ္မဏ;_  
_ဝိစိတ္တံ နီလာနေကာနိ,_  
_သေတာ လောဟိတကာနိ စ._  

</Paragraph>

</Division>
<Division number="2034" book="ja2" e="ch" v="23" p="344">

<Paragraph number="3386" type="verses" book="ja2">
_ခေါမာဝ တတ္ထ ပဒုမာ,_  
_သေတသောဂန္ဓိကေဟိ စ;_  
_ကလမ္ဗကေဟိ သဉ္ဆန္နော,_  
_မုစလိန္ဒော နာမ သော သရော._  

</Paragraph>

</Division>
<Division number="2035" book="ja2" e="ch" v="23" p="344">

<Paragraph number="3387" type="verses" book="ja2">
_အထေတ္ထ ပဒုမာ ဖုလ္လာ,_  
_အပရိယန္တာဝ ဒိဿရေ;_  
_ဂိမှာ ဟေမန္တိကာ ဖုလ္လာ,_  
_ဇဏ္ဏုတဂ္ဃါ ဥပတ္ထရာ._  

</Paragraph>

</Division>
<Division number="2036" book="ja2" e="ch" v="23" p="344">

<Paragraph number="3388" type="verses" book="ja2">
_သုရဘီ သမ္ပဝါယန္တိ,_  
_ဝိစိတ္တပုပ္ဖသန္ထတာ;_  
_ဘမရာ ပုပ္ဖဂန္ဓေန,_  
_သမန္တာ မဘိနာဒိတာ._  

</Paragraph>

</Division>
<Division number="2037" book="ja2" e="ch" v="23" p="344">

<Paragraph number="3389" type="verses" book="ja2">
_အထေတ္ထ ဥဒကန္တသ္မိံ,_  
_ရုက္ခာ တိဋ္ဌန္တိ ဗြာဟ္မဏ;_  
_ကဒမ္ဗာ ပါဋလီ ဖုလ္လာ,_  
_ကောဝိဠာရာ စ ပုပ္ဖိတာ._  

</Paragraph>

</Division>
<Division number="2038" book="ja2" e="ch" v="23" p="344">

<Paragraph number="3390" type="verses" book="ja2">
_အင်္ကောလာ ကစ္ဆိကာရာ စ,_  
_ပါရိဇညာ စ ပုပ္ဖိတာ;_  
_ဝါရဏာ ဝယနာ ရုက္ခာ,_  
_မုစလိန္ဒမုဘတော သရံ._  

</Paragraph>

</Division>
<Division number="2039" book="ja2" e="ch" v="23" p="344">

<Paragraph number="3391" type="verses" book="ja2">
_သိရီသာ သေတပါရိသာ,_  
_သာဓု ဝါယန္တိ ပဒ္မကာ;_  
_နိဂ္ဂုဏ္ဍီ သိရီနိဂ္ဂုဏ္ဍီ,_  
_အသနာ စေတ္ထ ပုပ္ဖိတာ._  

</Paragraph>

</Division>
<Division number="2040" book="ja2" e="ch" v="23" p="344">

<Paragraph number="3392" type="verses" book="ja2">
_ပင်္ဂုရာ ဗဟုလာ သေလာ,_  
_သောဘဉ္ဇနာ စ ပုပ္ဖိတာ;_  
_ကေတကာ ကဏိကာရာ စ,_  
_ကနဝေရာ စ ပုပ္ဖိတာ._  

</Paragraph>

</Division>
<Division number="2041" book="ja2" e="ch" v="23" p="344">

<Paragraph number="3393" type="verses" book="ja2">
_အဇ္ဇုနာ အဇ္ဇုကဏ္ဏာ စ,_  
_မဟာနာမာ စ ပုပ္ဖိတာ;_  
_သုပုပ္ဖိတဂ္ဂါ တိဋ္ဌန္တိ,_  
_ပဇ္ဇလန္တေဝ ကိံသုကာ._  

</Paragraph>

</Division>
<Division number="2042" book="ja2" e="ch" v="23" p="344">

<Paragraph number="3394" type="verses" book="ja2">
_သေတပဏ္ဏီ သတ္တပဏ္ဏာ,_  
_ကဒလိယော ကုသုမ္ဘရာ;_  
_ဓနုတက္ကာရီ ပုပ္ဖေဟိ,_  
_သီသပါဝရဏာနိ စ._  

</Paragraph>

</Division>
<Division number="2043" book="ja2" e="ch" v="23" p="344">

<Paragraph number="3395" type="verses" book="ja2">
_အစ္ဆိဝါ သလ္လဝါ ရုက္ခာ,_  
_သလ္လကိယော စ ပုပ္ဖိတာ;_  
_သေတဂေရု စ တဂရာ,_  
_မံသိကုဋ္ဌာ ကုလာဝရာ._  

</Paragraph>

</Division>
<Division number="2044" book="ja2" e="ch" v="23" p="345">

<Paragraph number="3396" type="verses" book="ja2">
_ဒဟရာ ရုက္ခာ စ ဝုဒ္ဓါ စ,_  
_အကုဋိလာ စေတ္ထ ပုပ္ဖိတာ;_  
_အဿမံ ဥဘတော ဌန္တိ,_  
_အဂျာဂါရံ သမန္တတော._  

</Paragraph>

</Division>
<Division number="2045" book="ja2" e="ch" v="23" p="345">

<Paragraph number="3397" type="verses" book="ja2">
_အထေတ္ထ ဥဒကန္တသ္မိံ,_  
_ဗဟုဇာတော ဖဏိဇ္ဇကော;_  
_မုဂ္ဂတိယော ကရတိယော,_  
_သေဝါလသီသကာ ဗဟူ._  

</Paragraph>

</Division>
<Division number="2046" book="ja2" e="ch" v="23" p="345">

<Paragraph number="3398" type="verses" book="ja2">
ဥဒ္ဒါပဝတ္တံ ဥလ္လုဠိတံ,_  
_မက္ခိကာ ဟိင်္ဂုဇာလိကာ;_  
_ဒါသိမကဉ္ဇကော စေတ္ထ,_  
_ဗဟူ နီစေကဠမ္ဗကာ._  

</Paragraph>

</Division>
<Division number="2047" book="ja2" e="ch" v="23" p="345">

<Paragraph number="3399" type="verses" book="ja2">
_ဧလမ္ဖုရကသဉ္ဆန္နာ,_  
_ရုက္ခာ တိဋ္ဌန္တိ ဗြာဟ္မဏ;_  
_သတ္တာဟံ ဓာရိယမာနာနံ,_  
_ဂန္ဓော တေသံ န ဆိဇ္ဇတိ._  

</Paragraph>

</Division>
<Division number="2048" book="ja2" e="ch" v="23" p="345">

<Paragraph number="3400" book="ja2">
ဥဘတော သရံ မုစလိန္ဒံ,_  
_ပုပ္ဖါ တိဋ္ဌန္တိ သောဘနာ;_  
ဣန္ဒီဝရေဟိ သဉ္ဆန္နံ,_  
_ဝနံ တံ ဥပသောဘတိ._  

</Paragraph>

</Division>
<Division number="2049" book="ja2" e="ch" v="23" p="345">

<Paragraph number="3401" type="verses" book="ja2">
_အဍ္ဎမာသံ ဓာရိယမာနာနံ,_  
_ဂန္ဓော တေသံ န ဆိဇ္ဇတိ;_  
_နီလပုပ္ဖီ သေတဝါရီ,_  
_ပုပ္ဖိတာ ဂိရိကဏ္ဏိကာ;_  
_ကလေရုက္ခေဟိ သဉ္ဆန္နံ,_  
_ဝနံ တံ တုလသီဟိ စ._  

</Paragraph>

</Division>
<Division number="2050" book="ja2" e="ch" v="23" p="345">

<Paragraph number="3402" type="verses" book="ja2">
_သမ္မဒ္ဒတေဝ ဂန္ဓေန,_  
_ပုပ္ဖသာခါဟိ တံ ဝနံ;_  
_ဘမရာ ပုပ္ဖဂန္ဓေန,_  
_သမန္တာ မဘိနာဒိတာ._  

</Paragraph>

</Division>
<Division number="2051" book="ja2" e="ch" v="23" p="345">

<Paragraph number="3403" type="verses" book="ja2">
_တီဏိ ကက္ကာရုဇာတာနိ,_  
_တသ္မိံ သရသိ ဗြာဟ္မဏ;_  
_ကုမ္ဘမတ္တာနိ စေကာနိ,_  
_မုရဇမတ္တာနိ တာ ဥဘော._  

</Paragraph>

</Division>
<Division number="2052" book="ja2" e="ch" v="23" p="345">

<Paragraph number="3404" type="verses" book="ja2">
_အထေတ္ထ သာသပေါ ဗဟုကော,_  
_နာဒိယော ဟရိတာယုတော;_  
_အသီ တာလာဝ တိဋ္ဌန္တိ,_  
_ဆေဇ္ဇာ ဣန္ဒီဝရာ ဗဟူ._  

</Paragraph>

</Division>
<Division number="2053" book="ja2" e="ch" v="23" p="345">

<Paragraph number="3405" type="verses" book="ja2">
_အပ္ဖေါဋာ သုရိယဝလ္လီ စ,_  
_ကာဠီယာ မဓုဂန္ဓိယာ;_  
_အသောကာ မုဒယန္တီ စ,_  
_ဝလ္လိဘော ခုဒ္ဒပုပ္ဖိယော._  

</Paragraph>

</Division>
<Division number="2054" book="ja2" e="ch" v="23" p="345">

<Paragraph number="3406" type="verses" book="ja2">
_ကောရဏ္ဍကာ အနောဇာ စ,_  
_ပုပ္ဖိတာ နာဂမလ္လိကာ;_  
_ရုက္ခမာရုယှ တိဋ္ဌန္တိ,_  
_ဖုလ္လာ ကိံသုကဝလ္လိယော._  

</Paragraph>

</Division>
<Division number="2055" book="ja2" e="ch" v="23" p="346">

<Paragraph number="3407" type="verses" book="ja2">
_ကဋေရုဟာ စ ဝါသန္တီ,_  
_ယူထိကာ မဓုဂန္ဓိယာ;_  
_နိလိယာ သုမနာ ဘဏ္ဍီ,_  
_သောဘတိ ပဒုမုတ္တရော._  

</Paragraph>

</Division>
<Division number="2056" book="ja2" e="ch" v="23" p="346">

<Paragraph number="3408" type="verses" book="ja2">
_ပါဋလီ သမုဒ္ဒကပ္ပါသီ,_  
_ကဏိကာရာ စ ပုပ္ဖိတာ;_  
_ဟေမဇာလာဝ ဒိဿန္တိ,_  
_ရုစိရဂ္ဂိ သိခူပမာ._  

</Paragraph>

</Division>
<Division number="2057" book="ja2" e="ch" v="23" p="346">

<Paragraph number="3409" type="verses" book="ja2">
_ယာနိ တာနိ စ ပုပ္ဖါနိ,_  
_ထလဇာနုဒကာနိ စ;_  
_သဗ္ဗာနိ တတ္ထ ဒိဿန္တိ,_  
_ဧဝံ ရမ္မော မဟောဒဓိ._  

</Paragraph>

</Division>
<Division number="2058" book="ja2" e="ch" v="23" p="346">

<Paragraph number="3410" type="verses" book="ja2">
_အထဿာ ပေါက္ခရဏိယာ,_  
_ဗဟုကာ ဝါရိဂေါစရာ;_  
_ရောဟိတာ နဠပီ သိင်္ဂူ,_  
_ကုမ္ဘိလာ မကရာ သုသူ._  

</Paragraph>

</Division>
<Division number="2059" book="ja2" e="ch" v="23" p="346">

<Paragraph number="3411" type="verses" book="ja2">
_မဓု စ မဓုလဋ္ဌိ စ,_  
_တာလိသာ စ ပိယင်္ဂုကာ;_  
_ကုဋန္ဒဇာ ဘဒ္ဒမုတ္တာ,_  
_သေတပုပ္ဖါ စ လောလုပါ._  

</Paragraph>

</Division>
<Division number="2060" book="ja2" e="ch" v="23" p="346">

<Paragraph number="3412" type="verses" book="ja2">
_သုရဘီ စ ရုက္ခာ တဂရာ,_  
_ဗဟုကာ တုင်္ဂဝဏ္ဋကာ;_  
_ပဒ္မကာ နရဒါ ကုဋ္ဌာ,_  
_ဈာမကာ စ ဟရေဏုကာ._  

</Paragraph>

</Division>
<Division number="2061" book="ja2" e="ch" v="23" p="346">

<Paragraph number="3413" type="verses" book="ja2">
_ဟလိဒ္ဒကာ ဂန္ဓသိလာ,_  
_ဟိရိဝေရာ စ ဂုဂ္ဂုလာ;_  
_ဝိဘေဒိကာ စောရကာ ကုဋ္ဌာ,_  
_ကပ္ပူရာ စ ကလိင်္ဂုကာ._  

</Paragraph>

</Division>
<Division number="2062" book="ja2" e="ch" v="23" p="346">

<Paragraph number="3414" type="verses" book="ja2">
_အထေတ္ထ သီဟဗျဂ္ဃါ စ,_  
_ပုရိသာလူ စ ဟတ္ထိယော;_  
_ဧဏေယျာ ပသဒါ စေဝ,_  
_ရောဟိစ္စာ သရဘာ မိဂါ._  

</Paragraph>

</Division>
<Division number="2063" book="ja2" e="ch" v="23" p="346">

<Paragraph number="3415" type="verses" book="ja2">
_ကောဋ္ဌသုဏာ သုဏောပိ စ,_  
_တုလိယာ နဠသန္နိဘာ;_  
_စာမရီ စလနီ လင်္ဃီ,_  
_ဈာပိတာ မက္ကဋာ ပိစု._  

</Paragraph>

</Division>
<Division number="2064" book="ja2" e="ch" v="23" p="346">

<Paragraph number="3416" type="verses" book="ja2">
_ကက္ကဋာ ကဋမာယာ စ,_  
ဣက္ကာ ဂေါဏသိရာ ဗဟူ;_  
_ခဂ္ဂါ ဝရာဟာ နကုလာ,_  
_ကာဠကေတ္ထ ဗဟူတသော._  

</Paragraph>

</Division>
<Division number="2065" book="ja2" e="ch" v="23" p="346">

<Paragraph number="3417" type="verses" book="ja2">
_မဟိံသာ သောဏသိင်္ဂါလာ,_  
_ပမ္ပကာ စ သမန္တတော;_  
_အာကုစ္ဆာ ပစလာကာ စ,_  
_စိတြကာ စာပိ ဒီပိယော._  

</Paragraph>

</Division>
<Division number="2066" book="ja2" e="ch" v="23" p="346">

<Paragraph number="3418" type="verses" book="ja2">
_ပေလကာ စ ဝိဃာသာဒါ,_  
_သီဟာ ဂေါဂဏိသာဒကာ;_  
_အဋ္ဌပါဒါ စ မောရာ စ,_  
_ဘဿရာ စ ကုကုတ္ထကာ._  

</Paragraph>

</Division>
<Division number="2067" book="ja2" e="ch" v="23" p="346">

<Paragraph number="3419" type="verses" book="ja2">
_စင်္ကောရာ ကုက္ကုဋာ နာဂါ,_  
_အညမညံ ပကူဇိနော;_  
_ဗကာ ဗလာကာ နဇ္ဇုဟာ,_  
_ဒိန္ဒိဘာ ကုဉ္ဇဝါဇိတာ._  

</Paragraph>

</Division>
<Division number="2068" book="ja2" e="ch" v="23" p="347">

<Paragraph number="3420" type="verses" book="ja2">
_ဗျဂ္ဃိနသာ လောဟပိဋ္ဌာ,_  
_ပမ္မကာ ဇီဝဇီဝကာ;_  
_ကပိဉ္ဇရာ တိတ္တိရာယော,_  
_ကုလာ စ ပဋိကုတ္ထကာ._  

</Paragraph>

</Division>
<Division number="2069" book="ja2" e="ch" v="23" p="347">

<Paragraph number="3421" type="verses" book="ja2">
_မန္ဒာလကာ စေလကေဋု,_  
_ဘဏ္ဍုတိတ္တိရနာမကာ;_  
_စေလာဝကာ ပိင်္ဂလာယော,_  
_ဂေါဋကာ အင်္ဂဟေတုကာ._  

</Paragraph>

</Division>
<Division number="2070" book="ja2" e="ch" v="23" p="347">

<Paragraph number="3422" type="verses" book="ja2">
_ကရဝိယာ စ သဂ္ဂါ စ,_  
ဥဟုင်္ကာရာ စ ကုက္ကုဟာ;_  
_နာနာဒိဇဂဏာကိဏ္ဏံ,_  
_နာနာသရနိကူဇိတံ._  

</Paragraph>

</Division>
<Division number="2071" book="ja2" e="ch" v="23" p="347">

<Paragraph number="3423" type="verses" book="ja2">
_အထေတ္ထ သကုဏာ သန္တိ,_  
_နီလကာ မဉ္ဇုဘာဏကာ;_  
_မောဒန္တိ သဟ ဘရိယာဟိ,_  
_အညမညံ ပကူဇိနော._  

</Paragraph>

</Division>
<Division number="2072" book="ja2" e="ch" v="23" p="347">

<Paragraph number="3424" type="verses" book="ja2">
_အထေတ္ထ သကုဏာ သန္တိ,_  
_ဒိဇာ မဉ္ဇုဿရာ သိတာ;_  
_သေတစ္ဆိကူဋာ ဘဒြက္ခာ,_  
_အဏ္ဍဇာ စိတြပေခုဏာ._  

</Paragraph>

</Division>
<Division number="2073" book="ja2" e="ch" v="23" p="347">

<Paragraph number="3425" type="verses" book="ja2">
_အထေတ္ထ သကုဏာ သန္တိ,_  
_ဒိဇာ မဉ္ဇုဿရာ သိတာ;_  
_သိခဏ္ဍီ နီလဂီဝါဟိ,_  
_အညမညံ ပကူဇိနော._  

</Paragraph>

</Division>
<Division number="2074" book="ja2" e="ch" v="23" p="347">

<Paragraph number="3426" type="verses" book="ja2">
_ကုကုတ္ထကာ ကုဠီရကာ,_  
_ကောဋ္ဌာ ပေါက္ခရသာတကာ;_  
_ကာလာမေယျာ ဗလိယက္ခာ,_  
_ကဒမ္ဗာ သုဝသာဠိကာ._  

</Paragraph>

</Division>
<Division number="2075" book="ja2" e="ch" v="23" p="347">

<Paragraph number="3427" type="verses" book="ja2">
_ဟလိဒ္ဒါ လောဟိတာ သေတာ,_  
_အထေတ္ထ နလကာ ဗဟူ;_  
_ဝါရဏာ ဘိင်္ဂရာဇာ စ,_  
_ကဒမ္ဗာ သုဝကောကိလာ._  

</Paragraph>

</Division>
<Division number="2076" book="ja2" e="ch" v="23" p="347">

<Paragraph number="3428" type="verses" book="ja2">
ဥက္ကုသာ ကုရရာ ဟံသာ,_  
_အာဋာ ပရိဝဒေန္တိကာ;_  
_ပါကဟံသာ အတိဗလာ,_  
_နဇ္ဇုဟာ ဇီဝဇီဝကာ._  

</Paragraph>

</Division>
<Division number="2077" book="ja2" e="ch" v="23" p="347">

<Paragraph number="3429" type="verses" book="ja2">
_ပါရေဝတာ ရဝိဟံသာ,_  
_စက္ကဝါကာ နဒီစရာ;_  
_ဝါရဏာဘိရုဒါ ရမ္မာ,_  
ဥဘော ကာလူပကူဇိနော._  

</Paragraph>

</Division>
<Division number="2078" book="ja2" e="ch" v="23" p="347">

<Paragraph number="3430" type="verses" book="ja2">
_အထေတ္ထ သကုဏာ သန္တိ,_  
_နာနာဝဏ္ဏာ ဗဟူ ဒိဇာ;_  
_မောဒန္တိ သဟ ဘရိယာဟိ,_  
_အညမညံ ပကူဇိနော._  

</Paragraph>

</Division>
<Division number="2079" book="ja2" e="ch" v="23" p="347">

<Paragraph number="3431" type="verses" book="ja2">
_အထေတ္ထ သကုဏာ သန္တိ,_  
_နာနာဝဏ္ဏာ ဗဟူ ဒိဇာ;_  
_သဗ္ဗေ မဉ္ဇူ နိကူဇန္တိ,_  
_မုစလိန္ဒမုဘတော သရံ._  

</Paragraph>

</Division>
<Division number="2080" book="ja2" e="ch" v="23" p="347">

<Paragraph number="3432" type="verses" book="ja2">
_အထေတ္ထ သကုဏာ သန္တိ,_  
_ကရဝိယာ နာမ တေ ဒိဇာ;_  
_မောဒန္တိ သဟ ဘရိယာဟိ,_  
_အညမညံ ပကူဇိနော._  

</Paragraph>

</Division>
<Division number="2081" book="ja2" e="ch" v="23" p="348">

<Paragraph number="3433" type="verses" book="ja2">
_အထေတ္ထ သကုဏာ သန္တိ,_  
_ကရဝိယာ နာမ တေ ဒိဇာ;_  
_သဗ္ဗေ မဉ္ဇူ နိကူဇန္တိ,_  
_မုစလိန္ဒမုဘတော သရံ._  

</Paragraph>

</Division>
<Division number="2082" book="ja2" e="ch" v="23" p="348">

<Paragraph number="3434" type="verses" book="ja2">
_ဧဏေယျပသဒါကိဏ္ဏံ,_  
_နာဂသံသေဝိတံ ဝနံ;_  
_နာနာလတာဟိ သဉ္ဆန္နံ,_  
_ကဒလီမိဂသေဝိတံ._  

</Paragraph>

</Division>
<Division number="2083" book="ja2" e="ch" v="23" p="348">

<Paragraph number="3435" type="verses" book="ja2">
_အထေတ္ထ သာသပေါ ဗဟုကော,_  
_နီဝါရော ဝရကော ဗဟု;_  
_သာလိ အကဋ္ဌပါကော စ,_  
ဥစ္ဆု တတ္ထ အနပ္ပကော._  

</Paragraph>

</Division>
<Division number="2084" book="ja2" e="ch" v="23" p="348">

<Paragraph number="3436" type="verses" book="ja2">
_အယံ ဧကပဒီ ဧတိ,_  
ဥဇုံ ဂစ္ဆတိ အဿမံ;_  
_ခုဒံ ပိပါသံ အရတိံ,_  
_တတ္ထ ပတ္တော န ဝိန္ဒတိ;_  
_ယတ္ထ ဝေဿန္တရော ရာဇာ,_  
_သဟ ပုတ္တေဟိ သမ္မတိ._  

</Paragraph>

</Division>
<Division number="2085" book="ja2" e="ch" v="23" p="348">

<Paragraph number="3437" type="verses" book="ja2">
_ဓာရေန္တော ဗြာဟ္မဏဝဏ္ဏံ,_  
_အာသဒဉ္စ မသံ ဇဋံ;_  
_စမ္မဝါသီ ဆမာ သေတိ,_  
_ဇာတဝေဒံ နမဿတိ”._  

</Paragraph>

</Division>
<Division number="2086" book="ja2" e="ch" v="23" p="348">

<Paragraph number="3438" book="ja2">
ဣဒံ သုတွာ ဗြဟ္မဗန္ဓု,_  
ဣသိံ ကတွာ ပဒက္ခိဏံ;_  
ဥဒဂ္ဂစိတ္တော ပက္ကာမိ,_  
_ယတ္ထ ဝေဿန္တရော အဟု._  


</Paragraph>
</Division>

<Paragraph number="3439" type="center" book="ja2">
မဟာဝနဝဏ္ဏနာ.
</Paragraph>