---
title: 22.1.10.11 မဟာရာဇပဗ္ဗ
tableOfContents: false
sidebar:
  order: 10
type: tipitaka
basket: su
book: ja2
review:
  current: review
  updated: '2025-10-27T21:48:45.151054'
  updated_by: ''
  notes: ''
  history:
  - state: review
    date: '2025-10-27T21:48:45.151054'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="2303" book="ja2" e="ch" v="23" p="366">

<Paragraph number="3661" type="verses" book="ja2">
_“ကဿေတံ မုခမာဘာတိ,_  
_ဟေမံဝုတ္တတ္တမဂ္ဂိနာ;_  
_နိက္ခံဝ ဇာတရူပဿ,_  
ဥက္ကာမုခပဟံသိတံ._  

</Paragraph>

</Division>
<Division number="2304" book="ja2" e="ch" v="23" p="366">

<Paragraph number="3662" book="ja2">
ဥဘော သဒိသပစ္စင်္ဂါ,_  
ဥဘော သဒိသလက္ခဏာ;_  
_ဇာလိဿ သဒိသော ဧကော,_  
_ဧကာ ကဏှာဇိနာ ယထာ._  

</Paragraph>

</Division>
<Division number="2305" book="ja2" e="ch" v="23" p="366">

<Paragraph number="3663" book="ja2">
_သီဟာ ဗိလာဝ နိက္ခန္တာ,_  
ဥဘော သမ္ပတိရူပကာ;_  
_ဇာတရူပမယာယေဝ,_  
ဣမေ ဒိဿန္တိ ဒါရကာ._  

</Paragraph>

</Division>
<Division number="2306" book="ja2" e="ch" v="23" p="366">

<Paragraph number="3664" type="verses" book="ja2">
_ကုတော နု ဘဝံ ဘာရဒွါဇ,_  
ဣမေ အာနေသိ ဒါရကေ;_  
_အဇ္ဇ ရဋ္ဌံ အနုပ္ပတ္တော,_  
_ကုဟိံ ဂစ္ဆသိ ဗြာဟ္မဏ”._  

</Paragraph>

</Division>
<Division number="2307" book="ja2" e="ch" v="23" p="366">

<Paragraph number="3665" type="verses" book="ja2">
_“မယှံ တေ ဒါရကာ ဒေဝ,_  
_ဒိန္နာ ဝိတ္တေန သဉ္ဇယ;_  
_အဇ္ဇ ပန္နရသာ ရတ္တိ,_  
_ယတော လဒ္ဓါ မေ ဒါရကာ”._  

</Paragraph>

</Division>
<Division number="2308" book="ja2" e="ch" v="23" p="366">

<Paragraph number="3666" type="verses" book="ja2">
_“ကေန ဝါ ဝါစပေယျေန,_  
_သမ္မာဉာယေန သဒ္ဒဟေ;_  
_ကော တေတံ ဒါနမဒဒါ,_  
_ပုတ္တကေ ဒါနမုတ္တမံ”._  

</Paragraph>

</Division>
<Division number="2309" book="ja2" e="ch" v="23" p="366">

<Paragraph number="3667" type="verses" book="ja2">
_“ယော ယာစတံ ပတိဋ္ဌာသိ,_  
_ဘူတာနံ ဓရဏီရိဝ;_  
_သော မေ ဝေဿန္တရော ရာဇာ,_  
_ပုတ္တေဒါသိ ဝနေ ဝသံ._  

</Paragraph>

</Division>
<Division number="2310" book="ja2" e="ch" v="23" p="366">

<Paragraph number="3668" type="verses" book="ja2">
_ယော ယာစတံ ဂတီ အာသိ,_  
_သဝန္တီနံဝ သာဂရော;_  
_သော မေ ဝေဿန္တရော ရာဇာ,_  
_ပုတ္တေဒါသိ ဝနေ ဝသံ”._  

</Paragraph>

</Division>
<Division number="2311" book="ja2" e="ch" v="23" p="367">

<Paragraph number="3669" type="verses" book="ja2">
_“ဒုက္ကဋံ ဝတ ဘော ရညာ,_  
_သဒ္ဓေန ဃရမေသိနာ;_  
_ကထံ နု ပုတ္တကေ ဒဇ္ဇာ,_  
_အရညေ အဝရုဒ္ဓကော._  

</Paragraph>

</Division>
<Division number="2312" book="ja2" e="ch" v="23" p="367">

<Paragraph number="3670" type="verses" book="ja2">
ဣမံ ဘောန္တော နိသာမေထ,_  
_ယာဝန္တေတ္ထ သမာဂတာ;_  
_ကထံ ဝေဿန္တရော ရာဇာ,_  
_ပုတ္တေဒါသိ ဝနေ ဝသံ._  

</Paragraph>

</Division>
<Division number="2313" book="ja2" e="ch" v="23" p="367">

<Paragraph number="3671" type="verses" book="ja2">
_ဒါသိံ ဒါသံ စ သော ဒဇ္ဇာ,_  
_အဿံ စဿတရီရထံ;_  
_ဟတ္ထိဉ္စ ကုဉ္ဇရံ ဒဇ္ဇ,_  
_ကထံ သော ဒဇ္ဇ ဒါရကေ”._  

</Paragraph>

</Division>
<Division number="2314" book="ja2" e="ch" v="23" p="367">

<Paragraph number="3672" type="verses" book="ja2">
_“ယဿ နဿ ဃရေ ဒါသော,_  
_အဿော စဿတရီရထော;_  
_ဟတ္ထီ စ ကုဉ္ဇရော နာဂေါ,_  
_ကိံ သော ဒဇ္ဇာ ပိတာမဟ”._  

</Paragraph>

</Division>
<Division number="2315" book="ja2" e="ch" v="23" p="367">

<Paragraph number="3673" type="verses" book="ja2">
_“ဒါနမဿ ပသံသာမ,_  
_န စ နိန္ဒာမ ပုတ္တကာ;_  
_ကထံ နု ဟဒယံ အာသိ,_  
_တုမှေ ဒတွာ ဝနိဗ္ဗကေ”._  

</Paragraph>

</Division>
<Division number="2316" book="ja2" e="ch" v="23" p="367">

<Paragraph number="3674" type="verses" book="ja2">
_“ဒုက္ခဿ ဟဒယံ အာသိ,_  
_အထော ဥဏှမ္ပိ ပဿသိ;_  
_ရောဟိနီဟေဝ တမ္ဗက္ခီ,_  
_ပိတာ အဿူနိ ဝတ္တယိ”._  

</Paragraph>

</Division>
<Division number="2317" book="ja2" e="ch" v="23" p="367">

<Paragraph number="3675" type="verses" book="ja2">
_ယံ တံ ကဏှာဇိနာဝေါစ,_  
_“အယံ မံ တာတ ဗြာဟ္မဏော;_  
_လဋ္ဌိယာ ပဋိကောဋေတိ,_  
_ဃရေ ဇာတံဝ ဒါသိယံ._  

</Paragraph>

</Division>
<Division number="2318" book="ja2" e="ch" v="23" p="367">

<Paragraph number="3676" type="verses" book="ja2">
_န စာယံ ဗြာဟ္မဏော တာတ,_  
_ဓမ္မိကာ ဟောန္တိ ဗြာဟ္မဏာ;_  
_ယက္ခော ဗြာဟ္မဏဝဏ္ဏေန,_  
_ခါဒိတုံ တာတ နေတိ နော;_  
_နီယမာနေ ပိသာစေန,_  
_ကိံ နု တာတ ဥဒိက္ခသိ”._  

</Paragraph>

</Division>
<Division number="2319" book="ja2" e="ch" v="23" p="367">

<Paragraph number="3677" type="verses" book="ja2">
_“ရာဇပုတ္တီ စ ဝေါ မာတာ,_  
_ရာဇပုတ္တော စ ဝေါ ပိတာ;_  
_ပုဗ္ဗေ မေ အင်္ကမာရုယှ,_  
_ကိံ နု တိဋ္ဌထ အာရကာ”._  

</Paragraph>

</Division>
<Division number="2320" book="ja2" e="ch" v="23" p="367">

<Paragraph number="3678" type="verses" book="ja2">
_“ရာဇပုတ္တီ စ နော မာတာ,_  
_ရာဇပုတ္တော စ နော ပိတာ;_  
_ဒါသာ မယံ ဗြာဟ္မဏဿ,_  
_တသ္မာ တိဋ္ဌာမ အာရကာ”._  

</Paragraph>

</Division>
<Division number="2321" book="ja2" e="ch" v="23" p="367">

<Paragraph number="3679" type="verses" book="ja2">
_“မာ သမ္မေဝံ အဝစုတ္ထ,_  
_ဍယှတေ ဟဒယံ မမ;_  
_စိတကာယံဝ မေ ကာယော,_  
_အာသနေ န သုခံ လဘေ._  

</Paragraph>

</Division>
<Division number="2322" book="ja2" e="ch" v="23" p="367">

<Paragraph number="3680" type="verses" book="ja2">
_မာ သမ္မေဝံ အဝစုတ္ထ,_  
_ဘိယျော သောကံ ဇနေထ မံ;_  
_နိက္ကိဏိဿာမိ ဒဗ္ဗေန,_  
_န ဝေါ ဒါသာ ဘဝိဿထ._  

</Paragraph>

</Division>
<Division number="2323" book="ja2" e="ch" v="23" p="368">

<Paragraph number="3681" type="verses" book="ja2">
_ကိမဂ္ဃိယဉှိ ဝေါ တာတ,_  
_ဗြာဟ္မဏဿ ပိတာ အဒါ;_  
_ယထာဘူတံ မေ အက္ခာထ,_  
_ပဋိပါဒေန္တု ဗြာဟ္မဏံ”._  

</Paragraph>

</Division>
<Division number="2324" book="ja2" e="ch" v="23" p="368">

<Paragraph number="3682" type="verses" book="ja2">
_“သဟဿဂ္ဃဉှိ မံ တာတ,_  
_ဗြာဟ္မဏဿ ပိတာ အဒါ;_  
_အထ ကဏှာဇိနံ ကညံ,_  
_ဟတ္ထိနာ စ သတေန စ”._  

</Paragraph>

</Division>
<Division number="2325" book="ja2" e="ch" v="23" p="368">

<Paragraph number="3683" type="verses" book="ja2">
_“ဥဋ္ဌေဟိ ကတ္တေ တရမာနော,_  
_ဗြာဟ္မဏဿ အဝါကရ;_  
_ဒါသိသတံ ဒါသသတံ,_  
_ဂဝံ ဟတ္ထုသဘံ သတံ;_  
_ဇာတရူပသဟဿဉ္စ,_  
_ပုတ္တာနံ ဒေဟိ နိက္ကယံ”._  

</Paragraph>

</Division>
<Division number="2326" book="ja2" e="ch" v="23" p="368">

<Paragraph number="3684" type="verses" book="ja2">
_တတော ကတ္တာ တရမာနော,_  
_ဗြာဟ္မဏဿ အဝါကရိ;_  
_ဒါသိသတံ ဒါသသတံ,_  
_ဂဝံ ဟတ္ထုသဘံ သတံ;_  
_ဇာတရူပသဟဿဉ္စ,_  
_ပုတ္တာနံဒါသိ နိက္ကယံ._  

</Paragraph>

</Division>
<Division number="2327" book="ja2" e="ch" v="23" p="368">

<Paragraph number="3685" type="verses" book="ja2">
_နိက္ကိဏိတွာ နဟာပေတွာ,_  
_ဘောဇယိတွာန ဒါရကေ;_  
_သမလင်္ကရိတွာ ဘဏ္ဍေန,_  
ဥစ္ဆင်္ဂေ ဥပဝေသယုံ._  

</Paragraph>

</Division>
<Division number="2328" book="ja2" e="ch" v="23" p="368">

<Paragraph number="3686" type="verses" book="ja2">
_သီသံ နှာတေ သုစိဝတ္ထေ,_  
_သဗ္ဗာဘရဏဘူသိတေ;_  
_ရာဇာ အင်္ကေ ကရိတွာန,_  
_အယျကော ပရိပုစ္ဆထ._  

</Paragraph>

</Division>
<Division number="2329" book="ja2" e="ch" v="23" p="368">

<Paragraph number="3687" type="verses" book="ja2">
_ကုဏ္ဍလေ ဃုသိတေ မာလေ,_  
_သဗ္ဗာဘရဏဘူသိတေ;_  
_ရာဇာ အင်္ကေ ကရိတွာန,_  
ဣဒံ ဝစနမဗြဝိ._  

</Paragraph>

</Division>
<Division number="2330" book="ja2" e="ch" v="23" p="368">

<Paragraph number="3688" type="verses" book="ja2">
_“ကစ္စိ ဥဘော အရောဂါ တေ,_  
_ဇာလိ မာတာပိတာ တဝ;_  
_ကစ္စိ ဥဉ္ဆေန ယာပေန္တိ,_  
_ကစ္စိ မူလဖလာ ဗဟူ._  

</Paragraph>

</Division>
<Division number="2331" book="ja2" e="ch" v="23" p="368">

<Paragraph number="3689" type="verses" book="ja2">
_ကစ္စိ ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ကစ္စိ ဟိံသာ န ဝိဇ္ဇတိ”._  

</Paragraph>

</Division>
<Division number="2332" book="ja2" e="ch" v="23" p="368">

<Paragraph number="3690" type="verses" book="ja2">
_“အထော ဥဘော အရောဂါ မေ,_  
_ဒေဝ မာတာပိတာ မမ;_  
_အထော ဥဉ္ဆေန ယာပေန္တိ,_  
_အထော မူလဖလာ ဗဟူ._  

</Paragraph>

</Division>
<Division number="2333" book="ja2" e="ch" v="23" p="368">

<Paragraph number="3691" type="verses" book="ja2">
_အထော ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ဟိံသာ နေသံ န ဝိဇ္ဇတိ._  

</Paragraph>

</Division>
<Division number="2334" book="ja2" e="ch" v="23" p="368">

<Paragraph number="3692" type="verses" book="ja2">
_ခဏန္တာလုကလမ္ဗာနိ,_  
_ဗိလာနိ တက္ကလာနိ စ;_  
_ကောလံ ဘလ္လာတကံ ဗေလ္လံ,_  
_သာ နော အာဟတွ ပေါသတိ._  

</Paragraph>

</Division>
<Division number="2335" book="ja2" e="ch" v="23" p="369">

<Paragraph number="3693" type="verses" book="ja2">
_ယဉ္စေဝ သာ အာဟရတိ,_  
_ဝနမူလဖလဟာရိယာ;_  
_တံ နော သဗ္ဗေ သမာဂန္တွာ,_  
_ရတ္တိံ ဘုဉ္ဇာမ နော ဒိဝါ._  

</Paragraph>

</Division>
<Division number="2336" book="ja2" e="ch" v="23" p="369">

<Paragraph number="3694" type="verses" book="ja2">
_အမ္မာဝ နော ကိသာ ပဏ္ဍု,_  
_အာဟရန္တီ ဒုမပ္ဖလံ;_  
_ဝါတာတပေန သုခုမာလီ,_  
_ပဒုမံ ဟတ္ထဂတာမိဝ._  

</Paragraph>

</Division>
<Division number="2337" book="ja2" e="ch" v="23" p="369">

<Paragraph number="3695" type="verses" book="ja2">
_အမ္မာယ ပတနူ ကေသာ,_  
_ဝိစရန္တျာ ဗြဟာဝနေ;_  
_ဝနေ ဝါဠမိဂါကိဏ္ဏေ,_  
_ခဂ္ဂဒီပိနိသေဝိတေ._  

</Paragraph>

</Division>
<Division number="2338" book="ja2" e="ch" v="23" p="369">

<Paragraph number="3696" type="verses" book="ja2">
_ကေသေသု ဇဋံ ဗန္ဓိတွာ,_  
_ကစ္ဆေ ဇလ္လမဓာရယိ;_  
_စမ္မဝါသီ ဆမာ သေတိ,_  
_ဇာတဝေဒံ နမဿတိ._  

</Paragraph>

</Division>
<Division number="2339" book="ja2" e="ch" v="23" p="369">

<Paragraph number="3697" type="verses" book="ja2">
_ပုတ္တာ ပိယာ မနုဿာနံ,_  
_လောကသ္မိံ ဥဒပဇ္ဇိသုံ;_  
_န ဟိ နူနမှာကံ အယျဿ,_  
_ပုတ္တေ သ္နေဟော အဇာယထ”._  

</Paragraph>

</Division>
<Division number="2340" book="ja2" e="ch" v="23" p="369">

<Paragraph number="3698" type="verses" book="ja2">
_“ဒုက္ကဋဉ္စ ဟိ နော ပုတ္တ,_  
_ဘူနဟစ္စံ ကတံ မယာ;_  
_ယောဟံ သိဝီနံ ဝစနာ,_  
_ပဗ္ဗာဇေသိမဒူသကံ._  

</Paragraph>

</Division>
<Division number="2341" book="ja2" e="ch" v="23" p="369">

<Paragraph number="3699" type="verses" book="ja2">
_ယံ မေ ကိဉ္စိ ဣဓ အတ္ထိ,_  
_ဓနံ ဓညဉ္စ ဝိဇ္ဇတိ;_  
_ဧတု ဝေဿန္တရော ရာဇာ,_  
_သိဝိရဋ္ဌေ ပသာသတု”._  

</Paragraph>

</Division>
<Division number="2342" book="ja2" e="ch" v="23" p="369">

<Paragraph number="3700" type="verses" book="ja2">
_“န ဒေဝ မယှံ ဝစနာ,_  
_ဧဟိတိ သိဝိသုတ္တမော;_  
_သယမေဝ ဒေဝေါ ဂန္တွာ,_  
_သိဉ္စ ဘောဂေဟိ အတြဇံ”._  

</Paragraph>

</Division>
<Division number="2343" book="ja2" e="ch" v="23" p="369">

<Paragraph number="3701" type="verses" book="ja2">
_တတော သေနာပတိံ ရာဇာ,_  
_သဉ္ဇယော အဇ္ဈဘာသထ;_  
_“ဟတ္ထီ အဿာ ရထာ ပတ္တီ,_  
_သေနာ သန္နာဟယန္တု နံ;_  
_နေဂမာ စ မံ အနွေန္တု,_  
_ဗြာဟ္မဏာ စ ပုရောဟိတာ._  

</Paragraph>

</Division>
<Division number="2344" book="ja2" e="ch" v="23" p="369">

<Paragraph number="3702" type="verses" book="ja2">
_တတော သဋ္ဌိသဟဿာနိ,_  
_ယောဓိနော စာရုဒဿနာ;_  
_ခိပ္ပမာယန္တု သန္နဒ္ဓါ,_  
_နာနာဝဏ္ဏေဟိလင်္ကတာ._  

</Paragraph>

</Division>
<Division number="2345" book="ja2" e="ch" v="23" p="369">

<Paragraph number="3703" type="verses" book="ja2">
_နီလဝတ္ထဓရာ နေကေ,_  
_ပီတာနေကေ နိဝါသိတာ;_  
_အညေ လောဟိတော်ဏှီသာ,_  
_သုဒ္ဓါနေကေ နိဝါသိတာ;_  
_ခိပ္ပမာယန္တု သန္နဒ္ဓါ,_  
_နာနာဝဏ္ဏေဟိလင်္ကတာ._  

</Paragraph>

</Division>
<Division number="2346" book="ja2" e="ch" v="23" p="369">

<Paragraph number="3704" type="verses" book="ja2">
_ဟိမဝါ ယထာ ဂန္ဓဓရော,_  
_ပဗ္ဗတော ဂန္ဓမာဒနော;_  
_နာနာရုက္ခေဟိ သဉ္ဆန္နော,_  
_မဟာဘူတဂဏာလယော._  

</Paragraph>

</Division>
<Division number="2347" book="ja2" e="ch" v="23" p="370">

<Paragraph number="3705" type="verses" book="ja2">
_ဩသဓေဟိ စ ဒိဗ္ဗေဟိ,_  
_ဒိသာ ဘာတိ ပဝါတိ စ;_  
_ခိပ္ပမာယန္တု သန္နဒ္ဓါ,_  
_ဒိသာ ဘန္တု ပဝန္တု စ._  

</Paragraph>

</Division>
<Division number="2348" book="ja2" e="ch" v="23" p="370">

<Paragraph number="3706" type="verses" book="ja2">
_တတော နာဂသဟဿာနိ,_  
_ယောဇယန္တု စတုဒ္ဒသ;_  
_သုဝဏ္ဏကစ္ဆာ မာတင်္ဂါ,_  
_ဟေမကပ္ပနဝါသသာ._  

</Paragraph>

</Division>
<Division number="2349" book="ja2" e="ch" v="23" p="370">

<Paragraph number="3707" type="verses" book="ja2">
_အာရူဠှာ ဂါမဏီယေဟိ,_  
_တောမရင်္ကုသပါဏိဘိ;_  
_ခိပ္ပမာယန္တု သန္နဒ္ဓါ,_  
_ဟတ္ထိက္ခန္ဓေဟိ ဒဿိတာ._  

</Paragraph>

</Division>
<Division number="2350" book="ja2" e="ch" v="23" p="370">

<Paragraph number="3708" type="verses" book="ja2">
_တတော အဿသဟဿာနိ,_  
_ယောဇယန္တု စတုဒ္ဒသ;_  
_အာဇာနီယာဝ ဇာတိယာ,_  
_သိန္ဓဝါ သီဃဝါဟနာ._  

</Paragraph>

</Division>
<Division number="2351" book="ja2" e="ch" v="23" p="370">

<Paragraph number="3709" type="verses" book="ja2">
_အာရူဠှာ ဂါမဏီယေဟိ,_  
ဣလ္လိယာစာပဓာရိဘိ;_  
_ခိပ္ပမာယန္တု သန္နဒ္ဓါ,_  
_အဿပိဋ္ဌေဟိလင်္ကတာ._  

</Paragraph>

</Division>
<Division number="2352" book="ja2" e="ch" v="23" p="370">

<Paragraph number="3710" type="verses" book="ja2">
_တတော ရထသဟဿာနိ,_  
_ယောဇယန္တု စတုဒ္ဒသ;_  
_အယောသုကတနေမိယော,_  
_သုဝဏ္ဏစိတပက္ခရေ._  

</Paragraph>

</Division>
<Division number="2353" book="ja2" e="ch" v="23" p="370">

<Paragraph number="3711" type="verses" book="ja2">
_အာရောပေန္တု ဓဇေ တတ္ထ,_  
_စမ္မာနိ ကဝစာနိ စ;_  
_ဝိပ္ပါလေန္တု စ စာပါနိ,_  
_ဒဠှဓမ္မာ ပဟာရိနော;_  
_ခိပ္ပမာယန္တု သန္နဒ္ဓါ,_  
_ရထေသု ရထဇီဝိနော._  

</Paragraph>

</Division>
<Division number="2354" book="ja2" e="ch" v="23" p="370">

<Paragraph number="3712" type="verses" book="ja2">
_လာဇာ ဩလောပိယာ ပုပ္ဖါ,_  
_မာလာဂန္ဓဝိလေပနာ;_  
_အဂ္ဃိယာနိ စ တိဋ္ဌန္တု,_  
_ယေန မဂ္ဂေန ဧဟိတိ._  

</Paragraph>

</Division>
<Division number="2355" book="ja2" e="ch" v="23" p="370">

<Paragraph number="3713" type="verses" book="ja2">
_ဂါမေ ဂါမေ သတံ ကုမ္ဘာ,_  
_မေရယဿ သုရာယ စ;_  
_မဂ္ဂမှိ ပတိတိဋ္ဌန္တု,_  
_ယေန မဂ္ဂေန ဧဟိတိ._  

</Paragraph>

</Division>
<Division number="2356" book="ja2" e="ch" v="23" p="370">

<Paragraph number="3714" type="verses" book="ja2">
_မံသာ ပူဝါ သင်္ကုလိယော,_  
_ကုမ္မာသာ မစ္ဆသံယုတာ;_  
_မဂ္ဂမှိ ပတိတိဋ္ဌန္တု,_  
_ယေန မဂ္ဂေန ဧဟိတိ._  

</Paragraph>

</Division>
<Division number="2357" book="ja2" e="ch" v="23" p="370">

<Paragraph number="3715" type="verses" book="ja2">
_သပ္ပိ တေလံ ဒဓိ ခီရံ,_  
_ကင်္ဂုဗီဇာ ဗဟူ သုရာ;_  
_မဂ္ဂမှိ ပတိတိဋ္ဌန္တု,_  
_ယေန မဂ္ဂေန ဧဟိတိ._  

</Paragraph>

</Division>
<Division number="2358" book="ja2" e="ch" v="23" p="370">

<Paragraph number="3716" type="verses" book="ja2">
_အာဠာရိကာ စ သူဒါ စ,_  
_နဋနဋ္ဋကဂါယိနော;_  
_ပါဏိဿရာ ကုမ္ဘထူဏိယော,_  
_မန္ဒကာ သောကဇ္ဈာယိကာ._  

</Paragraph>

</Division>
<Division number="2359" book="ja2" e="ch" v="23" p="371">

<Paragraph number="3717" type="verses" book="ja2">
_အာဟညန္တု သဗ္ဗဝီဏာ,_  
_ဘေရိယော ဒိန္ဒိမာနိ စ;_  
_ခရမုခါနိ ဓမေန္တု,_  
_နဒန္တု ဧကပေါက္ခရာ._  

</Paragraph>

</Division>
<Division number="2360" book="ja2" e="ch" v="23" p="371">

<Paragraph number="3718" type="verses" book="ja2">
_မုဒိင်္ဂါ ပဏဝါ သင်္ခါ,_  
_ဂေါဓာ ပရိဝဒေန္တိကာ;_  
_ဒိန္ဒိမာနိ စ ဟညန္တု,_  
_ကုတုမ္ပ ဒိန္ဒိမာနိ စ”._  

</Paragraph>

</Division>
<Division number="2361" book="ja2" e="ch" v="23" p="371">

<Paragraph number="3719" type="verses" book="ja2">
_သာ သေနာ မဟတီ အာသိ,_  
ဥယျုတ္တာ သိဝိဝါဟိနီ;_  
_ဇာလိနာ မဂ္ဂနာယေန,_  
_ဝင်္ကံ ပါယာသိ ပဗ္ဗတံ._  

</Paragraph>

</Division>
<Division number="2362" book="ja2" e="ch" v="23" p="371">

<Paragraph number="3720" type="verses" book="ja2">
_ကောဉ္စံ နဒတိ မာတင်္ဂေါ,_  
_ကုဉ္ဇရော သဋ္ဌိဟာယနော;_  
_ကစ္ဆာယ ဗဒ္ဓမာနာယ,_  
_ကောဉ္စံ နဒတိ ဝါရဏော._  

</Paragraph>

</Division>
<Division number="2363" book="ja2" e="ch" v="23" p="371">

<Paragraph number="3721" type="verses" book="ja2">
_အာဇာနီယာ ဟသိယန္တိ,_  
_နေမိဃောသော အဇာယထ;_  
_အဗ္ဘံ ရဇော အစ္ဆာဒေသိ,_  
ဥယျုတ္တာ သိဝိဝါဟိနီ._  

</Paragraph>

</Division>
<Division number="2364" book="ja2" e="ch" v="23" p="371">

<Paragraph number="3722" type="verses" book="ja2">
_သာ သေနာ မဟတီ အာသိ,_  
ဥယျုတ္တာ ဟာရဟာရိနီ;_  
_ဇာလိနာ မဂ္ဂနာယေန,_  
_ဝင်္ကံ ပါယာသိ ပဗ္ဗတံ._  

</Paragraph>

</Division>
<Division number="2365" book="ja2" e="ch" v="23" p="371">

<Paragraph number="3723" type="verses" book="ja2">
_တေ ပါဝိံသု ဗြဟာရညံ,_  
_ဗဟုသာခံ မဟောဒကံ;_  
_ပုပ္ဖရုက္ခေဟိ သဉ္ဆန္နံ,_  
_ဖလရုက္ခေဟိ စူဘယံ._  

</Paragraph>

</Division>
<Division number="2366" book="ja2" e="ch" v="23" p="371">

<Paragraph number="3724" type="verses" book="ja2">
_တတ္ထ ဗိန္ဒုဿရာ ဝဂ္ဂူ,_  
_နာနာဝဏ္ဏာ ဗဟူ ဒိဇာ;_  
_ကူဇန္တမုပကူဇန္တိ,_  
ဥတုသမ္ပုပ္ဖိတေ ဒုမေ._  

</Paragraph>

</Division>
<Division number="2367" book="ja2" e="ch" v="23" p="371">

<Paragraph number="3725" type="verses" book="ja2">
_တေ ဂန္တွာ ဒီဃမဒ္ဓါနံ,_  
_အဟောရတ္တာနမစ္စယေ;_  
_ပဒေသံ တံ ဥပါဂစ္ဆုံ,_  
_ယတ္ထ ဝေဿန္တရော အဟု._  


</Paragraph>
</Division>

<Paragraph number="3726" type="center" book="ja2">
မဟာရာဇပဗ္ဗံ နာမ.
</Paragraph>