---
title: 19.1.2 သင်္ကိစ္စဇာတက
tableOfContents: false
sidebar:
  order: 2
type: tipitaka
basket: su
book: ja2
review:
  current: review
  updated: '2025-10-20T23:12:23.263442'
  updated_by: ''
  notes: ''
  history:
  - state: review
    date: '2025-10-20T23:12:23.263442'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="69" book="ja2" e="ch" v="23" p="59">

<Paragraph number="512" type="verses" book="ja2">
_ဒိသွာ နိသိန္နံ ရာဇာနံ,_  
_ဗြဟ္မဒတ္တံ ရထေသဘံ;_  
_အထဿ ပဋိဝေဒေသိ,_  
_“ယဿာသိ အနုကမ္ပကော._  

</Paragraph>

</Division>
<Division number="70" book="ja2" e="ch" v="23" p="59">

<Paragraph number="513" type="verses" book="ja2">
_သင်္ကိစ္စာယံ အနုပ္ပတ္တော,_  
ဣသီနံ သာဓုသမ္မတော;_  
_တရမာနရူပေါ နိယျာဟိ,_  
_ခိပ္ပံ ပဿ မဟေသိနံ”._  

</Paragraph>

</Division>
<Division number="71" book="ja2" e="ch" v="23" p="59">

<Paragraph number="514" type="verses" book="ja2">
_တတော စ ရာဇာ တရမာနော,_  
_ယုတ္တမာရုယှ သန္ဒနံ;_  
_မိတ္တာမစ္စပရိဗျူဠှော,_  
_အဂမာသိ ရထေသဘော._  

</Paragraph>

</Division>
<Division number="72" book="ja2" e="ch" v="23" p="59">

<Paragraph number="515" type="verses" book="ja2">
_နိက္ခိပ္ပ ပဉ္စ ကကုဓာနိ,_  
_ကာသီနံ ရဋ္ဌဝဍ္ဎနော;_  
_ဝါလဗီဇနိမုဏှီသံ,_  
_ခဂ္ဂံ ဆတ္တဉ္စုပါဟနံ._  

</Paragraph>

</Division>
<Division number="73" book="ja2" e="ch" v="23" p="59">

<Paragraph number="516" type="verses" book="ja2">
_ဩရုယှ ရာဇာ ယာနမှာ,_  
_ဌပယိတွာ ပဋိစ္ဆဒံ;_  
_အာသီနံ ဒါယပဿသ္မိံ,_  
_သင်္ကိစ္စမုပသင်္ကမိ._  

</Paragraph>

</Division>
<Division number="74" book="ja2" e="ch" v="23" p="59">

<Paragraph number="517" type="verses" book="ja2">
ဥပသင်္ကမိတွာ သော ရာဇာ,_  
_သမ္မောဒိ ဣသိနာ သဟ;_  
_တံ ကထံ ဝီတိသာရေတွာ,_  
_ဧကမန္တံ ဥပါဝိသိ._  

</Paragraph>

</Division>
<Division number="75" book="ja2" e="ch" v="23" p="59">

<Paragraph number="518" type="verses" book="ja2">
_ဧကမန္တံ နိသိန္နောဝ,_  
_အထ ကာလံ အမညထ;_  
_တတော ပါပါနိ ကမ္မာနိ,_  
_ပုစ္ဆိတုံ ပဋိပဇ္ဇထ._  

</Paragraph>

</Division>
<Division number="76" book="ja2" e="ch" v="23" p="59">

<Paragraph number="519" book="ja2">
_“ဣသိံ ပုစ္ဆာမ သင်္ကိစ္စံ,_  
ဣသီနံ သာဓုသမ္မတံ;_  
_အာသီနံ ဒါယပဿသ္မိံ,_  
ဣသိသံဃပုရက္ခတံ._  

</Paragraph>

</Division>
<Division number="77" book="ja2" e="ch" v="23" p="59">

<Paragraph number="520" type="verses" book="ja2">
_ကံ ဂတိံ ပေစ္စ ဂစ္ဆန္တိ,_  
_နရာ ဓမ္မာတိစာရိနော;_  
_အတိစိဏ္ဏော မယာ ဓမ္မော,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="78" book="ja2" e="ch" v="23" p="59">

<Paragraph number="521" type="verses" book="ja2">
ဣသီ အဝစ သင်္ကိစ္စော,_  
_ကာသီနံ ရဋ္ဌဝဍ္ဎနံ;_  
_အာသီနံ ဒါယပဿသ္မိံ,_  
_“မဟာရာဇ သုဏောဟိ မေ._  

</Paragraph>

</Division>
<Division number="79" book="ja2" e="ch" v="23" p="60">

<Paragraph number="522" type="verses" book="ja2">
ဥပ္ပထေန ဝဇန္တဿ,_  
_ယော မဂ္ဂမနုသာသတိ;_  
_တဿ စေ ဝစနံ ကယိရာ,_  
_နာဿ မဂ္ဂေယျ ကဏ္ဋကော._  

</Paragraph>

</Division>
<Division number="80" book="ja2" e="ch" v="23" p="60">

<Paragraph number="523" type="verses" book="ja2">
_အဓမ္မံ ပဋိပန္နဿ,_  
_ယော ဓမ္မမနုသာသတိ;_  
_တဿ စေ ဝစနံ ကယိရာ,_  
_န သော ဂစ္ဆေယျ ဒုဂ္ဂတိံ”._  

</Paragraph>

</Division>
<Division number="81" book="ja2" e="ch" v="23" p="60">

<Paragraph number="524" type="verses" book="ja2">
_“ဓမ္မော ပထော မဟာရာဇ,_  
_အဓမ္မော ပန ဥပ္ပထော;_  
_အဓမ္မော နိရယံ နေတိ,_  
_ဓမ္မော ပါပေတိ သုဂ္ဂတိံ._  

</Paragraph>

</Division>
<Division number="82" book="ja2" e="ch" v="23" p="60">

<Paragraph number="525" type="verses" book="ja2">
_အဓမ္မစာရိနော ရာဇ,_  
_နရာ ဝိသမဇီဝိနော;_  
_ယံ ဂတိံ ပေစ္စ ဂစ္ဆန္တိ,_  
_နိရယေ တေ သုဏောဟိ မေ._  

</Paragraph>

</Division>
<Division number="83" book="ja2" e="ch" v="23" p="60">

<Paragraph number="526" type="verses" book="ja2">
_သဉ္ဇီဝေါ ကာဠသုတ္တော စ,_  
_သင်္ဃာတော ဒွေ စ ရောရုဝါ;_  
_အထာပရော မဟာဝီစိ,_  
_တာပနော စ ပတာပနော._  

</Paragraph>

</Division>
<Division number="84" book="ja2" e="ch" v="23" p="60">

<Paragraph number="527" type="verses" book="ja2">
ဣစ္စေတေ အဋ္ဌ နိရယာ,_  
_အက္ခာတာ ဒုရတိက္ကမာ;_  
_အာကိဏ္ဏာ လုဒ္ဒကမ္မေဟိ,_  
_ပစ္စေကာ သောဠသုဿဒါ._  

</Paragraph>

</Division>
<Division number="85" book="ja2" e="ch" v="23" p="60">

<Paragraph number="528" type="verses" book="ja2">
_ကဒရိယတာပနာ ဃောရာ,_  
_အစ္စိမန္တော မဟဗ္ဘယာ;_  
_လောမဟံသနရူပါ စ,_  
_ဘေသ္မာ ပဋိဘယာ ဒုခါ._  

</Paragraph>

</Division>
<Division number="86" book="ja2" e="ch" v="23" p="60">

<Paragraph number="529" type="verses" book="ja2">
_စတုက္ကဏ္ဏာ စတုဒွါရာ,_  
_ဝိဘတ္တာ ဘာဂသော မိတာ;_  
_အယောပါကာရပရိယန္တာ,_  
_အယသာ ပဋိကုဇ္ဇိတာ._  

</Paragraph>

</Division>
<Division number="87" book="ja2" e="ch" v="23" p="60">

<Paragraph number="530" type="verses" book="ja2">
_တေသံ အယောမယာ ဘူမိ,_  
_ဇလိတာ တေဇသာ ယုတာ;_  
_သမန္တာ ယောဇနသတံ,_  
_ဖုဋာ တိဋ္ဌန္တိ သဗ္ဗဒါ._  

</Paragraph>

</Division>
<Division number="88" book="ja2" e="ch" v="23" p="60">

<Paragraph number="531" book="ja2">
_ဧတေ ပတန္တိ နိရယေ,_  
ဥဒ္ဓမ္ပာဒါ အဝံသိရာ;_  
ဣသီနံ အတိဝတ္တာရော,_  
_သညတာနံ တပဿိနံ._  

</Paragraph>

</Division>
<Division number="89" book="ja2" e="ch" v="23" p="60">

<Paragraph number="532" type="verses" book="ja2">
_တေ ဘူနဟုနော ပစ္စန္တိ,_  
_မစ္ဆာ ဗိလကတာ ယထာ;_  
_သံဝစ္ဆရေ အသင်္ခေယျေ,_  
_နရာ ကိဗ္ဗိသကာရိနော._  

</Paragraph>

</Division>
<Division number="90" book="ja2" e="ch" v="23" p="60">

<Paragraph number="533" type="verses" book="ja2">
_ဍယှမာနေန ဂတ္တေန,_  
_နိစ္စံ သန္တရဗာဟိရံ;_  
_နိရယာ နာဓိဂစ္ဆန္တိ,_  
_ဒွါရံ နိက္ခမနေသိနော._  

</Paragraph>

</Division>
<Division number="91" book="ja2" e="ch" v="23" p="61">

<Paragraph number="534" type="verses" book="ja2">
_ပုရတ္ထိမေန ဓာဝန္တိ,_  
_တတော ဓာဝန္တိ ပစ္ဆတော;_  
ဥတ္တရေနပိ ဓာဝန္တိ,_  
_တတော ဓာဝန္တိ ဒက္ခိဏံ;_  
_ယံ ယဉှိ ဒွါရံ ဂစ္ဆန္တိ,_  
_တံ တဒေဝ ပိဓီယရေ._  

</Paragraph>

</Division>
<Division number="92" book="ja2" e="ch" v="23" p="61">

<Paragraph number="535" type="verses" book="ja2">
_ဗဟူနိ ဝဿသဟဿာနိ,_  
_ဇနာ နိရယဂါမိနော;_  
_ဗာဟာ ပဂ္ဂယှ ကန္ဒန္တိ,_  
_ပတွာ ဒုက္ခံ အနပ္ပကံ._  

</Paragraph>

</Division>
<Division number="93" book="ja2" e="ch" v="23" p="61">

<Paragraph number="536" type="verses" book="ja2">
_အာသီဝိသံဝ ကုပိတံ,_  
_တေဇဿိံ ဒုရတိက္ကမံ;_  
_န သာဓုရူပေ အာသီဒေ,_  
_သညတာနံ တပဿိနံ._  

</Paragraph>

</Division>
<Division number="94" book="ja2" e="ch" v="23" p="61">

<Paragraph number="537" type="verses" book="ja2">
_အတိကာယော မဟိဿာသော,_  
_အဇ္ဇုနော ကေကကာဓိပေါ;_  
_သဟဿဗာဟု ဥစ္ဆိန္နော,_  
ဣသိမာသဇ္ဇ ဂေါတမံ._  

</Paragraph>

</Division>
<Division number="95" book="ja2" e="ch" v="23" p="61">

<Paragraph number="538" type="verses" book="ja2">
_အရဇံ ရဇသာ ဝစ္ဆံ,_  
_ကိသံ အဝကိရိယ ဒဏ္ဍကီ;_  
_တာလောဝ မူလတော ဆိန္နော,_  
_သ ရာဇာ ဝိဘဝင်္ဂတော._  

</Paragraph>

</Division>
<Division number="96" book="ja2" e="ch" v="23" p="61">

<Paragraph number="539" type="verses" book="ja2">
ဥပဟစ္စ မနံ မဇ္ဈော,_  
_မာတင်္ဂသ္မိံ ယသဿိနေ;_  
_သပါရိသဇ္ဇော ဥစ္ဆိန္နော,_  
_မဇ္ဈာရညံ တဒါ အဟု._  

</Paragraph>

</Division>
<Division number="97" book="ja2" e="ch" v="23" p="61">

<Paragraph number="540" type="verses" book="ja2">
_ကဏှဒီပါယနာသဇ္ဇ,_  
ဣသိံ အန္ဓကဝေဏ္ဍယော;_  
_အညောညံ မုသလာ ဟန္တွာ,_  
_သမ္ပတ္တာ ယမသာဓနံ._  

</Paragraph>

</Division>
<Division number="98" book="ja2" e="ch" v="23" p="61">

<Paragraph number="541" type="verses" book="ja2">
_အထာယံ ဣသိနာ သတ္တော,_  
_အန္တလိက္ခစရော ပုရေ;_  
_ပါဝေက္ခိ ပထဝိံ စေစ္စော,_  
_ဟီနတ္တော ပတ္တပရိယာယံ._  

</Paragraph>

</Division>
<Division number="99" book="ja2" e="ch" v="23" p="61">

<Paragraph number="542" type="verses" book="ja2">
_တသ္မာ ဟိ ဆန္ဒာဂမနံ,_  
_နပ္ပသံသန္တိ ပဏ္ဍိတာ;_  
_အဒုဋ္ဌစိတ္တော ဘာသေယျ,_  
_ဂိရံ သစ္စူပသံဟိတံ._  

</Paragraph>

</Division>
<Division number="100" book="ja2" e="ch" v="23" p="61">

<Paragraph number="543" type="verses" book="ja2">
_မနသာ စေ ပဒုဋ္ဌေန,_  
_ယော နရော ပေက္ခတေ မုနိံ;_  
_ဝိဇ္ဇာစရဏသမ္ပန္နံ,_  
_ဂန္တာ သော နိရယံ အဓော._  

</Paragraph>

</Division>
<Division number="101" book="ja2" e="ch" v="23" p="61">

<Paragraph number="544" type="verses" book="ja2">
_ယေ ဝုဍ္ဎေ ပရိဘာသန္တိ,_  
_ဖရုသူပက္ကမာ ဇနာ;_  
_အနပစ္စာ အဒါယာဒါ,_  
_တာလဝတ္ထု ဘဝန္တိ တေ._  

</Paragraph>

</Division>
<Division number="102" book="ja2" e="ch" v="23" p="62">

<Paragraph number="545" type="verses" book="ja2">
_ယော စ ပဗ္ဗဇိတံ ဟန္တိ,_  
_ကတကိစ္စံ မဟေသိနံ;_  
_သ ကာဠသုတ္တေ နိရယေ,_  
_စိရရတ္တာယ ပစ္စတိ._  

</Paragraph>

</Division>
<Division number="103" book="ja2" e="ch" v="23" p="62">

<Paragraph number="546" type="verses" book="ja2">
_ယော စ ရာဇာ အဓမ္မဋ္ဌော,_  
_ရဋ္ဌဝိဒ္ဓံသနော မဂေါ;_  
_တာပယိတွာ ဇနပဒံ,_  
_တာပနေ ပေစ္စ ပစ္စတိ._  

</Paragraph>

</Division>
<Division number="104" book="ja2" e="ch" v="23" p="62">

<Paragraph number="547" type="verses" book="ja2">
_သော စ ဝဿသဟဿာနိ,_  
_သတံ ဒိဗ္ဗာနိ ပစ္စတိ;_  
_အစ္စိသံဃပရေတော သော,_  
_ဒုက္ခံ ဝေဒေတိ ဝေဒနံ._  

</Paragraph>

</Division>
<Division number="105" book="ja2" e="ch" v="23" p="62">

<Paragraph number="548" type="verses" book="ja2">
_တဿ အဂ္ဂိသိခါ ကာယာ,_  
_နိစ္ဆရန္တိ ပဘဿရာ;_  
_တေဇောဘက္ခဿ ဂတ္တာနိ,_  
_လောမေဟိ စ နခေဟိ စ._  

</Paragraph>

</Division>
<Division number="106" book="ja2" e="ch" v="23" p="62">

<Paragraph number="549" type="verses" book="ja2">
_ဍယှမာနေန ဂတ္တေန,_  
_နိစ္စံ သန္တရဗာဟိရံ;_  
_ဒုက္ခာဘိတုန္နော နဒတိ,_  
_နာဂေါ တုတ္တဋ္ဋိတော ယထာ._  

</Paragraph>

</Division>
<Division number="107" book="ja2" e="ch" v="23" p="62">

<Paragraph number="550" type="verses" book="ja2">
_ယော လောဘာ ပိတရံ ဟန္တိ,_  
_ဒေါသာ ဝါ ပုရိသာဓမော;_  
_သ ကာဠသုတ္တေ နိရယေ,_  
_စိရရတ္တာယ ပစ္စတိ._  

</Paragraph>

</Division>
<Division number="108" book="ja2" e="ch" v="23" p="62">

<Paragraph number="551" type="verses" book="ja2">
_သ တာဒိသော ပစ္စတိ လောဟကုမ္ဘိယံ,_  
_ပက္ကဉ္စ သတ္တီဟိ ဟနန္တိ နိတ္တစံ;_  
_အန္ဓံ ကရိတွာ မုတ္တကရီသဘက္ခံ,_  
_ခါရေ နိမုဇ္ဇန္တိ တထာဝိဓံ နရံ._  

</Paragraph>

</Division>
<Division number="109" book="ja2" e="ch" v="23" p="62">

<Paragraph number="552" type="verses" book="ja2">
_တတ္တံ ပက္ကုထိတမယောဂုဠဉ္စ,_  
_ဒီဃေ စ ဖာလေ စိရရတ္တတာပိတေ;_  
_ဝိက္ခမ္ဘမာဒါယ ဝိဗန္ဓရဇ္ဇုဘိ,_  
_ဝိဝဋေ မုခေ သမ္ပဝိသန္တိ ရက္ခသာ._  

</Paragraph>

</Division>
<Division number="110" book="ja2" e="ch" v="23" p="62">

<Paragraph number="553" type="verses" book="ja2">
_သာမာ စ သောဏာ သဗလာ စ ဂိဇ္ဈာ,_  
_ကာကောဠသင်္ဃာ စ ဒိဇာ အယောမုခါ;_  
_သင်္ဂမ္မ ခါဒန္တိ ဝိပ္ဖန္ဒမာနံ,_  
_ဇိဝှံ ဝိဘဇ္ဇ ဝိဃာသံ သလောဟိတံ._  

</Paragraph>

</Division>
<Division number="111" book="ja2" e="ch" v="23" p="63">

<Paragraph number="554" type="verses" book="ja2">
_တံ ဒဍ္ဎတာလံ ပရိဘိန္နဂတ္တံ,_  
_နိပ္ပေါထယန္တာ အနုဝိစရန္တိ ရက္ခသာ;_  
_ရတီ ဟိ နေသံ ဒုခိနော ပနီတရေ,_  
_ဧတာဒိသသ္မိံ နိရယေ ဝသန္တိ;_  
_ယေ ကေစိ လောကေ ဣဓ ပေတ္တိဃာတိနော._  

</Paragraph>

</Division>
<Division number="112" book="ja2" e="ch" v="23" p="63">

<Paragraph number="555" type="verses" book="ja2">
_ပုတ္တော စ မာတရံ ဟန္တွာ,_  
ဣတော ဂန္တွာ ယမက္ခယံ;_  
_ဘုသမာပဇ္ဇတေ ဒုက္ခံ,_  
_အတ္တကမ္မဖလူပဂေါ._  

</Paragraph>

</Division>
<Division number="113" book="ja2" e="ch" v="23" p="63">

<Paragraph number="556" type="verses" book="ja2">
_အမနုဿာ အတိဗလာ,_  
_ဟန္တာရံ ဇနယန္တိယာ;_  
_အယောမယေဟိ ဝါလေဟိ,_  
_ပီဠယန္တိ ပုနပ္ပုနံ._  

</Paragraph>

</Division>
<Division number="114" book="ja2" e="ch" v="23" p="63">

<Paragraph number="557" type="verses" book="ja2">
_တမဿဝံ သကာ ဂတ္တာ,_  
_ရုဓိရံ အတ္တသမ္ဘဝံ;_  
_တမ္ဗလောဟဝိလီနံဝ,_  
_တတ္တံ ပါယေန္တိ မတ္တိဃံ._  

</Paragraph>

</Division>
<Division number="115" book="ja2" e="ch" v="23" p="63">

<Paragraph number="558" type="verses" book="ja2">
_ဇိဂုစ္ဆံ ကုဏပံ ပူတိံ,_  
_ဒုဂ္ဂန္ဓံ ဂူထကဒ္ဒမံ;_  
_ပုဗ္ဗလောဟိတသင်္ကာသံ,_  
_ရဟဒမောဂယှ တိဋ္ဌတိ._  

</Paragraph>

</Division>
<Division number="116" book="ja2" e="ch" v="23" p="63">

<Paragraph number="559" type="verses" book="ja2">
_တမေနံ ကိမယော တတ္ထ,_  
_အတိကာယာ အယောမုခါ;_  
_ဆဝိံ ဘေတွာန ခါဒန္တိ,_  
_သင်္ဂိဒ္ဓါ မံသလောဟိတေ._  

</Paragraph>

</Division>
<Division number="117" book="ja2" e="ch" v="23" p="63">

<Paragraph number="560" type="verses" book="ja2">
_သော စ တံ နိရယံ ပတ္တော,_  
_နိမုဂ္ဂေါ သတပေါရိသံ;_  
_ပူတိကံ ကုဏပံ ဝါတိ,_  
_သမန္တာ သတယောဇနံ._  

</Paragraph>

</Division>
<Division number="118" book="ja2" e="ch" v="23" p="63">

<Paragraph number="561" type="verses" book="ja2">
_စက္ခုမာပိ ဟိ စက္ခူဟိ,_  
_တေန ဂန္ဓေန ဇီယတိ;_  
_ဧတာဒိသံ ဗြဟ္မဒတ္တ,_  
_မာတုဃော လဘတေ ဒုခံ._  

</Paragraph>

</Division>
<Division number="119" book="ja2" e="ch" v="23" p="63">

<Paragraph number="562" type="verses" book="ja2">
_ခုရဓာရမနုက္ကမ္မ,_  
_တိက္ခံ ဒုရဘိသမ္ဘဝံ;_  
_ပတန္တိ ဂဗ္ဘပါတိယော,_  
_ဒုဂ္ဂံ ဝေတရဏိံ နဒိံ._  

</Paragraph>

</Division>
<Division number="120" book="ja2" e="ch" v="23" p="63">

<Paragraph number="563" type="verses" book="ja2">
_အယောမယာ သိမ္ဗလိယော,_  
_သောဠသင်္ဂုလကဏ္ဋကာ;_  
ဥဘတော အဘိလမ္ဗန္တိ,_  
_ဒုဂ္ဂံ ဝေတရဏိံ နဒိံ._  

</Paragraph>

</Division>
<Division number="121" book="ja2" e="ch" v="23" p="63">

<Paragraph number="564" type="verses" book="ja2">
_တေ အစ္စိမန္တော တိဋ္ဌန္တိ,_  
_အဂ္ဂိက္ခန္ဓာဝ အာရကာ;_  
_အာဒိတ္တာ ဇာတဝေဒေန,_  
ဥဒ္ဓံ ယောဇနမုဂ္ဂတာ._  

</Paragraph>

</Division>
<Division number="122" book="ja2" e="ch" v="23" p="64">

<Paragraph number="565" type="verses" book="ja2">
_ဧတေ ဝဇန္တိ နိရယေ,_  
_တတ္တေ တိခိဏကဏ္ဋကေ;_  
_နာရိယော စ အတိစာရာ,_  
_နရာ စ ပရဒါရဂူ._  

</Paragraph>

</Division>
<Division number="123" book="ja2" e="ch" v="23" p="64">

<Paragraph number="566" type="verses" book="ja2">
_တေ ပတန္တိ အဓောက္ခန္ဓာ,_  
_ဝိဝတ္တာ ဝိဟတာ ပုထူ;_  
_သယန္တိ ဝိနိဝိဒ္ဓင်္ဂါ,_  
_ဒီဃံ ဇဂ္ဂန္တိ သဗ္ဗဒါ._  

</Paragraph>

</Division>
<Division number="124" book="ja2" e="ch" v="23" p="64">

<Paragraph number="567" type="verses" book="ja2">
_တတော ရတျာ ဝိဝသာနေ,_  
_မဟတိံ ပဗ္ဗတူပမံ;_  
_လောဟကုမ္ဘိံ ပဝဇ္ဇန္တိ,_  
_တတ္တံ အဂ္ဂိသမူဒကံ._  

</Paragraph>

</Division>
<Division number="125" book="ja2" e="ch" v="23" p="64">

<Paragraph number="568" type="verses" book="ja2">
_ဧဝံ ဒိဝါ စ ရတ္တော စ,_  
_ဒုဿီလာ မောဟပါရုတာ;_  
_အနုဘောန္တိ သကံ ကမ္မံ,_  
_ပုဗ္ဗေ ဒုက္ကဋမတ္တနော._  

</Paragraph>

</Division>
<Division number="126" book="ja2" e="ch" v="23" p="64">

<Paragraph number="569" type="verses" book="ja2">
_ယာ စ ဘရိယာ ဓနက္ကီတာ,_  
_သာမိကံ အတိမညတိ;_  
_သဿုံ ဝါ သသုရံ ဝါပိ,_  
_ဇေဋ္ဌံ ဝါပိ နနန္ဒရံ._  

</Paragraph>

</Division>
<Division number="127" book="ja2" e="ch" v="23" p="64">

<Paragraph number="570" type="verses" book="ja2">
_တဿာ ဝင်္ကေန ဇိဝှဂ္ဂံ,_  
_နိဗ္ဗဟန္တိ သဗန္ဓနံ;_  
_သ ဗျာမမတ္တံ ကိမိနံ,_  
_ဇိဝှံ ပဿတိ အတ္တနိ;_  
_ဝိညာပေတုံ န သက္ကောတိ,_  
_တာပနေ ပေစ္စ ပစ္စတိ._  

</Paragraph>

</Division>
<Division number="128" book="ja2" e="ch" v="23" p="64">

<Paragraph number="571" type="verses" book="ja2">
_ဩရဗ္ဘိကာ သူကရိကာ,_  
_မစ္ဆိကာ မိဂဗန္ဓကာ;_  
_စောရာ ဂေါဃာတကာ လုဒ္ဒါ,_  
_အဝဏ္ဏေ ဝဏ္ဏကာရကာ._  

</Paragraph>

</Division>
<Division number="129" book="ja2" e="ch" v="23" p="64">

<Paragraph number="572" type="verses" book="ja2">
_သတ္တီဟိ လောဟကူဋေဟိ,_  
_နေတ္တိံသေဟိ ဥသူဟိ စ;_  
_ဟညမာနာ ခါရနဒိံ,_  
_ပပတန္တိ အဝံသိရာ._  

</Paragraph>

</Division>
<Division number="130" book="ja2" e="ch" v="23" p="64">

<Paragraph number="573" type="verses" book="ja2">
_သာယံ ပါတော ကူဋကာရီ,_  
_အယောကူဋေဟိ ဟညတိ;_  
_တတော ဝန္တံ ဒုရတ္တာနံ,_  
_ပရေသံ ဘုဉ္ဇရေ သဒါ._  

</Paragraph>

</Division>
<Division number="131" book="ja2" e="ch" v="23" p="64">

<Paragraph number="574" type="verses" book="ja2">
_ဓင်္ကာ ဘေရဏ္ဍကာ ဂိဇ္ဈာ,_  
_ကာကောဠာ စ အယောမုခါ;_  
_ဝိပ္ဖန္ဒမာနံ ခါဒန္တိ,_  
_နရံ ကိဗ္ဗိသကာရကံ._  

</Paragraph>

</Division>
<Division number="132" book="ja2" e="ch" v="23" p="64">

<Paragraph number="575" type="verses" book="ja2">
_ယေ မိဂေန မိဂံ ဟန္တိ,_  
_ပက္ခိံ ဝါ ပန ပက္ခိနာ;_  
_အသန္တော ရဇသာ ဆန္နာ,_  
_ဂန္တာ တေ နိရယုဿဒံ._  

</Paragraph>

</Division>
<Division number="133" book="ja2" e="ch" v="23" p="65">

<Paragraph number="576" type="verses" book="ja2">
_သန္တော စ ဥဒ္ဓံ ဂစ္ဆန္တိ,_  
_သုစိဏ္ဏေနိဓ ကမ္မုနာ;_  
_သုစိဏ္ဏဿ ဖလံ ပဿ,_  
_သဲန္ဒာ ဒေဝါ သဗြဟ္မကာ._  

</Paragraph>

</Division>
<Division number="134" book="ja2" e="ch" v="23" p="65">

<Paragraph number="577" type="verses" book="ja2">
_တံ တံ ဗြူမိ မဟာရာဇ,_  
_ဓမ္မံ ရဋ္ဌပတီ စရ;_  
_တထာ ရာဇ စရာဟိ ဓမ္မံ,_  
_ယထာ တံ သုစိဏ္ဏံ နာနုတပ္ပေယျ ပစ္ဆာ”တိ. (3535)_  


</Paragraph>
</Division>

<Paragraph number="578" type="center" book="ja2">
သင်္ကိစ္စဇာတကံ ဒုတိယံ.



</Paragraph>

<Paragraph number="579" type="center" book="ja2">
သဋ္ဌိနိပါတံ နိဋ္ဌိတံ.



</Paragraph>

<Paragraph number="580" type="center" book="ja2">
တဿုဒ္ဒါနံ


</Paragraph>

<Paragraph number="581" type="verses" book="ja2">
_အထ သဋ္ဌိနိပါတမှိ,_  
_သုဏာထ မမ ဘာသိတံ;_  
_ဇာတကသဝှယနော ပဝရော,_  
_သောဏကအရိန္ဒမသဝှယနော;_  
_တထာ ဝုတ္တရထေသဘကိစ္စဝရောတိ._
</Paragraph>