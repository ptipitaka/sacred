---
title: 22.1.10.8 ဒါရကပဗ္ဗ
tableOfContents: false
sidebar:
  order: 7
type: tipitaka
basket: su
book: ja2
review:
  current: review
  updated: '2025-10-27T21:48:45.185976'
  updated_by: ''
  notes: ''
  history:
  - state: review
    date: '2025-10-27T21:48:45.185976'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="2087" book="ja2" e="ch" v="23" p="348">

<Paragraph number="3440" type="verses" book="ja2">
_“ဥဋ္ဌေဟိ ဇာလိ ပတိဋ္ဌ,_  
_ပေါရာဏံ ဝိယ ဒိဿတိ;_  
_ဗြာဟ္မဏံ ဝိယ ပဿာမိ,_  
_နန္ဒိယော မာဘိကီရရေ”._  

</Paragraph>

</Division>
<Division number="2088" book="ja2" e="ch" v="23" p="348">

<Paragraph number="3441" type="verses" book="ja2">
_“အဟမ္ပိ တာတ ပဿာမိ,_  
_ယော သော ဗြဟ္မာဝ ဒိဿတိ;_  
_အဒ္ဓိကော ဝိယ အာယာတိ,_  
_အတိထီ နော ဘဝိဿတိ”._  

</Paragraph>

</Division>
<Division number="2089" book="ja2" e="ch" v="23" p="348">

<Paragraph number="3442" type="verses" book="ja2">
_“ကစ္စိ နု ဘောတော ကုသလံ,_  
_ကစ္စိ ဘောတော အနာမယံ;_  
_ကစ္စိ ဥဉ္ဆေန ယာပေထ,_  
_ကစ္စိ မူလဖလာ ဗဟူ._  

</Paragraph>

</Division>
<Division number="2090" book="ja2" e="ch" v="23" p="348">

<Paragraph number="3443" type="verses" book="ja2">
_ကစ္စိ ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ကစ္စိ ဟိံသာ န ဝိဇ္ဇတိ”._  

</Paragraph>

</Division>
<Division number="2091" book="ja2" e="ch" v="23" p="348">

<Paragraph number="3444" type="verses" book="ja2">
_“ကုသလဉ္စေဝ နော ဗြဟ္မေ,_  
_အထော ဗြဟ္မေ အနာမယံ;_  
_အထော ဥဉ္ဆေန ယာပေမ,_  
_အထော မူလဖလာ ဗဟူ._  

</Paragraph>

</Division>
<Division number="2092" book="ja2" e="ch" v="23" p="349">

<Paragraph number="3445" type="verses" book="ja2">
_အထော ဍံသာ မကသာ စ,_  
_အပ္ပမေဝ သရီသပါ;_  
_ဝနေ ဝါဠမိဂါကိဏ္ဏေ,_  
_ဟိံသာ အမှံ န ဝိဇ္ဇတိ”._  

</Paragraph>

</Division>
<Division number="2093" book="ja2" e="ch" v="23" p="349">

<Paragraph number="3446" type="verses" book="ja2">
_သတ္တ နော မာသေ ဝသတံ,_  
_အရညေ ဇီဝသောကိနံ;_  
ဣမမ္ပိ ပဌမံ ပဿာမ,_  
_ဗြာဟ္မဏံ ဒေဝဝဏ္ဏိနံ;_  
_အာဒါယ ဝေဠုဝံ ဒဏ္ဍံ,_  
_အဂ္ဂိဟုတ္တံ ကမဏ္ဍလုံ._  

</Paragraph>

</Division>
<Division number="2094" book="ja2" e="ch" v="23" p="349">

<Paragraph number="3447" type="verses" book="ja2">
_သွာဂတံ တေ မဟာဗြဟ္မေ,_  
_အထော တေ အဒုရာဂတံ;_  
_အန္တော ပဝိသ ဘဒ္ဒန္တေ,_  
_ပါဒေ ပက္ခာလယဿု တေ._  

</Paragraph>

</Division>
<Division number="2095" book="ja2" e="ch" v="23" p="349">

<Paragraph number="3448" type="verses" book="ja2">
_တိန္ဒုကာနိ ပိယာလာနိ,_  
_မဓုကေ ကာသုမာရိယော;_  
_ဖလာနိ ခုဒ္ဒကပ္ပါနိ,_  
_ဘုဉ္ဇ ဗြဟ္မေ ဝရံ ဝရံ._  

</Paragraph>

</Division>
<Division number="2096" book="ja2" e="ch" v="23" p="349">

<Paragraph number="3449" type="verses" book="ja2">
ဣဒမ္ပိ ပါနီယံ သီတံ,_  
_အာဘတံ ဂိရိဂဗ္ဘရာ;_  
_တတော ပိဝ မဟာဗြဟ္မေ,_  
_သစေ တွံ အဘိကင်္ခသိ._  

</Paragraph>

</Division>
<Division number="2097" book="ja2" e="ch" v="23" p="349">

<Paragraph number="3450" type="verses" book="ja2">
_အထ တွံ ကေန ဝဏ္ဏေန,_  
_ကေန ဝါ ပန ဟေတုနာ;_  
_အနုပ္ပတ္တော ဗြဟာရညံ,_  
_တံ မေ အက္ခာဟိ ပုစ္ဆိတော._  

</Paragraph>

</Division>
<Division number="2098" book="ja2" e="ch" v="23" p="349">

<Paragraph number="3451" type="verses" book="ja2">
_“ယထာ ဝါရိဝဟော ပူရော,_  
_သဗ္ဗကာလံ န ခီယတိ;_  
_ဧဝံ တံ ယာစိတာဂစ္ဆိံ,_  
_ပုတ္တေ မေ ဒေဟိ ယာစိတော”._  

</Paragraph>

</Division>
<Division number="2099" book="ja2" e="ch" v="23" p="349">

<Paragraph number="3452" type="verses" book="ja2">
_“ဒဒါမိ န ဝိကမ္ပာမိ,_  
ဣဿရော နယ ဗြာဟ္မဏ;_  
_ပါတော ဂတာ ရာဇပုတ္တီ,_  
_သာယံ ဥဉ္ဆာတော ဧဟိတိ._  

</Paragraph>

</Division>
<Division number="2100" book="ja2" e="ch" v="23" p="349">

<Paragraph number="3453" type="verses" book="ja2">
_ဧကရတ္တိံ ဝသိတွာန,_  
_ပါတော ဂစ္ဆသိ ဗြာဟ္မဏ;_  
_တဿာ နှာတေ ဥပဃာတေ,_  
_အထ နေ မာလဓာရိနေ._  

</Paragraph>

</Division>
<Division number="2101" book="ja2" e="ch" v="23" p="349">

<Paragraph number="3454" type="verses" book="ja2">
_ဧကရတ္တိံ ဝသိတွာန,_  
_ပါတော ဂစ္ဆသိ ဗြာဟ္မဏ;_  
_နာနာပုပ္ဖေဟိ သဉ္ဆန္နေ,_  
_နာနာဂန္ဓေဟိ ဘူသိတေ;_  
_နာနာမူလဖလာကိဏ္ဏေ,_  
_ဂစ္ဆ သွာဒါယ ဗြာဟ္မဏ”._  

</Paragraph>

</Division>
<Division number="2102" book="ja2" e="ch" v="23" p="349">

<Paragraph number="3455" type="verses" book="ja2">
_“န ဝါသမဘိရောစာမိ,_  
_ဂမနံ မယှ ရုစ္စတိ;_  
_အန္တရာယောပိ မေ အဿ,_  
_ဂစ္ဆညေဝ ရထေသဘ._  

</Paragraph>

</Division>
<Division number="2103" book="ja2" e="ch" v="23" p="349">

<Paragraph number="3456" type="verses" book="ja2">
_န ဟေတာ ယာစယောဂီ နံ,_  
_အန္တရာယဿ ကာရိယာ;_  
ဣတ္ထိယော မန္တံ ဇာနန္တိ,_  
_သဗ္ဗံ ဂဏှန္တိ ဝါမတော._  

</Paragraph>

</Division>
<Division number="2104" book="ja2" e="ch" v="23" p="350">

<Paragraph number="3457" type="verses" book="ja2">
_သဒ္ဓါယ ဒါနံ ဒဒတော,_  
_မာသံ အဒက္ခိ မာတရံ;_  
_အန္တရာယမ္ပိ သာ ကယိရာ,_  
_ဂစ္ဆညေဝ ရထေသဘ._  

</Paragraph>

</Division>
<Division number="2105" book="ja2" e="ch" v="23" p="350">

<Paragraph number="3458" type="verses" book="ja2">
_အာမန္တယဿု တေ ပုတ္တေ,_  
_မာ တေ မာတရမဒ္ဒသုံ;_  
_သဒ္ဓါယ ဒါနံ ဒဒတော,_  
_ဧဝံ ပုညံ ပဝဍ္ဎတိ._  

</Paragraph>

</Division>
<Division number="2106" book="ja2" e="ch" v="23" p="350">

<Paragraph number="3459" type="verses" book="ja2">
_အာမန္တယဿု တေ ပုတ္တေ,_  
_မာ တေ မာတရမဒ္ဒသုံ;_  
_မာဒိသဿ ဓနံ ဒတွာ,_  
_ရာဇ သဂ္ဂံ ဂမိဿသိ”._  

</Paragraph>

</Division>
<Division number="2107" book="ja2" e="ch" v="23" p="350">

<Paragraph number="3460" type="verses" book="ja2">
_“သစေ တွံ နိစ္ဆသေ ဒဋ္ဌုံ,_  
_မမ ဘရိယံ ပတိဗ္ဗတံ;_  
_အယျကဿပိ ဒဿေဟိ,_  
_ဇာလိံ ကဏှာဇိနံ စုဘော._  

</Paragraph>

</Division>
<Division number="2108" book="ja2" e="ch" v="23" p="350">

<Paragraph number="3461" type="verses" book="ja2">
ဣမေ ကုမာရေ ဒိသွာန,_  
_မဉ္ဇုကေ ပိယဘာဏိနေ;_  
_ပတီတော သုမနော ဝိတ္တော,_  
_ဗဟုံ ဒဿတိ တေ ဓနံ”._  

</Paragraph>

</Division>
<Division number="2109" book="ja2" e="ch" v="23" p="350">

<Paragraph number="3462" type="verses" book="ja2">
_“အစ္ဆေဒနဿ ဘာယာမိ,_  
_ရာဇပုတ္တ သုဏောဟိ မေ;_  
_ရာဇဒဏ္ဍာယ မံ ဒဇ္ဇာ,_  
_ဝိက္ကိဏေယျ ဟနေယျ ဝါ;_  
_ဇိနော ဓနဉ္စ ဒါသေ စ,_  
_ဂါရယှဿ ဗြဟ္မဗန္ဓုယာ”._  

</Paragraph>

</Division>
<Division number="2110" book="ja2" e="ch" v="23" p="350">

<Paragraph number="3463" type="verses" book="ja2">
_“ဣမေ ကုမာရေ ဒိသွာန,_  
_မဉ္ဇုကေ ပိယဘာဏိနေ;_  
_ဓမ္မေ ဌိတော မဟာရာဇာ,_  
_သိဝီနံ ရဋ္ဌဝဍ္ဎနော;_  
_လဒ္ဓါ ပီတိသောမနဿံ,_  
_ဗဟုံ ဒဿတိ တေ ဓနံ”._  

</Paragraph>

</Division>
<Division number="2111" book="ja2" e="ch" v="23" p="350">

<Paragraph number="3464" type="verses" book="ja2">
_“နာဟံ တမ္ပိ ကရိဿာမိ,_  
_ယံ မံ တွံ အနုသာသသိ;_  
_ဒါရကေဝ အဟံ နေဿံ,_  
_ဗြာဟ္မဏျာ ပရိစာရကေ”._  

</Paragraph>

</Division>
<Division number="2112" book="ja2" e="ch" v="23" p="350">

<Paragraph number="3465" type="verses" book="ja2">
_တတော ကုမာရာ ဗျထိတာ,_  
_သုတွာ လုဒ္ဒဿ ဘာသိတံ;_  
_တေန တေန ပဓာဝိံသု,_  
_ဇာလီ ကဏှာဇိနာ စုဘော._  

</Paragraph>

</Division>
<Division number="2113" book="ja2" e="ch" v="23" p="350">

<Paragraph number="3466" type="verses" book="ja2">
_“ဧဟိ တာတ ပိယပုတ္တ,_  
_ပူရေထ မမ ပါရမိံ;_  
_ဟဒယံ မေဘိသိဉ္စေထ,_  
_ကရောထ ဝစနံ မမ._  

</Paragraph>

</Division>
<Division number="2114" book="ja2" e="ch" v="23" p="350">

<Paragraph number="3467" type="verses" book="ja2">
_ယာနာ နာဝါ စ မေ ဟောထ,_  
_အစလာ ဘဝသာဂရေ;_  
_ဇာတိပါရံ တရိဿာမိ,_  
_သန္တာရေဿံ သဒေဝကံ._  

</Paragraph>

</Division>
<Division number="2115" book="ja2" e="ch" v="23" p="350">

<Paragraph number="3468" type="verses" book="ja2">
_ဧဟိ အမ္မ ပိယဓီတိ,_  
_ပူရေထ မမ ပါရမိံ;_  
_ဟဒယံ မေဘိသိဉ္စေထ,_  
_ကရောထ ဝစနံ မမ._  

</Paragraph>

</Division>
<Division number="2116" book="ja2" e="ch" v="23" p="351">

<Paragraph number="3469" type="verses" book="ja2">
_ယာနာ နာဝါ စ မေ ဟောထ,_  
_အစလာ ဘဝသာဂရေ;_  
_ဇာတိပါရံ တရိဿာမိ,_  
ဥဒ္ဓရိဿံ သဒေဝကံ”._  

</Paragraph>

</Division>
<Division number="2117" book="ja2" e="ch" v="23" p="351">

<Paragraph number="3470" type="verses" book="ja2">
_တတော ကုမာရေ အာဒါယ,_  
_ဇာလိံ ကဏှာဇိနံ စုဘော;_  
_ဗြာဟ္မဏဿ အဒါ ဒါနံ,_  
_သိဝီနံ ရဋ္ဌဝဍ္ဎနော._  

</Paragraph>

</Division>
<Division number="2118" book="ja2" e="ch" v="23" p="351">

<Paragraph number="3471" type="verses" book="ja2">
_တတော ကုမာရေ အာဒါယ,_  
_ဇာလိံ ကဏှာဇိနံ စုဘော;_  
_ဗြာဟ္မဏဿ အဒါ ဝိတ္တော,_  
_ပုတ္တကေ ဒါနမုတ္တမံ._  

</Paragraph>

</Division>
<Division number="2119" book="ja2" e="ch" v="23" p="351">

<Paragraph number="3472" type="verses" book="ja2">
_တဒါသိ ယံ ဘိံသနကံ,_  
_တဒါသိ လောမဟံသနံ;_  
_ယံ ကုမာရေ ပဒိန္နမှိ,_  
_မေဒနီ သမ္ပကမ္ပထ._  

</Paragraph>

</Division>
<Division number="2120" book="ja2" e="ch" v="23" p="351">

<Paragraph number="3473" type="verses" book="ja2">
_တဒါသိ ယံ ဘိံသနကံ,_  
_တဒါသိ လောမဟံသနံ;_  
_ယံ ပဉ္ဇလိကတော ရာဇာ,_  
_ကုမာရေ သုခဝစ္ဆိတေ;_  
_ဗြာဟ္မဏဿ အဒါ ဒါနံ,_  
_သိဝီနံ ရဋ္ဌဝဍ္ဎနော._  

</Paragraph>

</Division>
<Division number="2121" book="ja2" e="ch" v="23" p="351">

<Paragraph number="3474" type="verses" book="ja2">
_တတော သော ဗြာဟ္မဏော လုဒ္ဒေါ,_  
_လတံ ဒန္တေဟိ ဆိန္ဒိယ;_  
_လတာယ ဟတ္ထေ ဗန္ဓိတွာ,_  
_လတာယ အနုမဇ္ဇထ._  

</Paragraph>

</Division>
<Division number="2122" book="ja2" e="ch" v="23" p="351">

<Paragraph number="3475" type="verses" book="ja2">
_တတော သော ရဇ္ဇုမာဒါယ,_  
_ဒဏ္ဍဉ္စာဒါယ ဗြာဟ္မဏော;_  
_အာကောဋယန္တော တေ နေတိ,_  
_သိဝိရာဇဿ ပေက္ခတော._  

</Paragraph>

</Division>
<Division number="2123" book="ja2" e="ch" v="23" p="351">

<Paragraph number="3476" type="verses" book="ja2">
_တတော ကုမာရာ ပက္ကာမုံ,_  
_ဗြာဟ္မဏဿ ပမုဉ္စိယ;_  
_အဿုပုဏ္ဏေဟိ နေတ္တေဟိ,_  
_ပိတရံ သော ဥဒိက္ခတိ._  

</Paragraph>

</Division>
<Division number="2124" book="ja2" e="ch" v="23" p="351">

<Paragraph number="3477" type="verses" book="ja2">
_ဝေဓမဿတ္ထပတ္တံဝ,_  
_ပိတု ပါဒါနိ ဝန္ဒတိ;_  
_ပိတု ပါဒါနိ ဝန္ဒိတွာ,_  
ဣဒံ ဝစနမဗြဝိ._  

</Paragraph>

</Division>
<Division number="2125" book="ja2" e="ch" v="23" p="351">

<Paragraph number="3478" type="verses" book="ja2">
_“အမ္မာ စ တာတ နိက္ခန္တာ,_  
_တွဉ္စ နော တာတ ဒဿသိ;_  
_ယာဝ အမ္မမ္ပိ ပဿေမု,_  
_အထ နော တာတ ဒဿသိ._  

</Paragraph>

</Division>
<Division number="2126" book="ja2" e="ch" v="23" p="351">

<Paragraph number="3479" type="verses" book="ja2">
_အမ္မာ စ တာတ နိက္ခန္တာ,_  
_တွဉ္စ နော တာတ ဒဿသိ;_  
_မာ နော တွံ တာတ အဒဒါ,_  
_ယာဝ အမ္မာပိ ဧတု နော;_  
_တဒါယံ ဗြာဟ္မဏော ကာမံ,_  
_ဝိက္ကိဏာတု ဟနာတု ဝါ._  

</Paragraph>

</Division>
<Division number="2127" book="ja2" e="ch" v="23" p="351">

<Paragraph number="3480" type="verses" book="ja2">
_ဗလင်္ကပါဒေါ အန္ဓနခေါ,_  
_အထော ဩဝဒ္ဓပိဏ္ဍိကော;_  
_ဒီဃုတ္တရောဋ္ဌော စပလော,_  
_ကဠာရော ဘဂ္ဂနာသကော._  

</Paragraph>

</Division>
<Division number="2128" book="ja2" e="ch" v="23" p="352">

<Paragraph number="3481" type="verses" book="ja2">
_ကုမ္ဘောဒရော ဘဂ္ဂပိဋ္ဌိ,_  
_အထော ဝိသမစက္ခုကော;_  
_လောဟမဿု ဟရိတကေသော,_  
_ဝလီနံ တိလကာဟတော._  

</Paragraph>

</Division>
<Division number="2129" book="ja2" e="ch" v="23" p="352">

<Paragraph number="3482" type="verses" book="ja2">
_ပိင်္ဂလော စ ဝိနတော စ,_  
_ဝိကဋော စ ဗြဟာ ခရော;_  
_အဇိနာနိ စ သန္နဒ္ဓေါ,_  
_အမနုဿော ဘယာနကော._  

</Paragraph>

</Division>
<Division number="2130" book="ja2" e="ch" v="23" p="352">

<Paragraph number="3483" type="verses" book="ja2">
_မနုဿော ဥဒါဟု ယက္ခော,_  
_မံသလောဟိတဘောဇနော;_  
_ဂါမာ အရညမာဂမ္မ,_  
_ဓနံ တံ တာတ ယာစတိ._  

</Paragraph>

</Division>
<Division number="2131" book="ja2" e="ch" v="23" p="352">

<Paragraph number="3484" type="verses" book="ja2">
_နီယမာနေ ပိသာစေန,_  
_ကိံ နု တာတ ဥဒိက္ခသိ;_  
_အသ္မာ နူန တေ ဟဒယံ,_  
_အာယသံ ဒဠှဗန္ဓနံ._  

</Paragraph>

</Division>
<Division number="2132" book="ja2" e="ch" v="23" p="352">

<Paragraph number="3485" type="verses" book="ja2">
_ယော နော ဗဒ္ဓေ န ဇာနာသိ,_  
_ဗြာဟ္မဏေန ဓနေသိနာ;_  
_အစ္စာယိကေန လုဒ္ဒေန,_  
_ယော နော ဂါဝေါဝ သုမ္ဘတိ._  

</Paragraph>

</Division>
<Division number="2133" book="ja2" e="ch" v="23" p="352">

<Paragraph number="3486" type="verses" book="ja2">
ဣဓေဝ အစ္ဆတံ ကဏှာ,_  
_န သာ ဇာနာတိ ကိသ္မိဉ္စိ;_  
_မိဂီဝ ခီရသမ္မတ္တာ,_  
_ယူထာ ဟီနာ ပကန္ဒတိ._  

</Paragraph>

</Division>
<Division number="2134" book="ja2" e="ch" v="23" p="352">

<Paragraph number="3487" type="verses" book="ja2">
_န မေ ဣဒံ တထာ ဒုက္ခံ,_  
_လဗ္ဘာ ဟိ ပုမုနာ ဣဒံ;_  
_ယဉ္စ အမ္မံ န ပဿာမိ,_  
_တံ မေ ဒုက္ခတရံ ဣတော._  

</Paragraph>

</Division>
<Division number="2135" book="ja2" e="ch" v="23" p="352">

<Paragraph number="3488" type="verses" book="ja2">
_န မေ ဣဒံ တထာ ဒုက္ခံ,_  
_လဗ္ဘာ ဟိ ပုမုနာ ဣဒံ;_  
_ယဉ္စ တာတံ န ပဿာမိ,_  
_တံ မေ ဒုက္ခတရံ ဣတော._  

</Paragraph>

</Division>
<Division number="2136" book="ja2" e="ch" v="23" p="352">

<Paragraph number="3489" type="verses" book="ja2">
_သာ နူန ကပဏာ အမ္မာ,_  
_စိရရတ္တာယ ရုစ္ဆတိ;_  
_ကဏှာဇိနံ အပဿန္တီ,_  
_ကုမာရိံ စာရုဒဿနိံ._  

</Paragraph>

</Division>
<Division number="2137" book="ja2" e="ch" v="23" p="352">

<Paragraph number="3490" type="verses" book="ja2">
_သော နူန ကပဏော တာတော,_  
_စိရရတ္တာယ ရုစ္ဆတိ;_  
_ကဏှာဇိနံ အပဿန္တော,_  
_ကုမာရိံ စာရုဒဿနိံ._  

</Paragraph>

</Division>
<Division number="2138" book="ja2" e="ch" v="23" p="352">

<Paragraph number="3491" type="verses" book="ja2">
_သာ နူန ကပဏာ အမ္မာ,_  
_စိရံ ရုစ္ဆတိ အဿမေ;_  
_ကဏှာဇိနံ အပဿန္တီ,_  
_ကုမာရိံ စာရုဒဿနိံ._  

</Paragraph>

</Division>
<Division number="2139" book="ja2" e="ch" v="23" p="352">

<Paragraph number="3492" type="verses" book="ja2">
_သော နူန ကပဏော တာတော,_  
_စိရံ ရုစ္ဆတိ အဿမေ;_  
_ကဏှာဇိနံ အပဿန္တော,_  
_ကုမာရိံ စာရုဒဿနိံ._  

</Paragraph>

</Division>
<Division number="2140" book="ja2" e="ch" v="23" p="352">

<Paragraph number="3493" type="verses" book="ja2">
_သာ နူန ကပဏာ အမ္မာ,_  
_စိရရတ္တာယ ရုစ္ဆတိ;_  
_အဍ္ဎရတ္တေ ဝ ရတ္တေ ဝါ,_  
_နဒီဝ အဝသုစ္ဆတိ._  

</Paragraph>

</Division>
<Division number="2141" book="ja2" e="ch" v="23" p="353">

<Paragraph number="3494" type="verses" book="ja2">
_သော နူန ကပဏော တာတော,_  
_စိရရတ္တာယ ရုစ္ဆတိ;_  
_အဍ္ဎရတ္တေ ဝ ရတ္တေ ဝါ,_  
_နဒီဝ အဝသုစ္ဆတိ._  

</Paragraph>

</Division>
<Division number="2142" book="ja2" e="ch" v="23" p="353">

<Paragraph number="3495" type="verses" book="ja2">
ဣမေ တေ ဇမ္ဗုကာ ရုက္ခာ,_  
_ဝေဒိသာ သိန္ဒုဝါရကာ;_  
_ဝိဝိဓာနိ ရုက္ခဇာတာနိ,_  
_တာနိ အဇ္ဇ ဇဟာမသေ._  

</Paragraph>

</Division>
<Division number="2143" book="ja2" e="ch" v="23" p="353">

<Paragraph number="3496" type="verses" book="ja2">
_အဿတ္ထာ ပနသာ စေမေ,_  
_နိဂြေါဓာ စ ကပိတ္ထနာ;_  
_ဝိဝိဓာနိ ဖလဇာတာနိ,_  
_တာနိ အဇ္ဇ ဇဟာမသေ._  

</Paragraph>

</Division>
<Division number="2144" book="ja2" e="ch" v="23" p="353">

<Paragraph number="3497" type="verses" book="ja2">
ဣမေ တိဋ္ဌန္တိ အာရာမာ,_  
_အယံ သီတူဒကာ နဒီ;_  
_ယတ္ထဿု ပုဗ္ဗေ ကီဠာမ,_  
_တာနိ အဇ္ဇ ဇဟာမသေ._  

</Paragraph>

</Division>
<Division number="2145" book="ja2" e="ch" v="23" p="353">

<Paragraph number="3498" type="verses" book="ja2">
_ဝိဝိဓာနိ ပုပ္ဖဇာတာနိ,_  
_အသ္မိံ ဥပရိပဗ္ဗတေ;_  
_ယာနဿု ပုဗ္ဗေ ဓာရေမ,_  
_တာနိ အဇ္ဇ ဇဟာမသေ._  

</Paragraph>

</Division>
<Division number="2146" book="ja2" e="ch" v="23" p="353">

<Paragraph number="3499" type="verses" book="ja2">
_ဝိဝိဓာနိ ဖလဇာတာနိ,_  
_အသ္မိံ ဥပရိပဗ္ဗတေ;_  
_ယာနဿု ပုဗ္ဗေ ဘုဉ္ဇာမ,_  
_တာနိ အဇ္ဇ ဇဟာမသေ._  

</Paragraph>

</Division>
<Division number="2147" book="ja2" e="ch" v="23" p="353">

<Paragraph number="3500" type="verses" book="ja2">
ဣမေ နော ဟတ္ထိကာ အဿာ,_  
_ဗလီဗဒ္ဒါ စ နော ဣမေ;_  
_ယေဟိဿု ပုဗ္ဗေ ကီဠာမ,_  
_တာနိ အဇ္ဇ ဇဟာမသေ”._  

</Paragraph>

</Division>
<Division number="2148" book="ja2" e="ch" v="23" p="353">

<Paragraph number="3501" type="verses" book="ja2">
_နီယမာနာ ကုမာရာ တေ,_  
_ပိတရံ ဧတဒဗြဝုံ;_  
_“အမ္မံ အာရောဂျံ ဝဇ္ဇာသိ,_  
_တွဉ္စ တာတ သုခီ ဘဝ._  

</Paragraph>

</Division>
<Division number="2149" book="ja2" e="ch" v="23" p="353">

<Paragraph number="3502" type="verses" book="ja2">
ဣမေ နော ဟတ္ထိကာ အဿာ,_  
_ဗလီဗဒ္ဒါ စ နော ဣမေ;_  
_တာနိ အမ္မာယ ဒဇ္ဇေသိ,_  
_သောကံ တေဟိ ဝိနေဿတိ._  

</Paragraph>

</Division>
<Division number="2150" book="ja2" e="ch" v="23" p="353">

<Paragraph number="3503" type="verses" book="ja2">
ဣမေ နော ဟတ္ထိကာ အဿာ,_  
_ဗလီဗဒ္ဒါ စ နော ဣမေ;_  
_တာနိ အမ္မာ ဥဒိက္ခန္တီ,_  
_သောကံ ပဋိဝိနေဿတိ”._  

</Paragraph>

</Division>
<Division number="2151" book="ja2" e="ch" v="23" p="353">

<Paragraph number="3504" type="verses" book="ja2">
_တတော ဝေဿန္တရော ရာဇာ,_  
_ဒါနံ ဒတွာန ခတ္တိယော;_  
_ပဏ္ဏသာလံ ပဝိသိတွာ,_  
_ကလုနံ ပရိဒေဝယိ._  

</Paragraph>

</Division>
<Division number="2152" book="ja2" e="ch" v="23" p="353">

<Paragraph number="3505" type="verses" book="ja2">
_“ကံ နွဇ္ဇ ဆာတာ တသိတာ,_  
ဥပရုစ္ဆန္တိ ဒါရကာ;_  
_သာယံ သံဝေသနာကာလေ,_  
_ကော နေ ဒဿတိ ဘောဇနံ._  

</Paragraph>

</Division>
<Division number="2153" book="ja2" e="ch" v="23" p="353">

<Paragraph number="3506" type="verses" book="ja2">
_ကံ နွဇ္ဇ ဆာတာ တသိတာ,_  
ဥပရုစ္ဆန္တိ ဒါရကာ;_  
_သာယံ သံဝေသနာကာလေ,_  
_အမ္မာ ဆာတမှ ဒေထ နော._  

</Paragraph>

</Division>
<Division number="2154" book="ja2" e="ch" v="23" p="354">

<Paragraph number="3507" type="verses" book="ja2">
_ကထံ နု ပထံ ဂစ္ဆန္တိ,_  
_ပတ္တိကာ အနုပါဟနာ;_  
_သန္တာ သူနေဟိ ပါဒေဟိ,_  
_ကော နေ ဟတ္ထေ ဂဟေဿတိ._  

</Paragraph>

</Division>
<Division number="2155" book="ja2" e="ch" v="23" p="354">

<Paragraph number="3508" type="verses" book="ja2">
_ကထံ နု သော န လဇ္ဇေယျ,_  
_သမ္မုခါ ပဟရံ မမ;_  
_အဒူသကာနံ ပုတ္တာနံ,_  
_အလဇ္ဇီ ဝတ ဗြာဟ္မဏော._  

</Paragraph>

</Division>
<Division number="2156" book="ja2" e="ch" v="23" p="354">

<Paragraph number="3509" type="verses" book="ja2">
_ယောပိ မေ ဒါသိဒါသဿ,_  
_အညော ဝါ ပန ပေသိယော;_  
_တဿာပိ သုဝိဟီနဿ,_  
_ကော လဇ္ဇီ ပဟရိဿတိ._  

</Paragraph>

</Division>
<Division number="2157" book="ja2" e="ch" v="23" p="354">

<Paragraph number="3510" type="verses" book="ja2">
_ဝါရိဇဿေဝ မေ သတော,_  
_ဗဒ္ဓဿ ကုမိနာမုခေ;_  
_အက္ကောသတိ ပဟရတိ,_  
_ပိယေ ပုတ္တေ အပဿတော._  

</Paragraph>

</Division>
<Division number="2158" book="ja2" e="ch" v="23" p="354">

<Paragraph number="3511" type="verses" book="ja2">
_အဒု စာပံ ဂဟေတွာန,_  
_ခဂ္ဂံ ဗန္ဓိယ ဝါမတော;_  
_အာနေဿာမိ သကေ ပုတ္တေ,_  
_ပုတ္တာနဉှိ ဝဓော ဒုခေါ._  

</Paragraph>

</Division>
<Division number="2159" book="ja2" e="ch" v="23" p="354">

<Paragraph number="3512" type="verses" book="ja2">
_အဋ္ဌာနမေတံ ဒုက္ခရူပံ,_  
_ယံ ကုမာရာ ဝိဟညရေ;_  
_သတဉ္စ ဓမ္မမညာယ,_  
_ကော ဒတွာ အနုတပ္ပတိ”._  

</Paragraph>

</Division>
<Division number="2160" book="ja2" e="ch" v="23" p="354">

<Paragraph number="3513" type="verses" book="ja2">
_“သစ္စံ ကိရေဝမာဟံသု,_  
_နရာ ဧကစ္စိယာ ဣဓ;_  
_ယဿ နတ္ထိ သကာ မာတာ,_  
_ယထာ နတ္ထိ တထေဝ သော._  

</Paragraph>

</Division>
<Division number="2161" book="ja2" e="ch" v="23" p="354">

<Paragraph number="3514" type="verses" book="ja2">
_ဧဟိ ကဏှေ မရိဿာမ,_  
_နတ္ထတ္ထော ဇီဝိတေန နော;_  
_ဒိန္နမှာတိ ဇနိန္ဒေန,_  
_ဗြာဟ္မဏဿ ဓနေသိနော;_  
_အစ္စာယိကဿ လုဒ္ဒဿ,_  
_ယော နော ဂါဝေါဝ သုမ္ဘတိ._  

</Paragraph>

</Division>
<Division number="2162" book="ja2" e="ch" v="23" p="354">

<Paragraph number="3515" type="verses" book="ja2">
ဣမေ တေ ဇမ္ဗုကာ ရုက္ခာ,_  
_ဝေဒိသာ သိန္ဒုဝါရကာ;_  
_ဝိဝိဓာနိ ရုက္ခဇာတာနိ,_  
_တာနိ ကဏှေ ဇဟာမသေ._  

</Paragraph>

</Division>
<Division number="2163" book="ja2" e="ch" v="23" p="354">

<Paragraph number="3516" type="verses" book="ja2">
_အဿတ္ထာ ပနသာ စေမေ,_  
_နိဂြေါဓာ စ ကပိတ္ထနာ;_  
_ဝိဝိဓာနိ ဖလဇာတာနိ,_  
_တာနိ ကဏှေ ဇဟာမသေ._  

</Paragraph>

</Division>
<Division number="2164" book="ja2" e="ch" v="23" p="354">

<Paragraph number="3517" type="verses" book="ja2">
ဣမေ တိဋ္ဌန္တိ အာရာမာ,_  
_အယံ သီတူဒကာ နဒီ;_  
_ယတ္ထဿု ပုဗ္ဗေ ကီဠာမ,_  
_တာနိ ကဏှေ ဇဟာမသေ._  

</Paragraph>

</Division>
<Division number="2165" book="ja2" e="ch" v="23" p="354">

<Paragraph number="3518" type="verses" book="ja2">
_ဝိဝိဓာနိ ပုပ္ဖဇာတာနိ,_  
_အသ္မိံ ဥပရိပဗ္ဗတေ;_  
_ယာနဿု ပုဗ္ဗေ ဓာရေမ,_  
_တာနိ ကဏှေ ဇဟာမသေ._  

</Paragraph>

</Division>
<Division number="2166" book="ja2" e="ch" v="23" p="355">

<Paragraph number="3519" type="verses" book="ja2">
_ဝိဝိဓာနိ ဖလဇာတာနိ,_  
_အသ္မိံ ဥပရိပဗ္ဗတေ;_  
_ယာနဿု ပုဗ္ဗေ ဘုဉ္ဇာမ,_  
_တာနိ ကဏှေ ဇဟာမသေ._  

</Paragraph>

</Division>
<Division number="2167" book="ja2" e="ch" v="23" p="355">

<Paragraph number="3520" type="verses" book="ja2">
ဣမေ နော ဟတ္ထိကာ အဿာ,_  
_ဗလီဗဒ္ဒါ စ နော ဣမေ;_  
_ယေဟိဿု ပုဗ္ဗေ ကီဠာမ,_  
_တာနိ ကဏှေ ဇဟာမသေ”._  

</Paragraph>

</Division>
<Division number="2168" book="ja2" e="ch" v="23" p="355">

<Paragraph number="3521" type="verses" book="ja2">
_နီယမာနာ ကုမာရာ တေ,_  
_ဗြာဟ္မဏဿ ပမုဉ္စိယ;_  
_တေန တေန ပဓာဝိံသု,_  
_ဇာလီ ကဏှာဇိနာ စုဘော._  

</Paragraph>

</Division>
<Division number="2169" book="ja2" e="ch" v="23" p="355">

<Paragraph number="3522" type="verses" book="ja2">
_တတော သော ရဇ္ဇုမာဒါယ,_  
_ဒဏ္ဍဉ္စာဒါယ ဗြာဟ္မဏော;_  
_အာကောဋယန္တော တေ နေတိ,_  
_သိဝိရာဇဿ ပေက္ခတော._  

</Paragraph>

</Division>
<Division number="2170" book="ja2" e="ch" v="23" p="355">

<Paragraph number="3523" type="verses" book="ja2">
_တံ တံ ကဏှာဇိနာဝေါစ,_  
_“အယံ မံ တာတ ဗြာဟ္မဏော;_  
_လဋ္ဌိယာ ပဋိကောဋေတိ,_  
_ဃရေ ဇာတံဝ ဒါသိယံ._  

</Paragraph>

</Division>
<Division number="2171" book="ja2" e="ch" v="23" p="355">

<Paragraph number="3524" type="verses" book="ja2">
_န စာယံ ဗြာဟ္မဏော တာတ,_  
_ဓမ္မိကာ ဟောန္တိ ဗြာဟ္မဏာ;_  
_ယက္ခော ဗြာဟ္မဏဝဏ္ဏေန,_  
_ခါဒိတုံ တာတ နေတိ နော;_  
_နီယမာနေ ပိသာစေန,_  
_ကိံ နု တာတ ဥဒိက္ခသိ”._  

</Paragraph>

</Division>
<Division number="2172" book="ja2" e="ch" v="23" p="355">

<Paragraph number="3525" type="verses" book="ja2">
_“ဣမေ နော ပါဒကာ ဒုက္ခာ,_  
_ဒီဃော စဒ္ဓါ သုဒုဂ္ဂမော;_  
_နီစေ စောလမ္ဗတေ သူရိယော,_  
_ဗြာဟ္မဏော စ ဓာရေတိ နော._  

</Paragraph>

</Division>
<Division number="2173" book="ja2" e="ch" v="23" p="355">

<Paragraph number="3526" type="verses" book="ja2">
_ဩကန္ဒာမသေ ဘူတာနိ,_  
_ပဗ္ဗတာနိ ဝနာနိ စ;_  
_သရဿ သိရသာ ဝန္ဒာမ,_  
_သုပတိတ္ထေ စ အာပကေ._  

</Paragraph>

</Division>
<Division number="2174" book="ja2" e="ch" v="23" p="355">

<Paragraph number="3527" type="verses" book="ja2">
_တိဏလတာနိ ဩသဓျော,_  
_ပဗ္ဗတာနိ ဝနာနိ စ;_  
_အမ္မံ အာရောဂျံ ဝဇ္ဇာထ,_  
_အယံ နော နေတိ ဗြာဟ္မဏော._  

</Paragraph>

</Division>
<Division number="2175" book="ja2" e="ch" v="23" p="355">

<Paragraph number="3528" type="verses" book="ja2">
_ဝဇ္ဇန္တု ဘောန္တော အမ္မဉ္စ,_  
_မဒ္ဒိံ အသ္မာက မာတရံ;_  
_သစေ အနုပတိတုကာမာသိ,_  
_ခိပ္ပံ အနုပတိယာသိ နော._  

</Paragraph>

</Division>
<Division number="2176" book="ja2" e="ch" v="23" p="355">

<Paragraph number="3529" type="verses" book="ja2">
_အယံ ဧကပဒီ ဧတိ,_  
ဥဇုံ ဂစ္ဆတိ အဿမံ;_  
_တမေဝါနုပတေယျာသိ,_  
_အပိ ပဿေသိ နေ လဟုံ._  

</Paragraph>

</Division>
<Division number="2177" book="ja2" e="ch" v="23" p="355">

<Paragraph number="3530" type="verses" book="ja2">
_အဟော ဝတ ရေ ဇဋိနီ,_  
_ဝနမူလဖလဟာရိကေ;_  
_သုညံ ဒိသွာန အဿမံ,_  
_တံ တေ ဒုက္ခံ ဘဝိဿတိ._  

</Paragraph>

</Division>
<Division number="2178" book="ja2" e="ch" v="23" p="356">

<Paragraph number="3531" type="verses" book="ja2">
_အတိဝေလံ နု အမ္မာယ,_  
ဥဉ္ဆာ လဒ္ဓေါ အနပ္ပကော;_  
_ယာ နော ဗဒ္ဓေ န ဇာနာသိ,_  
_ဗြာဟ္မဏေန ဓနေသိနာ._  

</Paragraph>

</Division>
<Division number="2179" book="ja2" e="ch" v="23" p="356">

<Paragraph number="3532" type="verses" book="ja2">
_အစ္စာယိကေန လုဒ္ဒေန,_  
_ယော နော ဂါဝေါဝ သုမ္ဘတိ;_  
_အပဇ္ဇ အမ္မံ ပဿေမု,_  
_သာယံ ဥဉ္ဆာတော အာဂတံ._  

</Paragraph>

</Division>
<Division number="2180" book="ja2" e="ch" v="23" p="356">

<Paragraph number="3533" type="verses" book="ja2">
_ဒဇ္ဇာ အမ္မာ ဗြာဟ္မဏဿ,_  
_ဖလံ ခုဒ္ဒေန မိဿိတံ;_  
_တဒါယံ အသိတော ဓာတော,_  
_န ဗာဠှံ ဓာရယေယျ နော._  

</Paragraph>

</Division>
<Division number="2181" book="ja2" e="ch" v="23" p="356">

<Paragraph number="3534" type="verses" book="ja2">
_သူနာ စ ဝတ နော ပါဒါ,_  
_ဗာဠှံ ဓာရေတိ ဗြာဟ္မဏော;_  
ဣတိ တတ္ထ ဝိလပိံသု,_  
_ကုမာရာ မာတုဂိဒ္ဓိနော”._  


</Paragraph>
</Division>

<Paragraph number="3535" type="center" book="ja2">
ဒါရကပဗ္ဗံ နာမ.
</Paragraph>