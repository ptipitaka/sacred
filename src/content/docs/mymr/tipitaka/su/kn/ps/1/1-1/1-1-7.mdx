---
title: 1.1.7 ဘင်္ဂါနုပဿနာဉာဏနိဒ္ဒေသ
tableOfContents: false
sidebar:
  order: 7
type: tipitaka
basket: su
book: ps
review:
  current: review
  updated: '2025-10-21T08:12:59.970339'
  updated_by: ''
  notes: ''
  history:
  - state: review
    date: '2025-10-21T08:12:59.970339'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Paragraph type="center" book="ps">
* ဉာဏကထာ
</Paragraph>


<Division number="51" book="ps" e="ch" v="26" p="3">

<Paragraph number="366" book="ps">
ကထံ အာရမ္မဏံ ပဋိသင်္ခါ ဘင်္ဂါနုပဿနေ ပညာ ဝိပဿနေ ဉာဏံ? ရူပါရမ္မဏတာ စိတ္တံ ဥပ္ပဇ္ဇိတွာ ဘိဇ္ဇတိ. တံ အာရမ္မဏံ ပဋိသင်္ခါ တဿ စိတ္တဿ ဘင်္ဂံ အနုပဿတိ.
</Paragraph>

<Paragraph number="367" book="ps">
<Emphasis>အနုပဿတီ</Emphasis>တိ, ကထံ အနုပဿတိ? အနိစ္စတော အနုပဿတိ, နော နိစ္စတော. ဒုက္ခတော အနုပဿတိ, နော သုခတော. အနတ္တတော အနုပဿတိ, နော အတ္တတော. နိဗ္ဗိန္ဒတိ, နော နန္ဒတိ, ဝိရဇ္ဇတိ, နော ရဇ္ဇတိ. နိရောဓေတိ, နော သမုဒေတိ. ပဋိနိဿဇ္ဇတိ, နော အာဒိယတိ.
</Paragraph>

</Division>
<Division number="52" book="ps" e="ch" v="26" p="4">

<Paragraph number="368" book="ps">
အနိစ္စတော အနုပဿန္တော နိစ္စသညံ ပဇဟတိ. ဒုက္ခတော အနုပဿန္တော သုခသညံ ပဇဟတိ. အနတ္တတော အနုပဿန္တော အတ္တသညံ ပဇဟတိ. နိဗ္ဗိန္ဒန္တော နန္ဒိံ ပဇဟတိ. ဝိရဇ္ဇန္တော ရာဂံ ပဇဟတိ. နိရောဓေန္တော သမုဒယံ ပဇဟတိ. ပဋိနိဿဇ္ဇန္တော အာဒါနံ ပဇဟတိ.
</Paragraph>

<Paragraph number="369" book="ps">
ဝေဒနာရမ္မဏတာ …ပေ…  သညာရမ္မဏတာ…  သင်္ခါရာရမ္မဏတာ…  ဝိညာဏာရမ္မဏတာ…  စက္ခု …ပေ…  ဇရာမရဏာရမ္မဏတာ စိတ္တံ ဥပ္ပဇ္ဇိတွာ ဘိဇ္ဇတိ. တံ အာရမ္မဏံ ပဋိသင်္ခါ တဿ စိတ္တဿ ဘင်္ဂံ အနုပဿတိ. အနုပဿတီတိ, ကထံ အနုပဿတိ? အနိစ္စတော အနုပဿတိ, နော နိစ္စတော. ဒုက္ခတော အနုပဿတိ, နော သုခတော. အနတ္တတော အနုပဿတိ, နော အတ္တတော. နိဗ္ဗိန္ဒတိ, နော နန္ဒတိ. ဝိရဇ္ဇတိ, နော ရဇ္ဇတိ. နိရောဓေတိ, နော သမုဒေတိ. ပဋိနိဿဇ္ဇတိ, နော အာဒိယတိ.
</Paragraph>

<Paragraph number="370" book="ps">
အနိစ္စတော အနုပဿန္တော နိစ္စသညံ ပဇဟတိ. ဒုက္ခတော အနုပဿန္တော သုခသညံ ပဇဟတိ. အနတ္တတော အနုပဿန္တော အတ္တသညံ ပဇဟတိ. နိဗ္ဗိန္ဒန္တော နန္ဒိံ ပဇဟတိ. ဝိရဇ္ဇန္တော ရာဂံ ပဇဟတိ. နိရောဓေန္တော သမုဒယံ ပဇဟတိ. ပဋိနိဿဇ္ဇန္တော အာဒါနံ ပဇဟတိ.
</Paragraph>

<Paragraph number="371" type="verses" book="ps">
_ဝတ္ထုသင်္ကမနာ စေဝ,_  
_ပညာယ စ ဝိဝဋ္ဋနာ;_  
_အာဝဇ္ဇနာ ဗလဉ္စေဝ,_  
_ပဋိသင်္ခါ ဝိပဿနာ._  

</Paragraph>

<Paragraph number="372" type="verses" book="ps">
_အာရမ္မဏအနွယေန,_  
ဥဘော ဧကဝဝတ္ထနာ;_  
_နိရောဓေ အဓိမုတ္တတာ,_  
_ဝယလက္ခဏဝိပဿနာ._  

</Paragraph>

<Paragraph number="373" type="verses" book="ps">
_အာရမ္မဏဉ္စ ပဋိသင်္ခါ,_  
_ဘင်္ဂဉ္စ အနုပဿတိ;_  
_သုညတော စ ဥပဋ္ဌာနံ,_  
_အဓိပညာ ဝိပဿနာ._  

</Paragraph>

<Paragraph number="374" type="verses" book="ps">
_ကုသလော တီသု အနုပဿနာသု,_  
_စတဿော စ ဝိပဿနာသု;_  
_တယော ဥပဋ္ဌာနေ ကုသလတာ,_  
_နာနာဒိဋ္ဌီသု န ကမ္ပတီတိ._  

</Paragraph>

<Paragraph number="375" book="ps">
တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “အာရမ္မဏံ ပဋိသင်္ခါ ဘင်္ဂါနုပဿနေ ပညာ ဝိပဿနေ ဉာဏံ”.

</Paragraph>
</Division>

<Paragraph number="376" type="center" book="ps">
ဘင်္ဂါနုပဿနာဉာဏနိဒ္ဒေသော သတ္တမော.
</Paragraph>