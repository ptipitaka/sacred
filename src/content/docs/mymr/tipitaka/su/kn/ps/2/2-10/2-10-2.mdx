---
title: "2.10.2 နိဒ္ဒေသ"
tableOfContents: false
sidebar:
  order: 2
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="48" book="ps" e="ch" v="26" p="51">

<Paragraph number="1703" book="ps">
ကတမံ <Emphasis>သုညသုညံ?</Emphasis> စက္ခု သုညံ အတ္တေန ဝါ အတ္တနိယေန ဝါ နိစ္စေန ဝါ ဓုဝေန ဝါ သဿတေန ဝါ အဝိပရိဏာမဓမ္မေန ဝါ. သောတံ သုညံ …ပေ…  ဃာနံ သုညံ…  ဇိဝှါ သုညာ…  ကာယော သုညော…  မနော သုညော အတ္တေန ဝါ အတ္တနိယေန ဝါ နိစ္စေန ဝါ ဓုဝေန ဝါ သဿတေန ဝါ အဝိပရိဏာမဓမ္မေန ဝါ. ဣဒံ သုညသုညံ. (1)
</Paragraph>

<Paragraph number="1704" book="ps">
ကတမံ <Emphasis>သင်္ခါရသုညံ?</Emphasis> တယော သင်္ခါရာ—  ပုညာဘိသင်္ခါရော, အပုညာဘိသင်္ခါရော, အာနေဉ္ဇာဘိသင်္ခါရော. ပုညာဘိသင်္ခါရော အပုညာဘိသင်္ခါရေန စ အာနေဉ္ဇာဘိသင်္ခါရေန စ သုညော. အပုညာဘိသင်္ခါရော ပုညာဘိသင်္ခါရေန စ အာနေဉ္ဇာဘိသင်္ခါရေန စ သုညော. အာနေဉ္ဇာဘိသင်္ခါရော ပုညာဘိသင်္ခါရေန စ အပုညာဘိသင်္ခါရေန စ သုညော. ဣမေ တယော သင်္ခါရာ.
</Paragraph>

<Paragraph number="1705" book="ps">
အပရေပိ တယော သင်္ခါရာ—  ကာယသင်္ခါရော, ဝစီသင်္ခါရော, စိတ္တသင်္ခါရော. ကာယသင်္ခါရော ဝစီသင်္ခါရေန စ စိတ္တသင်္ခါရေန စ သုညော. ဝစီသင်္ခါရော ကာယသင်္ခါရေန စ စိတ္တသင်္ခါရေန စ သုညော. စိတ္တသင်္ခါရော ကာယသင်္ခါရေန စ ဝစီသင်္ခါရေန စ သုညော. ဣမေ တယော သင်္ခါရာ.
</Paragraph>

<Paragraph number="1706" book="ps">
အပရေပိ တယော သင်္ခါရာ—  အတီတာ သင်္ခါရာ, အနာဂတာ သင်္ခါရာ, ပစ္စုပ္ပန္နာ သင်္ခါရာ. အတီတာ သင်္ခါရာ အနာဂတေဟိ စ ပစ္စုပ္ပန္နေဟိ စ သင်္ခါရေဟိ သုညာ. အနာဂတာ သင်္ခါရာ အတီတေဟိ စ ပစ္စုပ္ပန္နေဟိ စ သင်္ခါရေဟိ သုညာ ပစ္စုပ္ပန္နာ သင်္ခါရာ အတီတေဟိ စ အနာဂတေဟိ စ သင်္ခါရေဟိ သုညာ. ဣမေ တယော သင်္ခါရာ; ဣဒံ သင်္ခါရသုညံ. (2)
</Paragraph>

<Paragraph number="1707" book="ps">
ကတမံ <Emphasis>ဝိပရိဏာမသုညံ?</Emphasis> ဇာတံ ရူပံ သဘာဝေန သုညံ. ဝိဂတံ ရူပံ ဝိပရိဏတဉ္စေဝ သုညဉ္စ. ဇာတာ ဝေဒနာ သဘာဝေန သုညာ. ဝိဂတာ ဝေဒနာ ဝိပရိဏတာ စေဝ သုညာ စ …ပေ…  ဇာတာ သညာ…  ဇာတာ သင်္ခါရာ…  ဇာတံ ဝိညာဏံ…  ဇာတံ စက္ခု …ပေ…  ဇာတော ဘဝေါ သဘာဝေန သုညော. ဝိဂတော ဘဝေါ ဝိပရိဏတော စေဝ သုညော စ. ဣဒံ ဝိပရိဏာမသုညံ. (3)
</Paragraph>

<Paragraph number="1708" book="ps">
ကတမံ <Emphasis>အဂ္ဂသုညံ?</Emphasis> အဂ္ဂမေတံ ပဒံ သေဋ္ဌမေတံ ပဒံ ဝိသိဋ္ဌမေတံ ပဒံ ယဒိဒံ သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနံ. ဣဒံ အဂ္ဂသုညံ. (4)
</Paragraph>

<Paragraph number="1709" book="ps">
ကတမံ <Emphasis>လက္ခဏသုညံ?</Emphasis> ဒွေ လက္ခဏာနိ—  ဗာလလက္ခဏဉ္စ ပဏ္ဍိတလက္ခဏဉ္စ. ဗာလလက္ခဏံ ပဏ္ဍိတလက္ခဏေန သုညံ. ပဏ္ဍိတလက္ခဏံ ဗာလလက္ခဏေန သုညံ. တီဏိ လက္ခဏာနိ—  ဥပ္ပါဒလက္ခဏံ, ဝယလက္ခဏံ, ဌိတညထတ္တလက္ခဏံ. ဥပ္ပါဒလက္ခဏံ ဝယလက္ခဏေန စ ဌိတညထတ္တလက္ခဏေန စ သုညံ. ဝယလက္ခဏံ ဥပ္ပါဒလက္ခဏေန စ ဌိတညထတ္တလက္ခဏေန စ သုညံ, ဌိတညထတ္တလက္ခဏံ ဥပ္ပါဒလက္ခဏေန စ ဝယလက္ခဏေန စ သုညံ.
</Paragraph>

<Paragraph number="1710" book="ps">
ရူပဿ ဥပ္ပါဒလက္ခဏံ ဝယလက္ခဏေန စ ဌိတညထတ္တလက္ခဏေန စ သုညံ. ရူပဿ ဝယလက္ခဏံ ဥပ္ပါဒလက္ခဏေန စ ဌိတညထတ္တလက္ခဏေန စ သုညံ. ရူပဿ ဌိတညထတ္တလက္ခဏံ ဥပ္ပါဒလက္ခဏေန စ ဝယလက္ခဏေန စ သုညံ. ဝေဒနာယ …ပေ…  သညာယ…  သင်္ခါရာနံ…  ဝိညာဏဿ…  စက္ခုဿ…  ဇရာမရဏဿ ဥပ္ပါဒလက္ခဏံ ဝယလက္ခဏေန စ ဌိတညထတ္တလက္ခဏေန စ သုညံ. ဇရာမရဏဿ ဝယလက္ခဏံ ဥပ္ပါဒလက္ခဏေန စ ဌိတညထတ္တလက္ခဏေန စ သုညံ. ဇရာမရဏဿ ဌိတညထတ္တလက္ခဏံ ဥပ္ပါဒလက္ခဏေန စ ဝယလက္ခဏေန စ သုညံ. ဣဒံ လက္ခဏသုညံ. (5)
</Paragraph>

<Paragraph number="1711" book="ps">
ကတမံ <Emphasis>ဝိက္ခမ္ဘနသုညံ?</Emphasis> နေက္ခမ္မေန ကာမစ္ဆန္ဒော ဝိက္ခမ္ဘိတော စေဝ သုညော စ. အဗျာပါဒေန ဗျာပါဒေါ ဝိက္ခမ္ဘိတော စေဝ သုညော စ. အာလောကသညာယ ထိနမိဒ္ဓံ ဝိက္ခမ္ဘိတဉ္စေဝ သုညဉ္စ. အဝိက္ခေပေန ဥဒ္ဓစ္စံ ဝိက္ခမ္ဘိတဉ္စေဝ သုညဉ္စ. ဓမ္မဝဝတ္ထာနေန ဝိစိကိစ္ဆာ ဝိက္ခမ္ဘိတာ စေဝ သုညာ စ. ဉာဏေန အဝိဇ္ဇာ ဝိက္ခမ္ဘိတာ စေဝ သုညာ စ. ပါမောဇ္ဇေန အရတိ ဝိက္ခမ္ဘိတာ စေဝ သုညာ စ. ပဌမေန ဈာနေန နီဝရဏာ ဝိက္ခမ္ဘိတာ စေဝ သုညာ စ …ပေ…  အရဟတ္တမဂ္ဂေန သဗ္ဗကိလေသာ ဝိက္ခမ္ဘိတာ စေဝ သုညာ စ. ဣဒံ ဝိက္ခမ္ဘနသုညံ. (6)
</Paragraph>

<Paragraph number="1712" book="ps">
ကတမံ <Emphasis>တဒင်္ဂသုညံ?</Emphasis> နေက္ခမ္မေန ကာမစ္ဆန္ဒော တဒင်္ဂသုညော. အဗျာပါဒေန ဗျာပါဒေါ တဒင်္ဂသုညော. အာလောကသညာယ ထိနမိဒ္ဓံ တဒင်္ဂသုညံ. အဝိက္ခေပေန ဥဒ္ဓစ္စံ တဒင်္ဂသုညံ. ဓမ္မဝဝတ္ထာနေန ဝိစိကိစ္ဆာ တဒင်္ဂသုညာ. ဉာဏေန အဝိဇ္ဇာ တဒင်္ဂသုညာ. ပါမောဇ္ဇေန အရတိ တဒင်္ဂသုညာ. ပဌမေန ဈာနေန နီဝရဏာ တဒင်္ဂသုညာ …ပေ…  ဝိဝဋ္ဋနာနုပဿနာယ သညောဂါဘိနိဝေသော တဒင်္ဂသုညော. ဣဒံ တဒင်္ဂသုညံ. (7)
</Paragraph>

<Paragraph number="1713" book="ps">
ကတမံ <Emphasis>သမုစ္ဆေဒသုညံ?</Emphasis> နေက္ခမ္မေန ကာမစ္ဆန္ဒော သမုစ္ဆိန္နော စေဝ သုညော စ. အဗျာပါဒေန ဗျာပါဒေါ သမုစ္ဆိန္နော စေဝ သုညော စ. အာလောကသညာယ ထိနမိဒ္ဓံ သမုစ္ဆိန္နဉ္စေဝ သုညဉ္စ. အဝိက္ခေပေန ဥဒ္ဓစ္စံ သမုစ္ဆိန္နဉ္စေဝ သုညဉ္စ. ဓမ္မဝဝတ္ထာနေန ဝိစိကိစ္ဆာ သမုစ္ဆိန္နာ စေဝ သုညာ စ. ဉာဏေန အဝိဇ္ဇာ သမုစ္ဆိန္နာ စေဝ သုညာ စ. ပါမောဇ္ဇေန အရတိ သမုစ္ဆိန္နာ စေဝ သုညာ စ. ပဌမေန ဈာနေန နီဝရဏာ သမုစ္ဆိန္နာ စေဝ သုညာ စ …ပေ…  အရဟတ္တမဂ္ဂေန သဗ္ဗကိလေသာ သမုစ္ဆိန္နာ စေဝ သုညာ စ. ဣဒံ သမုစ္ဆေဒသုညံ. (8)
</Paragraph>

<Paragraph number="1714" book="ps">
ကတမံ <Emphasis>ပဋိပ္ပဿဒ္ဓိသုညံ?</Emphasis> နေက္ခမ္မေန ကာမစ္ဆန္ဒော ပဋိပ္ပဿဒ္ဓေါ စေဝ သုညော စ. အဗျာပါဒေန ဗျာပါဒေါ ပဋိပ္ပဿဒ္ဓေါ စေဝ သုညော စ. အာလောကသညာယ ထိနမိဒ္ဓံ ပဋိပ္ပဿဒ္ဓဉ္စေဝ သုညဉ္စ. အဝိက္ခေပေန ဥဒ္ဓစ္စံ ပဋိပ္ပဿဒ္ဓဉ္စေဝ သုညဉ္စ. ဓမ္မဝဝတ္ထာနေန ဝိစိကိစ္ဆာ ပဋိပ္ပဿဒ္ဓါ စေဝ သုညာ စ. ဉာဏေန အဝိဇ္ဇာ ပဋိပ္ပဿဒ္ဓါ စေဝ သုညာ စ. ပါမောဇ္ဇေန အရတိ ပဋိပ္ပဿဒ္ဓါ စေဝ သုညာ စ. ပဌမေန ဈာနေန နီဝရဏာ ပဋိပ္ပဿဒ္ဓါ စေဝ သုညာ စ …ပေ…  အရဟတ္တမဂ္ဂေန သဗ္ဗကိလေသာ ပဋိပ္ပဿဒ္ဓါ စေဝ သုညာ စ. ဣဒံ ပဋိပ္ပဿဒ္ဓိသုညံ. (9)
</Paragraph>

<Paragraph number="1715" book="ps">
ကတမံ <Emphasis>နိဿရဏသုညံ?</Emphasis> နေက္ခမ္မေန ကာမစ္ဆန္ဒော နိဿဋော စေဝ သုညော စ. အဗျာပါဒေန ဗျာပါဒေါ နိဿဋော စေဝ သုညော စ. အာလောကသညာယ ထိနမိဒ္ဓံ နိဿဋဉ္စေဝ သုညဉ္စ. အဝိက္ခေပေန ဥဒ္ဓစ္စံ နိဿဋဉ္စေဝ သုညဉ္စ. ဓမ္မဝဝတ္ထာနေန ဝိစိကိစ္ဆာ နိဿဋာ စေဝ သုညာ စ. ဉာဏေန အဝိဇ္ဇာ နိဿဋာ စေဝ သုညာ စ. ပါမောဇ္ဇေန အရတိ နိဿဋာ စေဝ သုညာ စ. ပဌမေန ဈာနေန နီဝရဏာ နိဿဋာ စေဝ သုညာ စ …ပေ…  အရဟတ္တမဂ္ဂေန သဗ္ဗကိလေသာ နိဿဋာ စေဝ သုညာ စ. ဣဒံ နိဿရဏသုညံ. (10)
</Paragraph>

<Paragraph number="1716" book="ps">
ကတမံ <Emphasis>အဇ္ဈတ္တသုညံ?</Emphasis> အဇ္ဈတ္တံ စက္ခုံ သုညံ အတ္တေန ဝါ အတ္တနိယေန ဝါ နိစ္စေန ဝါ ဓုဝေန ဝါ သဿတေန ဝါ အဝိပရိဏာမဓမ္မေန ဝါ. အဇ္ဈတ္တံ သောတံ သုညံ…  အဇ္ဈတ္တံ ဃာနံ သုညံ…  အဇ္ဈတ္တံ ဇိဝှါ သုညာ…  အဇ္ဈတ္တံ ကာယော သုညော…  အဇ္ဈတ္တံ မနော သုညော အတ္တေန ဝါ အတ္တနိယေန ဝါ နိစ္စေန ဝါ ဓုဝေန ဝါ သဿတေန ဝါ အဝိပရိဏာမဓမ္မေန ဝါ. ဣဒံ အဇ္ဈတ္တသုညံ. (11)
</Paragraph>

<Paragraph number="1717" book="ps">
ကတမံ <Emphasis>ဗဟိဒ္ဓါသုညံ?</Emphasis> ဗဟိဒ္ဓါ ရူပါ သုညာ …ပေ…  ဗဟိဒ္ဓါ ဓမ္မာ သုညာ အတ္တေန ဝါ အတ္တနိယေန ဝါ နိစ္စေန ဝါ ဓုဝေန ဝါ သဿတေန ဝါ အဝိပရိဏာမဓမ္မေန ဝါ. ဣဒံ ဗဟိဒ္ဓါသုညံ. (12)
</Paragraph>

<Paragraph number="1718" book="ps">
ကတမံ <Emphasis>ဒုဘတောသုညံ?</Emphasis> ယဉ္စ အဇ္ဈတ္တံ စက္ခု ယေ စ ဗဟိဒ္ဓါ ရူပါ ဥဘယမေတံ သုညံ အတ္တေန ဝါ အတ္တနိယေန ဝါ နိစ္စေန ဝါ ဓုဝေန ဝါ သဿတေန ဝါ အဝိပရိဏာမဓမ္မေန ဝါ. ယဉ္စ အဇ္ဈတ္တံ သောတံ ယေ စ ဗဟိဒ္ဓါ သဒ္ဒါ …ပေ…  ယဉ္စ အဇ္ဈတ္တံ ဃာနံ ယေ စ ဗဟိဒ္ဓါ ဂန္ဓာ…  ယာ စ အဇ္ဈတ္တံ ဇိဝှါ ယေ စ ဗဟိဒ္ဓါ ရသာ…  ယော စ အဇ္ဈတ္တံ ကာယော ယေ စ ဗဟိဒ္ဓါ ဖောဋ္ဌဗ္ဗာ…  ယော စ အဇ္ဈတ္တံ မနော ယေ စ ဗဟိဒ္ဓါ ဓမ္မာ ဥဘယမေတံ သုညံ အတ္တေန ဝါ အတ္တနိယေန ဝါ နိစ္စေန ဝါ ဓုဝေန ဝါ သဿတေန ဝါ အဝိပရိဏာမဓမ္မေန ဝါ. ဣဒံ ဒုဘတောသုညံ. (13)
</Paragraph>

<Paragraph number="1719" book="ps">
ကတမံ <Emphasis>သဘာဂသုညံ?</Emphasis> ဆ အဇ္ဈတ္တိကာနိ အာယတနာနိ သဘာဂါနိ စေဝ သုညာနိ စ. ဆ ဗာဟိရာနိ အာယတနာနိ သဘာဂါနိ စေဝ သုညာနိ စ. ဆ ဝိညာဏကာယာ သဘာဂါ စေဝ သုညာ စ. ဆ ဖဿကာယာ သဘာဂါ စေဝ သုညာ စ. ဆ ဝေဒနာကာယာ သဘာဂါ စေဝ သုညာ စ. ဆ သညာကာယာ သဘာဂါ စေဝ သုညာ စ. ဆ စေတနာကာယာ သဘာဂါ စေဝ သုညာ စ. ဣဒံ သဘာဂသုညံ. (14)
</Paragraph>

<Paragraph number="1720" book="ps">
ကတမံ <Emphasis>ဝိသဘာဂသုညံ?</Emphasis> ဆ အဇ္ဈတ္တိကာနိ အာယတနာနိ ဆဟိ ဗာဟိရေဟိ အာယတနေဟိ ဝိသဘာဂါနိ စေဝ သုညာနိ စ. ဆ ဗာဟိရာနိ အာယတနာနိ ဆဟိ ဝိညာဏကာယေဟိ ဝိသဘာဂါနိ စေဝ သုညာနိ စ. ဆ ဝိညာဏကာယာ ဆဟိ ဖဿကာယေဟိ ဝိသဘာဂါ စေဝ သုညာ စ. ဆ ဖဿကာယာ ဆဟိ ဝေဒနာကာယေဟိ ဝိသဘာဂါ စေဝ သုညာ စ. ဆ ဝေဒနာကာယာ ဆဟိ သညာကာယေဟိ ဝိသဘာဂါ စေဝ သုညာ စ. ဆ သညာကာယာ ဆဟိ စေတနာကာယေဟိ ဝိသဘာဂါ စေဝ သုညာ စ. ဣဒံ ဝိသဘာဂသုညံ. (15)
</Paragraph>

<Paragraph number="1721" book="ps">
ကတမံ <Emphasis>ဧသနာသုညံ?</Emphasis> နေက္ခမ္မေသနာ ကာမစ္ဆန္ဒေန သုညာ. အဗျာပါဒေသနာ ဗျာပါဒေန သုညာ. အာလောကသညေသနာ ထိနမိဒ္ဓေန သုညာ. အဝိက္ခေပေသနာ ဥဒ္ဓစ္စေန သုညာ. ဓမ္မဝဝတ္ထာနေသနာ ဝိစိကိစ္ဆာယ သုညာ. ဉာဏေသနာ အဝိဇ္ဇာယ သုညာ. ပါမောဇ္ဇေသနာ အရတိယာ သုညာ. ပဌမဇ္ဈာနေသနာ နီဝရဏေဟိ သုညာ …ပေ…  အရဟတ္တမဂ္ဂေသနာ သဗ္ဗကိလေသေဟိ သုညာ. ဣဒံ ဧသနာသုညံ. (16)
</Paragraph>

<Paragraph number="1722" book="ps">
ကတမံ <Emphasis>ပရိဂ္ဂဟသုညံ?</Emphasis> နေက္ခမ္မပရိဂ္ဂဟော ကာမစ္ဆန္ဒေန သုညော. အဗျာပါဒပရိဂ္ဂဟော ဗျာပါဒေန သုညော. အာလောကသညာပရိဂ္ဂဟော ထိနမိဒ္ဓေန သုညော. အဝိက္ခေပပရိဂ္ဂဟော ဥဒ္ဓစ္စေန သုညော. ဓမ္မဝဝတ္ထာနပရိဂ္ဂဟော ဝိစိကိစ္ဆာယ သုညော. ဉာဏပရိဂ္ဂဟော အဝိဇ္ဇာယ သုညော. ပါမောဇ္ဇပရိဂ္ဂဟော အရတိယာ သုညော. ပဌမဇ္ဈာနပရိဂ္ဂဟော နီဝရဏေဟိ သုညော …ပေ…  အရဟတ္တမဂ္ဂပရိဂ္ဂဟော သဗ္ဗကိလေသေဟိ သုညော. ဣဒံ ပရိဂ္ဂဟသုညံ. (17)
</Paragraph>

<Paragraph number="1723" book="ps">
ကတမံ <Emphasis>ပဋိလာဘသုညံ?</Emphasis> နေက္ခမ္မပဋိလာဘော ကာမစ္ဆန္ဒေန သုညော. အဗျာပါဒပဋိလာဘော ဗျာပါဒေန သုညော. အာလောကသညာပဋိလာဘော ထိနမိဒ္ဓေန သုညော. အဝိက္ခေပပဋိလာဘော ဥဒ္ဓစ္စေန သုညော. ဓမ္မဝဝတ္ထာနပဋိလာဘော ဝိစိကိစ္ဆာယ သုညော. ဉာဏပဋိလာဘော အဝိဇ္ဇာယ သုညော. ပါမောဇ္ဇပဋိလာဘော အရတိယာ သုညော. ပဌမဇ္ဈာနပဋိလာဘော နီဝရဏေဟိ သုညော …ပေ…  အရဟတ္တမဂ္ဂပဋိလာဘော သဗ္ဗကိလေသေဟိ သုညော. ဣဒံ ပဋိလာဘသုညံ. (18)
</Paragraph>

<Paragraph number="1724" book="ps">
ကတမံ <Emphasis>ပဋိဝေဓသုညံ?</Emphasis> နေက္ခမ္မပ္ပဋိဝေဓော ကာမစ္ဆန္ဒေန သုညော. အဗျာပါဒပ္ပဋိဝေဓော ဗျာပါဒေန သုညော. အာလောကသညာပ္ပဋိဝေဓော ထိနမိဒ္ဓေန သုညော. အဝိက္ခေပပ္ပဋိဝေဓော ဥဒ္ဓစ္စေန သုညော. ဓမ္မဝဝတ္ထာနပ္ပဋိဝေဓော ဝိစိကိစ္ဆာယ သုညော. ဉာဏပ္ပဋိဝေဓော အဝိဇ္ဇာယ သုညော. ပါမောဇ္ဇပ္ပဋိဝေဓော အရတိယာ သုညော. ပဌမဇ္ဈာနပ္ပဋိဝေဓော နီဝရဏေဟိ သုညော …ပေ…  အရဟတ္တမဂ္ဂပ္ပဋိဝေဓော သဗ္ဗကိလေသေဟိ သုညော. ဣဒံ ပဋိဝေဓသုညံ. (19)
</Paragraph>

<Paragraph number="1725" book="ps">
ကတမံ <Emphasis>ဧကတ္တသုညံ, နာနတ္တသုညံ?</Emphasis> ကာမစ္ဆန္ဒော နာနတ္တံ, နေက္ခမ္မံ ဧကတ္တံ. နေက္ခမ္မေကတ္တံ စေတယတော ကာမစ္ဆန္ဒေန သုညံ. ဗျာပါဒေါ နာနတ္တံ, အဗျာပါဒေါ ဧကတ္တံ. အဗျာပါဒေကတ္တံ စေတယတော ဗျာပါဒေန သုညံ. ထိနမိဒ္ဓံ နာနတ္တံ, အာလောကသညာ ဧကတ္တံ. အာလောကသညေကတ္တံ စေတယတော ထိနမိဒ္ဓေန သုညံ. ဥဒ္ဓစ္စံ နာနတ္တံ, အဝိက္ခေပေါ ဧကတ္တံ. အဝိက္ခေပေကတ္တံ စေတယတော ဥဒ္ဓစ္စေန သုညံ. ဝိစိကိစ္ဆာ နာနတ္တံ, ဓမ္မဝဝတ္ထာနံ ဧကတ္တံ. ဓမ္မဝဝတ္ထာနေကတ္တံ စေတယတော ဝိစိကိစ္ဆာယ သုညံ. အဝိဇ္ဇာ နာနတ္တံ, ဉာဏံ ဧကတ္တံ. ဉာဏေကတ္တံ စေတယတော အဝိဇ္ဇာယ သုညံ. အရတိ နာနတ္တံ, ပါမောဇ္ဇံ ဧကတ္တံ. ပါမောဇ္ဇေကတ္တံ စေတယတော အရတိယာ သုညံ. နီဝရဏာ နာနတ္တံ, ပဌမဇ္ဈာနံ ဧကတ္တံ. ပဌမဇ္ဈာနေကတ္တံ စေတယတော နီဝရဏေဟိ သုညံ …ပေ…  သဗ္ဗကိလေသာ နာနတ္တံ, အရဟတ္တမဂ္ဂေါ ဧကတ္တံ. အရဟတ္တမဂ္ဂေကတ္တံ စေတယတော သဗ္ဗကိလေသေဟိ သုညံ. ဣဒံ ဧကတ္တသုညံ နာနတ္တသုညံ. (20–21)
</Paragraph>

<Paragraph number="1726" book="ps">
ကတမံ <Emphasis>ခန္တိသုညံ?</Emphasis> နေက္ခမ္မခန္တိ ကာမစ္ဆန္ဒေန သုညာ. အဗျာပါဒခန္တိ ဗျာပါဒေန သုညာ. အာလောကသညာခန္တိ ထိနမိဒ္ဓေန သုညာ. အဝိက္ခေပခန္တိ ဥဒ္ဓစ္စေန သုညာ. ဓမ္မဝဝတ္ထာနခန္တိ ဝိစိကိစ္ဆာယ သုညာ. ဉာဏခန္တိ အဝိဇ္ဇာယ သုညာ. ပါမောဇ္ဇခန္တိ အရတိယာ သုညာ. ပဌမဇ္ဈာနခန္တိ နီဝရဏေဟိ သုညာ …ပေ…  အရဟတ္တမဂ္ဂခန္တိ သဗ္ဗကိလေသေဟိ သုညာ. ဣဒံ ခန္တိသုညံ. (22)
</Paragraph>

<Paragraph number="1727" book="ps">
ကတမံ <Emphasis>အဓိဋ္ဌာနသုညံ?</Emphasis> နေက္ခမ္မာဓိဋ္ဌာနံ ကာမစ္ဆန္ဒေန သုညံ. အဗျာပါဒါဓိဋ္ဌာနံ ဗျာပါဒေန သုညံ. အာလောကသညာဓိဋ္ဌာနံ ထိနမိဒ္ဓေန သုညံ. အဝိက္ခေပါဓိဋ္ဌာနံ ဥဒ္ဓစ္စေန သုညံ. ဓမ္မဝဝတ္ထာနာဓိဋ္ဌာနံ ဝိစိကိစ္ဆာယ သုညံ. ဉာဏာဓိဋ္ဌာနံ အဝိဇ္ဇာယ သုညံ. ပါမောဇ္ဇာဓိဋ္ဌာနံ အရတိယာ သုညံ. ပဌမဇ္ဈာနာဓိဋ္ဌာနံ နီဝရဏေဟိ သုညံ …ပေ…  အရဟတ္တမဂ္ဂါဓိဋ္ဌာနံ သဗ္ဗကိလေသေဟိ သုညံ. ဣဒံ အဓိဋ္ဌာနသုညံ. (23)
</Paragraph>

<Paragraph number="1728" book="ps">
ကတမံ <Emphasis>ပရိယောဂါဟဏသုညံ?</Emphasis> နေက္ခမ္မပရိယောဂါဟဏံ ကာမစ္ဆန္ဒေန သုညံ. အဗျာပါဒပရိယောဂါဟဏံ ဗျာပါဒေန သုညံ. အာလောကသညာပရိယောဂါဟဏံ ထိနမိဒ္ဓေန သုညံ. အဝိက္ခေပပရိယောဂါဟဏံ ဥဒ္ဓစ္စေန သုညံ. ဓမ္မဝဝတ္ထာနပရိယောဂါဟဏံ ဝိစိကိစ္ဆာယ သုညံ. ဉာဏပရိယောဂါဟဏံ အဝိဇ္ဇာယ သုညံ. ပါမောဇ္ဇပရိယောဂါဟဏံ အရတိယာ သုညံ. ပဌမဇ္ဈာနပရိယောဂါဟဏံ နီဝရဏေဟိ သုညံ …ပေ…  အရဟတ္တမဂ္ဂပရိယောဂါဟဏံ သဗ္ဗကိလေသေဟိ သုညံ. ဣဒံ ပရိယောဂါဟဏသုညံ. (24)
</Paragraph>

<Paragraph number="1729" book="ps">
ကတမံ <Emphasis>သမ္ပဇာနဿ ပဝတ္တပရိယာဒါနံ သဗ္ဗသုညတာနံ ပရမတ္ထသုညံ?</Emphasis> ဣဓ သမ္ပဇာနော နေက္ခမ္မေန ကာမစ္ဆန္ဒဿ ပဝတ္တံ ပရိယာဒိယတိ, အဗျာပါဒေန ဗျာပါဒဿ ပဝတ္တံ ပရိယာဒိယတိ, အာလောကသညာယ ထိနမိဒ္ဓဿ ပဝတ္တံ ပရိယာဒိယတိ, အဝိက္ခေပေန ဥဒ္ဓစ္စဿ ပဝတ္တံ ပရိယာဒိယတိ, ဓမ္မဝဝတ္ထာနေန ဝိစိကိစ္ဆာယ ပဝတ္တံ ပရိယာဒိယတိ, ဉာဏေန အဝိဇ္ဇာယ ပဝတ္တံ ပရိယာဒိယတိ, ပါမောဇ္ဇေန အရတိယာ ပဝတ္တံ ပရိယာဒိယတိ, ပဌမေန ဈာနေန နီဝရဏာနံ ပဝတ္တံ ပရိယာဒိယတိ …ပေ…  အရဟတ္တမဂ္ဂေန သဗ္ဗကိလေသာနံ ပဝတ္တံ ပရိယာဒိယတိ. အထ ဝါ ပန သမ္ပဇာနဿ အနုပါဒိသေသာယ နိဗ္ဗာနဓာတုယာ ပရိနိဗ္ဗာယန္တဿ ဣဒံ စေဝ စက္ခုပဝတ္တံ ပရိယာဒိယတိ, အညဉ္စ စက္ခုပဝတ္တံ န ဥပ္ပဇ္ဇတိ. ဣဒဉ္စေဝ သောတပဝတ္တံ …ပေ…  ဃာနပဝတ္တံ…  ဇိဝှါပဝတ္တံ…  ကာယပဝတ္တံ…  မနောပဝတ္တံ ပရိယာဒိယတိ, အညဉ္စ မနောပဝတ္တံ န ဥပ္ပဇ္ဇတိ. ဣဒံ သမ္ပဇာနဿ ပဝတ္တပရိယာဒါနံ သဗ္ဗသုညတာနံ ပရမတ္ထသုညန္တိ. (25)

</Paragraph>
</Division>

<Paragraph number="1730" type="center" book="ps">
သုညကထာ နိဋ္ဌိတာ.



</Paragraph>

<Paragraph number="1731" type="center" book="ps">
ယုဂနဒ္ဓဝဂ္ဂေါ ဒုတိယော.



</Paragraph>

<Paragraph number="1732" type="center" book="ps">
တဿုဒ္ဒါနံ


</Paragraph>

<Paragraph number="1733" type="verses" book="ps">
_ယုဂနဒ္ဓါ သစ္စဗောဇ္ဈင်္ဂါ,_  
_မေတ္တာ ဝိရာဂပဉ္စမာ;_  
_ပဋိသမ္ဘိဒါ ဓမ္မစက္ကံ,_  
_လောကုတ္တရဗလသုညာတိ._  


</Paragraph>

<Paragraph number="1734" type="center" book="ps">
ဧသ နိကာယဓရေဟိ ဌပိတော, အသမော ဒုတိယော ပဝရော ဝရဝဂ္ဂေါတိ.
</Paragraph>