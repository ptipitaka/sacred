---
title: "1.1.32 အာနန္တရိကသမာဓိဉာဏနိဒ္ဒေသ"
tableOfContents: false
sidebar:
  order: 23
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* ဉာဏကထာ
</Paragraph>


<Division number="80" book="ps" e="ch" v="26" p="91">

<Paragraph number="551" book="ps">
ကထံ အဝိက္ခေပပရိသုဒ္ဓတ္တာ အာသဝသမုစ္ဆေဒေ ပညာ အာနန္တရိကသမာဓိမှိ ဉာဏံ? နေက္ခမ္မဝသေန စိတ္တဿ ဧကဂ္ဂတာ အဝိက္ခေပေါ သမာဓိ. တဿ သမာဓိဿ ဝသေန ဥပ္ပဇ္ဇတိ ဉာဏံ. တေန ဉာဏေန အာသဝါ ခီယန္တိ. ဣတိ ပဌမံ သမထော, ပစ္ဆာ ဉာဏံ. တေန ဉာဏေန အာသဝါနံ ခယော ဟောတိ. တေန ဝုစ္စတိ—  “အဝိက္ခေပပရိသုဒ္ဓတ္တာ အာသဝသမုစ္ဆေဒေ ပညာ အာနန္တရိကသမာဓိမှိ ဉာဏံ”.
</Paragraph>

<Paragraph number="552" book="ps">
<Emphasis>အာသဝါ</Emphasis>တိ ကတမေ တေ အာသဝါ? ကာမာသဝေါ, ဘဝါသဝေါ, ဒိဋ္ဌာသဝေါ, အဝိဇ္ဇာသဝေါ.
</Paragraph>

<Paragraph number="553" book="ps">
ကတ္ထေတေ အာသဝါ ခီယန္တိ? သောတာပတ္တိမဂ္ဂေန အနဝသေသော ဒိဋ္ဌာသဝေါ ခီယတိ, အပါယဂမနီယော ကာမာသဝေါ ခီယတိ, အပါယဂမနီယော ဘဝါသဝေါ ခီယတိ, အပါယဂမနီယော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ. သကဒါဂါမိမဂ္ဂေန ဩဠာရိကော ကာမာသဝေါ ခီယတိ, တဒေကဋ္ဌော ဘဝါသဝေါ ခီယတိ, တဒေကဋ္ဌော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ. အနာဂါမိမဂ္ဂေန အနဝသေသော ကာမာသဝေါ ခီယတိ, တဒေကဋ္ဌော ဘဝါသဝေါ ခီယတိ, တဒေကဋ္ဌော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ. အရဟတ္တမဂ္ဂေန အနဝသေသော ဘဝါသဝေါ ခီယတိ, အနဝသေသော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ.
</Paragraph>

<Paragraph number="554" book="ps">
အဗျာပါဒဝသေန …ပေ…  အာလောကသညာဝသေန…  အဝိက္ခေပဝသေန…  ဓမ္မဝဝတ္ထာနဝသေန…  ဉာဏဝသေန…  ပါမောဇ္ဇဝသေန…  ပဌမဇ္ဈာနဝသေန…  ဒုတိယဇ္ဈာနဝသေန…  တတိယဇ္ဈာနဝသေန…  စတုတ္ထဇ္ဈာနဝသေန…  အာကာသာနဉ္စာယတနသမာပတ္တိဝသေန…  ဝိညာဏဉ္စာယတနသမာပတ္တိဝသေန…  အာကိဉ္စညာယတနသမာပတ္တိဝသေန…  နေဝသညာနာသညာယတနသမာပတ္တိဝသေန…  ပထဝီကသိဏဝသေန…  အာပေါကသိဏဝသေန…  တေဇောကသိဏဝသေန…  ဝါယောကသိဏဝသေန…  နီလကသိဏဝသေန…  ပီတကသိဏဝသေန…  လောဟိတကသိဏဝသေန…  ဩဒါတကသိဏဝသေန…  အာကာသကသိဏဝသေန…  ဝိညာဏကသိဏဝသေန…  ဗုဒ္ဓါနုဿတိဝသေန…  ဓမ္မာနုဿတိဝသေန…  သံဃာနုဿတိဝသေန…  သီလာနုဿတိဝသေန…  စာဂါနုဿတိဝသေန…  ဒေဝတာနုဿတိဝသေန…  အာနာပါနဿတိဝသေန…  မရဏဿတိဝသေန…  ကာယဂတာသတိဝသေန…  ဥပသမာနုဿတိဝသေန…  ဥဒ္ဓုမာတကသညာဝသေန…  ဝိနီလကသညာဝသေန…  ဝိပုဗ္ဗကသညာဝသေန…  ဝိစ္ဆိဒ္ဒကသညာဝသေန…  ဝိက္ခာယိတကသညာဝသေန…  ဝိက္ခိတ္တကသညာဝသေန…  ဟတဝိက္ခိတ္တကသညာဝသေန…  လောဟိတကသညာဝသေန…  ပုဠဝကသညာဝသေန…  အဋ္ဌိကသညာဝသေန.
</Paragraph>

</Division>
<Division number="81" book="ps" e="ch" v="26" p="92">

<Paragraph number="555" book="ps">
ဒီဃံ အဿာသဝသေန …ပေ…  ဒီဃံ ပဿာသဝသေန…  ရဿံ အဿာသဝသေန…  ရဿံ ပဿာသဝသေန…  သဗ္ဗကာယပဋိသံဝေဒီ အဿာသဝသေန…  သဗ္ဗကာယပဋိသံဝေဒီ ပဿာသဝသေန…  ပဿမ္ဘယံ ကာယသင်္ခါရံ အဿာသဝသေန…  ပဿမ္ဘယံ ကာယသင်္ခါရံ ပဿာသဝသေန…  ပီတိပဋိသံဝေဒီ အဿာသဝသေန…  ပီတိပဋိသံဝေဒီ ပဿာသဝသေန…  သုခပဋိသံဝေဒီ အဿာသဝသေန…  သုခပဋိသံဝေဒီ ပဿာသဝသေန…  စိတ္တသင်္ခါရပဋိသံဝေဒီ အဿာသဝသေန…  စိတ္တသင်္ခါရပဋိသံဝေဒီ ပဿာသဝသေန…  ပဿမ္ဘယံ စိတ္တသင်္ခါရံ အဿာသဝသေန…  ပဿမ္ဘယံ စိတ္တသင်္ခါရံ ပဿာသဝသေန…  စိတ္တပဋိသံဝေဒီ အဿာသဝသေန…  စိတ္တပဋိသံဝေဒီ ပဿာသဝသေန…  အဘိပ္ပမောဒယံ စိတ္တံ အဿာသဝသေန…  အဘိပ္ပမောဒယံ စိတ္တံ ပဿာသဝသေန…  သမာဒဟံ စိတ္တံ …ပေ…  ဝိမောစယံ စိတ္တံ…  အနိစ္စာနုပဿီ…  ဝိရာဂါနုပဿီ…  နိရောဓာနုပဿီ…  ပဋိနိဿဂ္ဂါနုပဿီ အဿာသဝသေန…  ပဋိနိဿဂ္ဂါနုပဿီ ပဿာသဝသေန စိတ္တဿ ဧကဂ္ဂတာ အဝိက္ခေပေါ သမာဓိ. တဿ သမာဓိဿ ဝသေန ဥပ္ပဇ္ဇတိ ဉာဏံ, တေန ဉာဏေန အာသဝါ ခီယန္တိ. ဣတိ ပဌမံ သမထော, ပစ္ဆာ ဉာဏံ. တေန ဉာဏေန အာသဝါနံ ခယော ဟောတိ. တေန ဝုစ္စတိ—  “အဝိက္ခေပပရိသုဒ္ဓတ္တာ အာသဝသမုစ္ဆေဒေ ပညာ အာနန္တရိကသမာဓိမှိ ဉာဏံ”.
</Paragraph>

<Paragraph number="556" book="ps">
<Emphasis>အာသဝါ</Emphasis>တိ ကတမေ တေ အာသဝါ? ကာမာသဝေါ, ဘဝါသဝေါ, ဒိဋ္ဌာသဝေါ, အဝိဇ္ဇာသဝေါ. ကတ္ထေတေ အာသဝါ ခီယန္တိ? သောတာပတ္တိမဂ္ဂေန အနဝသေသော ဒိဋ္ဌာသဝေါ ခီယတိ, အပါယဂမနီယော ကာမာသဝေါ ခီယတိ, အပါယဂမနီယော ဘဝါသဝေါ ခီယတိ, အပါယဂမနီယော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ. သကဒါဂါမိမဂ္ဂေန ဩဠာရိကော ကာမာသဝေါ ခီယတိ, တဒေကဋ္ဌော ဘဝါသဝေါ ခီယတိ, တဒေကဋ္ဌော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ. အနာဂါမိမဂ္ဂေန အနဝသေသော ကာမာသဝေါ ခီယတိ, တဒေကဋ္ဌော ဘဝါသဝေါ ခီယတိ, တဒေကဋ္ဌော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ. အရဟတ္တမဂ္ဂေန အနဝသေသော ဘဝါသဝေါ ခီယတိ, အနဝသေသော အဝိဇ္ဇာသဝေါ ခီယတိ. ဧတ္ထေတေ အာသဝါ ခီယန္တိ. တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “အဝိက္ခေပပရိသုဒ္ဓတ္တာ အာသဝသမုစ္ဆေဒေ ပညာ အာနန္တရိကသမာဓိမှိ ဉာဏံ”.

</Paragraph>
</Division>

<Paragraph number="557" type="center" book="ps">
အာနန္တရိကသမာဓိဉာဏနိဒ္ဒေသော ဒွတ္တိံသတိမော.
</Paragraph>