---
title: 1.2.2 အတ္တာနုဒိဋ္ဌိနိဒ္ဒေသ
tableOfContents: false
sidebar:
  order: 2
type: tipitaka
basket: su
book: ps
review:
  current: review
  updated: '2025-10-23T09:13:44.987711'
  updated_by: ''
  notes: ''
  history:
  - state: review
    date: '2025-10-23T09:13:44.987711'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="130" book="ps" e="ch" v="26" p="137">

<Paragraph number="752" book="ps">
အတ္တာနုဒိဋ္ဌိယာ ကတမေဟိ ဝီသတိယာ အာကာရေဟိ အဘိနိဝေသော ဟောတိ? ဣဓ အဿုတဝါ ပုထုဇ္ဇနော အရိယာနံ အဒဿာဝီ အရိယဓမ္မဿ အကောဝိဒေါ အရိယဓမ္မေ အဝိနီတော, သပ္ပုရိသာနံ အဒဿာဝီ သပ္ပုရိသဓမ္မဿ အကောဝိဒေါ သပ္ပုရိသဓမ္မေ အဝိနီတော ရူပံ အတ္တတော သမနုပဿတိ ရူပဝန္တံ ဝါ အတ္တာနံ အတ္တနိ ဝါ ရူပံ ရူပသ္မိံ ဝါ အတ္တာနံ; ဝေဒနံ …ပေ…  သညံ …ပေ…  သင်္ခါရေ …ပေ…  ဝိညာဏံ အတ္တတော သမနုပဿတိ ဝိညာဏဝန္တံ ဝါ အတ္တာနံ အတ္တနိ ဝါ ဝိညာဏံ ဝိညာဏသ္မိံ ဝါ အတ္တာနံ.
</Paragraph>

</Division>
<Division number="131" book="ps" e="ch" v="26" p="137">

<Paragraph number="753" book="ps">
ကထံ <Emphasis>ရူပံ အတ္တတော သမနုပဿတိ?</Emphasis> ဣဓေကစ္စော ပထဝီကသိဏံ အတ္တတော သမနုပဿတိ—  “ယံ ပထဝီကသိဏံ, သော အဟံ; ယော အဟံ, တံ ပထဝီကသိဏန်”တိ. ပထဝီကသိဏဉ္စ အတ္တဉ္စ အဒွယံ သမနုပဿတိ. သေယျထာပိ တေလပ္ပဒီပဿ ဈာယတော “ယာ အစ္စိ သော ဝဏ္ဏော, ယော ဝဏ္ဏော သာ အစ္စီ”တိ—  အစ္စိဉ္စ ဝဏ္ဏဉ္စ အဒွယံ သမနုပဿတိ. ဧဝမေဝံ ဣဓေကစ္စော ပထဝီကသိဏံ အတ္တတော သမနုပဿတိ—  “ယံ ပထဝီကသိဏံ, သော အဟံ; ယော အဟံ, တံ ပထဝီကသိဏန်”တိ. ပထဝီကသိဏဉ္စ အတ္တဉ္စ အဒွယံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ ရူပဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  အတ္တာနုဒိဋ္ဌိ မိစ္ဆာဒိဋ္ဌိ. မိစ္ဆာဒိဋ္ဌိကဿ ပုရိသပုဂ္ဂလဿ ဒွေဝ ဂတိယော …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="754" book="ps">
ဣဓေကစ္စော အာပေါကသိဏံ…  တေဇောကသိဏံ…  ဝါယောကသိဏံ…  နီလကသိဏံ…  ပီတကသိဏံ…  လောဟိတကသိဏံ…  ဩဒါတကသိဏံ အတ္တတော သမနုပဿတိ—  “ယံ ဩဒါတကသိဏံ, သော အဟံ; ယော အဟံ, တံ ဩဒါတကသိဏန်”တိ. ဩဒါတကသိဏဉ္စ အတ္တဉ္စ အဒွယံ သမနုပဿတိ. သေယျထာပိ တေလပ္ပဒီပဿ ဈာယတော “ယာ အစ္စိ, သော ဝဏ္ဏော; ယော ဝဏ္ဏော, သာ အစ္စီ”တိ—  အစ္စိဉ္စ ဝဏ္ဏဉ္စ အဒွယံ သမနုပဿတိ. ဧဝမေဝံ ဣဓေကစ္စော …ပေ…  ဩဒါတကသိဏဉ္စ အတ္တဉ္စ အဒွယံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ ရူပဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ရူပံ အတ္တတော သမနုပဿတိ. (1:*1*)
</Paragraph>

<Paragraph number="755" book="ps">
ကထံ <Emphasis>ရူပဝန္တံ အတ္တာနံ သမနုပဿတိ?</Emphasis> ဣဓေကစ္စော ဝေဒနံ…  သညံ…  သင်္ခါရေ…  ဝိညာဏံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမိနာ ရူပေန ရူပဝါ”တိ. ရူပဝန္တံ အတ္တာနံ သမနုပဿတိ. သေယျထာပိ ရုက္ခော ဆာယာသမ္ပန္နော အဿ. တမေနံ ပုရိသော ဧဝံ ဝဒေယျ—  “အယံ ရုက္ခော, အယံ ဆာယာ. အညော ရုက္ခော, အညာ ဆာယာ. သော ခေါ ပနာယံ ရုက္ခော ဣမာယ ဆာယာယ ဆာယာဝါ”တိ. ဆာယာဝန္တံ ရုက္ခံ သမနုပဿတိ. ဧဝမေဝံ ဣဓေကစ္စော ဝေဒနံ…  သညံ…  သင်္ခါရေ…  ဝိညာဏံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန အယံ အတ္တာ ဣမိနာ ရူပေန ရူပဝါ”တိ. ရူပဝန္တံ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ဒုတိယာ ရူပဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ရူပဝန္တံ အတ္တာနံ သမနုပဿတိ. (1:*2*)
</Paragraph>

<Paragraph number="756" book="ps">
ကထံ <Emphasis>အတ္တနိ ရူပံ သမနုပဿတိ?</Emphasis> ဣဓေကစ္စော ဝေဒနံ…  သညံ…  သင်္ခါရေ…  ဝိညာဏံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ ဣဒံ ရူပန်”တိ. အတ္တနိ ရူပံ သမနုပဿတိ. သေယျထာပိ ပုပ္ဖံ ဂန္ဓသမ္ပန္နံ အဿ. တမေနံ ပုရိသော ဧဝံ ဝဒေယျ—  “ဣဒံ ပုပ္ဖံ, အယံ ဂန္ဓော; အညံ ပုပ္ဖံ, အညော ဂန္ဓော. သော ခေါ ပနာယံ ဂန္ဓော ဣမသ္မိံ ပုပ္ဖေ”တိ. ပုပ္ဖသ္မိံ ဂန္ဓံ သမနုပဿတိ. ဧဝမေဝံ ဣဓေကစ္စော ဝေဒနံ…  သညံ…  သင်္ခါရေ…  ဝိညာဏံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ ဣဒံ ရူပန်”တိ. အတ္တနိ ရူပံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ တတိယာ ရူပဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ အတ္တနိ ရူပံ သမနုပဿတိ. (1:*3*)
</Paragraph>

<Paragraph number="757" book="ps">
ကထံ <Emphasis>ရူပသ္မိံ အတ္တာနံ သမနုပဿတိ?</Emphasis> ဣဓေကစ္စော ဝေဒနံ…  သညံ…  သင်္ခါရေ…  ဝိညာဏံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမသ္မိံ ရူပေ”တိ. ရူပသ္မိံ အတ္တာနံ သမနုပဿတိ. သေယျထာပိ မဏိ ကရဏ္ဍကေ ပက္ခိတ္တော အဿ. တမေနံ ပုရိသော ဧဝံ ဝဒေယျ—  “အယံ မဏိ, အယံ ကရဏ္ဍကော. အညော မဏိ, အညော ကရဏ္ဍကော. သော ခေါ ပနာယံ မဏိ ဣမသ္မိံ ကရဏ္ဍကေ”တိ. ကရဏ္ဍကသ္မိံ မဏိံ သမနုပဿတိ. ဧဝမေဝံ ဣဓေကစ္စော ဝေဒနံ…  သညံ…  သင်္ခါရေ…  ဝိညာဏံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမသ္မိံ ရူပေ”တိ. ရူပသ္မိံ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ စတုတ္ထာ ရူပဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ရူပသ္မိံ အတ္တာနံ သမနုပဿတိ. (1:*4*)
</Paragraph>

</Division>
<Division number="132" book="ps" e="ch" v="26" p="139">

<Paragraph number="758" book="ps">
ကထံ <Emphasis>ဝေဒနံ အတ္တတော သမနုပဿတိ?</Emphasis> ဣဓေကစ္စော စက္ခုသမ္ဖဿဇံ ဝေဒနံ သောတသမ္ဖဿဇံ ဝေဒနံ ဃာနသမ္ဖဿဇံ ဝေဒနံ ဇိဝှါသမ္ဖဿဇံ ဝေဒနံ ကာယသမ္ဖဿဇံ ဝေဒနံ မနောသမ္ဖဿဇံ ဝေဒနံ အတ္တတော သမနုပဿတိ. “ယာ မနောသမ္ဖဿဇာ ဝေဒနာ သော အဟံ, ယော အဟံ သာ မနောသမ္ဖဿဇာ ဝေဒနာ”တိ—  မနောသမ္ဖဿဇံ ဝေဒနဉ္စ အတ္တဉ္စ အဒွယံ သမနုပဿတိ. သေယျထာပိ တေလပ္ပဒီပဿ ဈာယတော “ယာ အစ္စိ သော ဝဏ္ဏော, ယော ဝဏ္ဏော သာ အစ္စီ”တိ—  အစ္စိဉ္စ ဝဏ္ဏဉ္စ အဒွယံ သမနုပဿတိ. ဧဝမေဝံ ဣဓေကစ္စော မနောသမ္ဖဿဇံ ဝေဒနံ အတ္တတော သမနုပဿတိ. “ယာ မနောသမ္ဖဿဇာ ဝေဒနာ သော အဟံ, ယော အဟံ သာ မနောသမ္ဖဿဇာ ဝေဒနာ”တိ—  မနောသမ္ဖဿဇံ ဝေဒနဉ္စ အတ္တဉ္စ အဒွယံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ ဝေဒနာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ဝေဒနံ အတ္တတော သမနုပဿတိ. (1:*5*)
</Paragraph>

<Paragraph number="759" book="ps">
ကထံ <Emphasis>ဝေဒနာဝန္တံ အတ္တာနံ သမနုပဿတိ?</Emphasis> ဣဓေကစ္စော သညံ…  သင်္ခါရေ…  ဝိညာဏံ…  ရူပံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ ဝေဒနာယ ဝေဒနာဝါ”တိ. ဝေဒနာဝန္တံ အတ္တာနံ သမနုပဿတိ. သေယျထာပိ ရုက္ခော ဆာယာသမ္ပန္နော အဿ. တမေနံ ပုရိသော ဧဝံ ဝဒေယျ—  “အယံ ရုက္ခော, အယံ ဆာယာ. အညော ရုက္ခော, အညာ ဆာယာ. သော ခေါ ပနာယံ ရုက္ခော ဣမာယ ဆာယာယ ဆာယာဝါ”တိ. ဆာယာဝန္တံ ရုက္ခံ သမနုပဿတိ. ဧဝမေဝံ ဣဓေကစ္စော သညံ…  သင်္ခါရေ…  ဝိညာဏံ…  ရူပံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ ဝေဒနာယ ဝေဒနာဝါ”တိ. ဝေဒနာဝန္တံ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ဒုတိယာ ဝေဒနာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ဝေဒနာဝန္တံ အတ္တာနံ သမနုပဿတိ. (2:*6*)
</Paragraph>

<Paragraph number="760" book="ps">
ကထံ <Emphasis>အတ္တနိ ဝေဒနံ သမနုပဿတိ?</Emphasis> ဣဓေကစ္စော သညံ…  သင်္ခါရေ…  ဝိညာဏံ…  ရူပံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ အယံ ဝေဒနာ”တိ. အတ္တနိ ဝေဒနံ သမနုပဿတိ. သေယျထာပိ ပုပ္ဖံ ဂန္ဓသမ္ပန္နံ အဿ. တမေနံ ပုရိသော ဧဝံ ဝဒေယျ—  “ဣဒံ ပုပ္ဖံ, အယံ ဂန္ဓော; အညံ ပုပ္ဖံ, အညော ဂန္ဓော. သော ခေါ ပနာယံ ဂန္ဓော ဣမသ္မိံ ပုပ္ဖေ”တိ. ပုပ္ဖသ္မိံ ဂန္ဓံ သမနုပဿတိ. ဧဝမေဝံ ဣဓေကစ္စော သညံ…  သင်္ခါရေ…  ဝိညာဏံ…  ရူပံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ အယံ ဝေဒနာ”တိ. အတ္တနိ ဝေဒနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ တတိယာ ဝေဒနာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ အတ္တနိ ဝေဒနံ သမနုပဿတိ. (3:*7*)
</Paragraph>

<Paragraph number="761" book="ps">
ကထံ <Emphasis>ဝေဒနာယ အတ္တာနံ သမနုပဿတိ?</Emphasis> ဣဓေကစ္စော သညံ…  သင်္ခါရေ…  ဝိညာဏံ…  ရူပံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ ဝေဒနာယာ”တိ. ဝေဒနာယ အတ္တာနံ သမနုပဿတိ. သေယျထာပိ မဏိ ကရဏ္ဍကေ ပက္ခိတ္တော အဿ. တမေနံ ပုရိသော ဧဝံ ဝဒေယျ—  “အယံ မဏိ, အယံ ကရဏ္ဍကော. အညော မဏိ, အညော ကရဏ္ဍကော. သော ခေါ ပနာယံ မဏိ ဣမသ္မိံ ကရဏ္ဍကေ”တိ. ကရဏ္ဍကသ္မိံ မဏိံ သမနုပဿတိ. ဧဝမေဝံ ဣဓေကစ္စော သညံ…  သင်္ခါရေ…  ဝိညာဏံ…  ရူပံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ ဝေဒနာယာ”တိ. ဝေဒနာယ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ စတုတ္ထာ ဝေဒနာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ဝေဒနာယ အတ္တာနံ သမနုပဿတိ. (4:*8*)
</Paragraph>

</Division>
<Division number="133" book="ps" e="ch" v="26" p="141">

<Paragraph number="762" book="ps">
ကထံ <Emphasis>သညံ အတ္တတော သမနုပဿတိ?</Emphasis> ဣဓေကစ္စော စက္ခုသမ္ဖဿဇံ သညံ…  သောတသမ္ဖဿဇံ သညံ…  ဃာနသမ္ဖဿဇံ သညံ…  ဇိဝှါသမ္ဖဿဇံ သညံ…  ကာယသမ္ဖဿဇံ သညံ…  မနောသမ္ဖဿဇံ သညံ အတ္တတော သမနုပဿတိ. “ယာ မနောသမ္ဖဿဇာ သညာ သော အဟံ, ယော အဟံ သာ မနောသမ္ဖဿဇာ သညာ”တိ—  မနောသမ္ဖဿဇံ သညဉ္စ အတ္တဉ္စ အဒွယံ သမနုပဿတိ. သေယျထာပိ တေလပ္ပဒီပဿ ဈာယတော “ယာ အစ္စိ သော ဝဏ္ဏော, ယော ဝဏ္ဏော သာ အစ္စီ”တိ—  အစ္စိဉ္စ ဝဏ္ဏဉ္စ အဒွယံ သမနုပဿတိ. ဧဝမေဝံ ဣဓေကစ္စော မနောသမ္ဖဿဇံ သညံ အတ္တတော သမနုပဿတိ. “ယာ မနောသမ္ဖဿဇာ သညာ သော အဟံ, ယော အဟံ သာ မနောသမ္ဖဿဇာ သညာ”တိ. မနောသမ္ဖဿဇံ သညဉ္စ အတ္တဉ္စ အဒွယံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ သညာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ သညံ အတ္တတော သမနုပဿတိ. (1:*9*)
</Paragraph>

<Paragraph number="763" book="ps">
ကထံ <Emphasis>သညာဝန္တံ အတ္တာနံ သမနုပဿတိ?</Emphasis> ဣဓေကစ္စော သင်္ခါရေ…  ဝိညာဏံ…  ရူပံ…  ဝေဒနံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ သညာယ သညာဝါ”တိ. သညာဝန္တံ အတ္တာနံ သမနုပဿတိ. သေယျထာပိ ရုက္ခော ဆာယာသမ္ပန္နော အဿ. တမေနံ ပုရိသော ဧဝံ ဝဒေယျ—  “အယံ ရုက္ခော, အယံ ဆာယာ. အညော ရုက္ခော, အညာ ဆာယာ. သော ခေါ ပနာယံ ရုက္ခော ဣမာယ ဆာယာယ ဆာယာဝါ”တိ. ဆာယာဝန္တံ ရုက္ခံ သမနုပဿတိ. ဧဝမေဝံ ဣဓေကစ္စော သင်္ခါရေ…  ဝိညာဏံ…  ရူပံ…  ဝေဒနံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ သညာယ သညာဝါ”တိ. သညာဝန္တံ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ဒုတိယာ သညာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ သညာဝန္တံ အတ္တာနံ သမနုပဿတိ. (2:*10*)
</Paragraph>

<Paragraph number="764" book="ps">
ကထံ <Emphasis>အတ္တနိ သညံ သမနုပဿတိ?</Emphasis> ဣဓေကစ္စော သင်္ခါရေ…  ဝိညာဏံ…  ရူပံ…  ဝေဒနံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ အယံ သညာ”တိ. အတ္တနိ သညံ သမနုပဿတိ. သေယျထာပိ ပုပ္ဖံ ဂန္ဓသမ္ပန္နံ အဿ. တမေနံ ပုရိသော ဧဝံ ဝဒေယျ—  “ဣဒံ ပုပ္ဖံ, အယံ ဂန္ဓော. အညံ ပုပ္ဖံ, အညော ဂန္ဓော. သော ခေါ ပနာယံ ဂန္ဓော ဣမသ္မိံ ပုပ္ဖေ”တိ. ပုပ္ဖသ္မိံ ဂန္ဓံ သမနုပဿတိ. ဧဝမေဝံ ဣဓေကစ္စော သင်္ခါရေ…  ဝိညာဏံ…  ရူပံ…  ဝေဒနံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ အယံ သညာ”တိ. အတ္တနိ သညံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ တတိယာ သညာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ အတ္တနိ သညံ သမနုပဿတိ. (3:*11*)
</Paragraph>

<Paragraph number="765" book="ps">
ကထံ <Emphasis>သညာယ အတ္တာနံ သမနုပဿတိ?</Emphasis> ဣဓေကစ္စော သင်္ခါရေ…  ဝိညာဏံ…  ရူပံ…  ဝေဒနံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ သညာယာ”တိ. သညာယ အတ္တာနံ သမနုပဿတိ. သေယျထာပိ မဏိ ကရဏ္ဍကေ ပက္ခိတ္တော အဿ. တမေနံ ပုရိသော ဧဝံ ဝဒေယျ—  “အယံ မဏိ, အယံ ကရဏ္ဍကော. အညော မဏိ, အညော ကရဏ္ဍကော. သော ခေါ ပနာယံ မဏိ ဣမသ္မိံ ကရဏ္ဍကေ”တိ. ကရဏ္ဍကသ္မိံ မဏိံ သမနုပဿတိ. ဧဝမေဝံ ဣဓေကစ္စော သင်္ခါရေ…  ဝိညာဏံ…  ရူပံ…  ဝေဒနံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမာယ သညာယာ”တိ. သညာယ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ စတုတ္ထာ သညာဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ န စ ဒိဋ္ဌိယော. ဧဝံ သညာယ အတ္တာနံ သမနုပဿတိ. (4:*12*)
</Paragraph>

</Division>
<Division number="134" book="ps" e="ch" v="26" p="143">

<Paragraph number="766" book="ps">
ကထံ <Emphasis>သင်္ခါရေ အတ္တတော သမနုပဿတိ?</Emphasis> ဣဓေကစ္စော စက္ခုသမ္ဖဿဇံ စေတနံ သောတသမ္ဖဿဇံ စေတနံ ဃာနသမ္ဖဿဇံ စေတနံ ဇိဝှါသမ္ဖဿဇံ စေတနံ ကာယသမ္ဖဿဇံ စေတနံ မနောသမ္ဖဿဇံ စေတနံ အတ္တတော သမနုပဿတိ. “ယာ မနောသမ္ဖဿဇာ စေတနာ, သော အဟံ; ယော အဟံ သာ မနောသမ္ဖဿဇာ စေတနာ”တိ—  မနောသမ္ဖဿဇံ စေတနဉ္စ အတ္တဉ္စ အဒွယံ သမနုပဿတိ. သေယျထာပိ တေလပ္ပဒီပဿ ဈာယတော “ယာ အစ္စိ သော ဝဏ္ဏော, ယော ဝဏ္ဏော သာ အစ္စီ”တိ—  အစ္စိဉ္စ ဝဏ္ဏဉ္စ အဒွယံ သမနုပဿတိ. ဧဝမေဝံ ဣဓေကစ္စော မနောသမ္ဖဿဇံ စေတနံ အတ္တတော သမနုပဿတိ. “ယာ မနောသမ္ဖဿဇာ စေတနာ သော အဟံ, ယော အဟံ သာ မနောသမ္ဖဿဇာ စေတနာ”တိ—  မနောသမ္ဖဿဇံ စေတနဉ္စ အတ္တဉ္စ အဒွယံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ သင်္ခါရဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ သင်္ခါရေ အတ္တတော သမနုပဿတိ. (1:*13*)
</Paragraph>

<Paragraph number="767" book="ps">
ကထံ <Emphasis>သင်္ခါရဝန္တံ အတ္တာနံ သမနုပဿတိ?</Emphasis> ဣဓေကစ္စော ဝိညာဏံ…  ရူပံ…  ဝေဒနံ…  သညံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမေဟိ သင်္ခါရေဟိ သင်္ခါရဝါ”တိ. သင်္ခါရဝန္တံ အတ္တာနံ သမနုပဿတိ. သေယျထာပိ ရုက္ခော ဆာယာသမ္ပန္နော အဿ. တမေနံ ပုရိသော ဧဝံ ဝဒေယျ—  “အယံ ရုက္ခော, အယံ ဆာယာ. အညော ရုက္ခော, အညာ ဆာယာ. သော ခေါ ပနာယံ ရုက္ခော ဣမာယ ဆာယာယ ဆာယာဝါ”တိ. ဆာယာဝန္တံ ရုက္ခံ သမနုပဿတိ. ဧဝမေဝံ ဣဓေကစ္စော ဝိညာဏံ…  ရူပံ…  ဝေဒနံ…  သညံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ. ဣမေဟိ သင်္ခါရေဟိ သင်္ခါရဝါ”တိ. သင်္ခါရဝန္တံ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ဒုတိယာ သင်္ခါရဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ သင်္ခါရဝန္တံ အတ္တာနံ သမနုပဿတိ. (2:*14*)
</Paragraph>

<Paragraph number="768" book="ps">
ကထံ <Emphasis>အတ္တနိ သင်္ခါရေ သမနုပဿတိ?</Emphasis> ဣဓေကစ္စော ဝိညာဏံ…  ရူပံ…  ဝေဒနံ…  သညံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ ဣမေ သင်္ခါရာ”တိ. အတ္တနိ သင်္ခါရေ သမနုပဿတိ. သေယျထာပိ ပုပ္ဖံ ဂန္ဓသမ္ပန္နံ အဿ. တမေနံ ပုရိသော ဧဝံ ဝဒေယျ—  “ဣဒံ ပုပ္ဖံ, အယံ ဂန္ဓော; အညံ ပုပ္ဖံ, အညော ဂန္ဓော. သော ခေါ ပနာယံ ဂန္ဓော ဣမသ္မိံ ပုပ္ဖေ”တိ. ပုပ္ဖသ္မိံ ဂန္ဓံ သမနုပဿတိ. ဧဝမေဝံ ဣဓေကစ္စော ဝိညာဏံ…  ရူပံ…  ဝေဒနံ…  သညံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ ဣမေ သင်္ခါရာ”တိ. အတ္တနိ သင်္ခါရေ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ တတိယာ သင်္ခါရဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ အတ္တနိ သင်္ခါရေ သမနုပဿတိ. (3:*15*)
</Paragraph>

<Paragraph number="769" book="ps">
ကထံ <Emphasis>သင်္ခါရေသု အတ္တာနံ သမနုပဿတိ?</Emphasis> ဣဓေကစ္စော ဝိညာဏံ…  ရူပံ…  ဝေဒနံ…  သညံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမေသု သင်္ခါရေသူ”တိ. သင်္ခါရေသု အတ္တာနံ သမနုပဿတိ. သေယျထာပိ မဏိ ကရဏ္ဍကေ ပက္ခိတ္တော အဿ. တမေနံ ပုရိသော ဧဝံ ဝဒေယျ—  “အယံ မဏိ, အယံ ကရဏ္ဍကော. အညော မဏိ, အညော ကရဏ္ဍကော. သော ခေါ ပနာယံ မဏိ ဣမသ္မိံ ကရဏ္ဍကေ”တိ. ကရဏ္ဍကသ္မိံ မဏိံ သမနုပဿတိ. ဧဝမေဝံ ဣဓေကစ္စော ဝိညာဏံ…  ရူပံ…  ဝေဒနံ…  သညံ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမေသု သင်္ခါရေသူ”တိ. သင်္ခါရေသု အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ စတုတ္ထာ သင်္ခါရဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ သင်္ခါရေသု အတ္တာနံ သမနုပဿတိ. (4:*16*)
</Paragraph>

</Division>
<Division number="135" book="ps" e="ch" v="26" p="145">

<Paragraph number="770" book="ps">
ကထံ <Emphasis>ဝိညာဏံ အတ္တတော သမနုပဿတိ?</Emphasis> ဣဓေကစ္စော စက္ခုဝိညာဏံ…  သောတဝိညာဏံ…  ဃာနဝိညာဏံ…  ဇိဝှါဝိညာဏံ ကာယဝိညာဏံ…  မနောဝိညာဏံ အတ္တတော သမနုပဿတိ. “ယံ မနောဝိညာဏံ, သော အဟံ; ယော အဟံ, တံ မနောဝိညာဏန်”တိ—  မနောဝိညာဏဉ္စ အတ္တဉ္စ အဒွယံ သမနုပဿတိ. သေယျထာပိ တေလပ္ပဒီပဿ ဈာယတော “ယာ အစ္စိ သော ဝဏ္ဏော, ယော ဝဏ္ဏော သာ အစ္စီ”တိ—  အစ္စိဉ္စ ဝဏ္ဏဉ္စ အဒွယံ သမနုပဿတိ. ဧဝမေဝံ ဣဓေကစ္စော မနောဝိညာဏံ အတ္တတော သမနုပဿတိ. “ယံ မနောဝိညာဏံ, သော အဟံ; ယော အဟံ တံ မနောဝိညာဏန်”တိ—  မနောဝိညာဏဉ္စ အတ္တဉ္စ အဒွယံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ ဝိညာဏဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ဝိညာဏံ အတ္တတော သမနုပဿတိ. (1:*17*)
</Paragraph>

<Paragraph number="771" book="ps">
ကထံ <Emphasis>ဝိညာဏဝန္တံ အတ္တာနံ သမနုပဿတိ?</Emphasis> ဣဓေကစ္စော ရူပံ…  ဝေဒနံ…  သညံ…  သင်္ခါရေ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမိနာ ဝိညာဏေန ဝိညာဏဝါ”တိ. ဝိညာဏဝန္တံ အတ္တာနံ သမနုပဿတိ. သေယျထာပိ ရုက္ခော ဆာယာသမ္ပန္နော အဿ. တမေနံ ပုရိသော ဧဝံ ဝဒေယျ—  “အယံ ရုက္ခော, အယံ ဆာယာ. အညော ရုက္ခော, အညာ ဆာယာ. သော ခေါ ပနာယံ ရုက္ခော ဣမာယ ဆာယာယ ဆာယာဝါ”တိ. ဆာယာဝန္တံ ရုက္ခံ သမနုပဿတိ. ဧဝမေဝံ ဣဓေကစ္စော ရူပံ…  ဝေဒနံ…  သညံ…  သင်္ခါရေ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမိနာ ဝိညာဏေန ဝိညာဏဝါ”တိ. ဝိညာဏဝန္တံ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ဒုတိယာ ဝိညာဏဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ဝိညာဏဝန္တံ အတ္တာနံ သမနုပဿတိ. (2:*18*)
</Paragraph>

<Paragraph number="772" book="ps">
ကထံ <Emphasis>အတ္တနိ ဝိညာဏံ သမနုပဿတိ?</Emphasis> ဣဓေကစ္စော ရူပံ…  ဝေဒနံ…  သညံ…  သင်္ခါရေ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ ဣဒံ ဝိညာဏန်”တိ. အတ္တနိ ဝိညာဏံ သမနုပဿတိ. သေယျထာပိ ပုပ္ဖံ ဂန္ဓသမ္ပန္နံ အဿ. တမေနံ ပုရိသော ဧဝံ ဝဒေယျ—  “ဣဒံ ပုပ္ဖံ, အယံ ဂန္ဓော; အညံ ပုပ္ဖံ, အညော ဂန္ဓော. သော ခေါ ပနာယံ ဂန္ဓော ဣမသ္မိံ ပုပ္ဖေ”တိ. ပုပ္ဖသ္မိံ ဂန္ဓံ သမနုပဿတိ. ဧဝမေဝံ ဣဓေကစ္စော ရူပံ…  ဝေဒနံ…  သညံ…  သင်္ခါရေ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. ဣမသ္မိဉ္စ ပန အတ္တနိ ဣဒံ ဝိညာဏန်”တိ. အတ္တနိ ဝိညာဏံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ တတိယာ ဝိညာဏဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ အတ္တနိ ဝိညာဏံ သမနုပဿတိ. (3:*19*)
</Paragraph>

<Paragraph number="773" book="ps">
ကထံ <Emphasis>ဝိညာဏသ္မိံ အတ္တာနံ သမနုပဿတိ?</Emphasis> ဣဓေကစ္စော ရူပံ…  ဝေဒနံ…  သညံ…  သင်္ခါရေ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမသ္မိံ ဝိညာဏေ”တိ. ဝိညာဏသ္မိံ အတ္တာနံ သမနုပဿတိ. သေယျထာပိ မဏိ ကရဏ္ဍကေ ပက္ခိတ္တော အဿ. တမေနံ ပုရိသော ဧဝံ ဝဒေယျ—  “အယံ မဏိ, အယံ ကရဏ္ဍကော. အညော မဏိ, အညော ကရဏ္ဍကော. သော ခေါ ပနာယံ မဏိ ဣမသ္မိံ ကရဏ္ဍကေ”တိ. ကရဏ္ဍကသ္မိံ မဏိံ သမနုပဿတိ. ဧဝမေဝံ ဣဓေကစ္စော ရူပံ…  ဝေဒနံ…  သညံ…  သင်္ခါရေ အတ္တတော သမနုပဿတိ. တဿ ဧဝံ ဟောတိ—  “အယံ ခေါ မေ အတ္တာ. သော ခေါ ပန မေ အယံ အတ္တာ ဣမသ္မိံ ဝိညာဏေ”တိ. ဝိညာဏသ္မိံ အတ္တာနံ သမနုပဿတိ. အဘိနိဝေသပရာမာသော ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ စတုတ္ထာ ဝိညာဏဝတ္ထုကာ အတ္တာနုဒိဋ္ဌိ. အတ္တာနုဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ဝိညာဏသ္မိံ အတ္တာနံ သမနုပဿတိ. အတ္တာနုဒိဋ္ဌိယာ ဣမေဟိ ဝီသတိယာ အာကာရေဟိ အဘိနိဝေသော ဟောတိ. (4:*20*)

</Paragraph>
</Division>

<Paragraph number="774" type="center" book="ps">
အတ္တာနုဒိဋ္ဌိနိဒ္ဒေသော ဒုတိယော.
</Paragraph>