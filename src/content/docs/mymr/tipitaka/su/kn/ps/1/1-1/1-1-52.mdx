---
title: "1.1.52 စေတောပရိယဉာဏနိဒ္ဒေသ"
tableOfContents: false
sidebar:
  order: 38
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* ဉာဏကထာ
</Paragraph>


<Division number="104" book="ps" e="ch" v="26" p="108">

<Paragraph number="625" book="ps">
ကထံ တိဏ္ဏံ စိတ္တာနံ ဝိပ္ဖါရတ္တာ ဣန္ဒြိယာနံ ပသာဒဝသေန နာနတ္တေကတ္တဝိညာဏစရိယာပရိယောဂါဟဏေ ပညာ စေတောပရိယဉာဏံ? ဣဓ ဘိက္ခု ဆန္ဒသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ, ဝီရိယသမာဓိ …ပေ…  စိတ္တသမာဓိ …ပေ…  ဝီမံသာသမာဓိပဓာနသင်္ခါရသမန္နာဂတံ ဣဒ္ဓိပါဒံ ဘာဝေတိ. သော ဣမေသု စတူသု ဣဒ္ဓိပါဒေသု စိတ္တံ ပရိဘာဝေတိ ပရိဒမေတိ, မုဒုံ ကရောတိ ကမ္မနိယံ. သော ဣမေသု စတူသု ဣဒ္ဓိပါဒေသု စိတ္တံ ပရိဘာဝေတွာ ပရိဒမေတွာ, မုဒုံ ကရိတွာ ကမ္မနိယံ ဧဝံ ပဇာနာတိ—  “ဣဒံ ရူပံ သောမနဿိန္ဒြိယသမုဋ္ဌိတံ, ဣဒံ ရူပံ ဒေါမနဿိန္ဒြိယသမုဋ္ဌိတံ, ဣဒံ ရူပံ ဥပေက္ခိန္ဒြိယသမုဋ္ဌိတန်”တိ. သော တထာဘာဝိတေန စိတ္တေန ပရိသုဒ္ဓေန ပရိယောဒါတေန စေတောပရိယဉာဏာယ စိတ္တံ အဘိနီဟရတိ အဘိနိန္နာမေတိ. သော ပရသတ္တာနံ ပရပုဂ္ဂလာနံ စေတသာ စေတော ပရိစ္စ ပဇာနာတိ—  သရာဂံ ဝါ စိတ္တံ “သရာဂံ စိတ္တန်”တိ ပဇာနာတိ, ဝီတရာဂံ ဝါ စိတ္တံ “ဝီတရာဂံ စိတ္တန်”တိ ပဇာနာတိ, သဒေါသံ ဝါ စိတ္တံ …ပေ…  ဝီတဒေါသံ ဝါ စိတ္တံ…  သမောဟံ ဝါ စိတ္တံ…  ဝီတမောဟံ ဝါ စိတ္တံ…  သံခိတ္တံ ဝါ စိတ္တံ…  ဝိက္ခိတ္တံ ဝါ စိတ္တံ…  မဟဂ္ဂတံ ဝါ စိတ္တံ…  အမဟဂ္ဂတံ ဝါ စိတ္တံ…  သော်တ္တရံ ဝါ စိတ္တံ…  အနုတ္တရံ ဝါ စိတ္တံ…  သမာဟိတံ ဝါ စိတ္တံ…  အသမာဟိတံ ဝါ စိတ္တံ…  ဝိမုတ္တံ ဝါ စိတ္တံ…  အဝိမုတ္တံ ဝါ စိတ္တံ “အဝိမုတ္တံ စိတ္တန်”တိ ပဇာနာတိ. တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “တိဏ္ဏံ စိတ္တာနံ ဝိပ္ဖါရတ္တာ ဣန္ဒြိယာနံ ပသာဒဝသေန နာနတ္တေကတ္တဝိညာဏစရိယာပရိယောဂါဟဏေ ပညာ စေတောပရိယဉာဏံ”.

</Paragraph>
</Division>

<Paragraph number="626" type="center" book="ps">
စေတောပရိယဉာဏနိဒ္ဒေသော ဒွေပညာသမော.
</Paragraph>