---
title: "1.1.40 ဒဿနဝိသုဒ္ဓိဉာဏနိဒ္ဒေသ"
tableOfContents: false
sidebar:
  order: 31
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* ဉာဏကထာ
</Paragraph>


<Division number="91" book="ps" e="ch" v="26" p="102">

<Paragraph number="598" book="ps">
ကထံ သဗ္ဗဓမ္မာနံ ဧကသင်္ဂဟတာနာနတ္တေကတ္တပဋိဝေဓေ ပညာ ဒဿနဝိသုဒ္ဓိဉာဏံ? <Emphasis>သဗ္ဗဓမ္မာနန်</Emphasis>တိ ပဉ္စက္ခန္ဓာ …ပေ…  အပရိယာပန္နာ ဓမ္မာ.
</Paragraph>

<Paragraph number="599" book="ps">
<Emphasis>ဧကသင်္ဂဟတာ</Emphasis>တိ ဒွါဒသဟိ အာကာရေဟိ သဗ္ဗေ ဓမ္မာ ဧကသင်္ဂဟိတာ. တထဋ္ဌေန, အနတ္တဋ္ဌေန, သစ္စဋ္ဌေန, ပဋိဝေဓဋ္ဌေန, အဘိဇာနနဋ္ဌေန, ပရိဇာနနဋ္ဌေန, ဓမ္မဋ္ဌေန, ဓာတုဋ္ဌေန, ဉာတဋ္ဌေန, သစ္ဆိကိရိယဋ္ဌေန, ဖုသနဋ္ဌေန, အဘိသမယဋ္ဌေန—  ဣမေဟိ ဒွါဒသဟိ အာကာရေဟိ သဗ္ဗေ ဓမ္မာ ဧကသင်္ဂဟိတာ.
</Paragraph>

<Paragraph number="600" book="ps">
<Emphasis>နာနတ္တေကတ္တန်</Emphasis>တိ ကာမစ္ဆန္ဒော နာနတ္တံ, နေက္ခမ္မံ ဧကတ္တံ …ပေ…  သဗ္ဗကိလေသာ နာနတ္တံ, အရဟတ္တမဂ္ဂေါ ဧကတ္တံ.
</Paragraph>

<Paragraph number="601" book="ps">
<Emphasis>ပဋိဝေဓေ</Emphasis>တိ ဒုက္ခသစ္စံ ပရိညာပဋိဝေဓံ ပဋိဝိဇ္ဈတိ. သမုဒယသစ္စံ ပဟာနပဋိဝေဓံ ပဋိဝိဇ္ဈတိ. နိရောဓသစ္စံ သစ္ဆိကိရိယာပဋိဝေဓံ ပဋိဝိဇ္ဈတိ. မဂ္ဂသစ္စံ ဘာဝနာပဋိဝေဓံ ပဋိဝိဇ္ဈတိ.
</Paragraph>

<Paragraph number="602" book="ps">
<Emphasis>ဒဿနဝိသုဒ္ဓီ</Emphasis>တိ သောတာပတ္တိမဂ္ဂက္ခဏေ ဒဿနံ ဝိသုဇ္ဈတိ; သောတာပတ္တိဖလက္ခဏေ ဒဿနံ ဝိသုဒ္ဓံ. သကဒါဂါမိမဂ္ဂက္ခဏေ ဒဿနံ ဝိသုဇ္ဈတိ; သကဒါဂါမိဖလက္ခဏေ ဒဿနံ ဝိသုဒ္ဓံ. အနာဂါမိမဂ္ဂက္ခဏေ ဒဿနံ ဝိသုဇ္ဈတိ; အနာဂါမိဖလက္ခဏေ ဒဿနံ ဝိသုဒ္ဓံ. အရဟတ္တမဂ္ဂက္ခဏေ ဒဿနံ ဝိသုဇ္ဈတိ; အရဟတ္တဖလက္ခဏေ ဒဿနံ ဝိသုဒ္ဓံ. တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “သဗ္ဗဓမ္မာနံ ဧကသင်္ဂဟတာနာနတ္တေကတ္တပဋိဝေဓေ ပညာ ဒဿနဝိသုဒ္ဓိဉာဏံ”.

</Paragraph>
</Division>

<Paragraph number="603" type="center" book="ps">
ဒဿနဝိသုဒ္ဓိဉာဏနိဒ္ဒေသော စတ္တာလီသမော.
</Paragraph>