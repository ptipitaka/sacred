---
title: "1.4.2.3 နိဿရဏနိဒ္ဒေသ"
tableOfContents: false
sidebar:
  order: 3
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="191" book="ps">

<Paragraph number="1035" book="ps">
ကတမေဟိ အသီတိသတံ အာကာရေဟိ ပဉ္စန္နံ ဣန္ဒြိယာနံ နိဿရဏံ ဟောတိ; ကတမေဟိ အသီတိသတံ အာကာရေဟိ ပဉ္စန္နံ ဣန္ဒြိယာနံ နိဿရဏံ ပဇာနာတိ?
</Paragraph>

<Paragraph number="1036" book="ps">
အဓိမောက္ခဋ္ဌေန သဒ္ဓိန္ဒြိယံ အဿဒ္ဓိယာ နိဿဋံ ဟောတိ, အဿဒ္ဓိယပရိဠာဟာ နိဿဋံ ဟောတိ, တဒနုဝတ္တကကိလေသေဟိ စ ခန္ဓေဟိ စ နိဿဋံ ဟောတိ, ဗဟိဒ္ဓါ စ သဗ္ဗနိမိတ္တေဟိ နိဿဋံ ဟောတိ, တတော ပဏီတတရသဒ္ဓိန္ဒြိယဿ ပဋိလာဘာ ပုရိမတရသဒ္ဓိန္ဒြိယာ နိဿဋံ ဟောတိ.
</Paragraph>

<Paragraph number="1037" book="ps">
ပဂ္ဂဟဋ္ဌေန ဝီရိယိန္ဒြိယံ ကောသဇ္ဇာ နိဿဋံ ဟောတိ, ကောသဇ္ဇပရိဠာဟာ နိဿဋံ ဟောတိ, တဒနုဝတ္တကကိလေသေဟိ စ ခန္ဓေဟိ စ နိဿဋံ ဟောတိ, ဗဟိဒ္ဓါ စ သဗ္ဗနိမိတ္တေဟိ နိဿဋံ ဟောတိ, တတော ပဏီတတရဝီရိယိန္ဒြိယဿ ပဋိလာဘာ ပုရိမတရဝီရိယိန္ဒြိယာ နိဿဋံ ဟောတိ.
</Paragraph>

<Paragraph number="1038" book="ps">
ဥပဋ္ဌာနဋ္ဌေန သတိန္ဒြိယံ ပမာဒါ နိဿဋံ ဟောတိ, ပမာဒပရိဠာဟာ နိဿဋံ ဟောတိ, တဒနုဝတ္တကကိလေသေဟိ စ ခန္ဓေဟိ စ နိဿဋံ ဟောတိ, ဗဟိဒ္ဓါ စ သဗ္ဗနိမိတ္တေဟိ နိဿဋံ ဟောတိ, တတော ပဏီတတရသတိန္ဒြိယဿ ပဋိလာဘာ ပုရိမတရသတိန္ဒြိယာ နိဿဋံ ဟောတိ.
</Paragraph>

<Paragraph number="1039" book="ps">
အဝိက္ခေပဋ္ဌေန သမာဓိန္ဒြိယံ ဥဒ္ဓစ္စာ နိဿဋံ ဟောတိ, ဥဒ္ဓစ္စပရိဠာဟာ နိဿဋံ ဟောတိ, တဒနုဝတ္တကကိလေသေဟိ စ ခန္ဓေဟိ စ နိဿဋံ ဟောတိ, ဗဟိဒ္ဓါ စ သဗ္ဗနိမိတ္တေဟိ နိဿဋံ ဟောတိ, တတော ပဏီတတရသမာဓိန္ဒြိယဿ ပဋိလာဘာ ပုရိမတရသမာဓိန္ဒြိယာ နိဿဋံ ဟောတိ.
</Paragraph>

<Paragraph number="1040" book="ps">
ဒဿနဋ္ဌေန ပညိန္ဒြိယံ အဝိဇ္ဇာယ နိဿဋံ ဟောတိ, အဝိဇ္ဇာပရိဠာဟာ နိဿဋံ ဟောတိ, တဒနုဝတ္တကကိလေသေဟိ စ ခန္ဓေဟိ စ နိဿဋံ ဟောတိ, ဗဟိဒ္ဓါ စ သဗ္ဗနိမိတ္တေဟိ နိဿဋံ ဟောတိ, တတော ပဏီတတရပညိန္ဒြိယဿ ပဋိလာဘာ ပုရိမတရပညိန္ဒြိယာ နိဿဋံ ဟောတိ.
</Paragraph>

</Division>
<Division number="192" book="ps">

<Paragraph number="1041" book="ps">
ပုဗ္ဗဘာဂေ ပဉ္စဟိ ဣန္ဒြိယေဟိ ပဌမဇ္ဈာနဝသေန ပဉ္စိန္ဒြိယာနိ နိဿဋာနိ ဟောန္တိ, ပဌမေ ဈာနေ ပဉ္စဟိန္ဒြိယေဟိ ဒုတိယဇ္ဈာနဝသေန ပဉ္စိန္ဒြိယာနိ နိဿဋာနိ ဟောန္တိ, ဒုတိယေ ဈာနေ ပဉ္စဟိန္ဒြိယေဟိ တတိယဇ္ဈာနဝသေန ပဉ္စိန္ဒြိယာနိ နိဿဋာနိ ဟောန္တိ, တတိယေ ဈာနေ ပဉ္စဟိန္ဒြိယေဟိ စတုတ္ထဇ္ဈာနဝသေန ပဉ္စိန္ဒြိယာနိ နိဿဋာနိ ဟောန္တိ, စတုတ္ထေ ဈာနေ ပဉ္စဟိန္ဒြိယေဟိ အာကာသာနဉ္စာယတနသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ, အာကာသာနဉ္စာယတနသမာပတ္တိယာ ပဉ္စဟိန္ဒြိယေဟိ ဝိညာဏဉ္စာယတနသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ, ဝိညာဏဉ္စာယတနသမာပတ္တိယာ ပဉ္စဟိန္ဒြိယေဟိ အာကိဉ္စညာယတနသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ, အာကိဉ္စညာယတနသမာပတ္တိယာ ပဉ္စဟိန္ဒြိယေဟိ နေဝသညာနာသညာယတနသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ. (8:*8*)
</Paragraph>

<Paragraph number="1042" book="ps">
နေဝသညာနာသညာယတနသမာပတ္တိယာ ပဉ္စဟိန္ဒြိယေဟိ အနိစ္စာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, အနိစ္စာနုပဿနာယ ပဉ္စဟိန္ဒြိယေဟိ ဒုက္ခာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, ဒုက္ခာနုပဿနာယ ပဉ္စဟိန္ဒြိယေဟိ အနတ္တာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, အနတ္တာနုပဿနာယ ပဉ္စဟိန္ဒြိယေဟိ နိဗ္ဗိဒါနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, နိဗ္ဗိဒါနုပဿနာယ ပဉ္စဟိန္ဒြိယေဟိ ဝိရာဂါနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, ဝိရာဂါနုပဿနာယ ပဉ္စဟိန္ဒြိယေဟိ နိရောဓာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, နိရောဓာနုပဿနာယ ပဉ္စဟိန္ဒြိယေဟိ ပဋိနိဿဂ္ဂါနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, ပဋိနိဿဂ္ဂါနုပဿနာယ ပဉ္စဟိန္ဒြိယေဟိ ခယာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, ခယာနုပဿနာယ ပဉ္စဟိန္ဒြိယေဟိ ဝယာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, ဝယာနုပဿနာယ ပဉ္စဟိန္ဒြိယေဟိ ဝိပရိဏာမာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, ဝိပရိဏာမာနုပဿနာယ ပဉ္စဟိန္ဒြိယေဟိ အနိမိတ္တာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, အနိမိတ္တာနုပဿနာယ ပဉ္စဟိန္ဒြိယေဟိ အပ္ပဏိဟိတာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, အပ္ပဏိဟိတာနုပဿနာယ ပဉ္စဟိန္ဒြိယေဟိ သုညတာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ သုညတာနုပဿနာယ ပဉ္စဟိန္ဒြိယေဟိ အဓိပညာဓမ္မဝိပဿနာဝသေန ပဉ္စိန္ဒြိယာနိ နိဿဋာနိ ဟောန္တိ. အဓိပညာဓမ္မဝိပဿနာယ ပဉ္စဟိန္ဒြိယေဟိ ယထာဘူတဉာဏဒဿနဝသေန ပဉ္စိန္ဒြိယာနိ နိဿဋာနိ ဟောန္တိ, ယထာဘူတဉာဏဒဿနေ ပဉ္စဟိန္ဒြိယေဟိ အာဒီနဝါနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, အာဒီနဝါနုပဿနာယ ပဉ္စဟိန္ဒြိယေဟိ ပဋိသင်္ခါနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ, ပဋိသင်္ခါနုပဿနာယ ပဉ္စဟိန္ဒြိယေဟိ ဝိဝဋ္ဋနာနုပဿနာဝသေန ပဉ္စိန္ဒြိယာနိ နိဿဋာနိ ဟောန္တိ. (18:*26*)
</Paragraph>

<Paragraph number="1043" book="ps">
ဝိဝဋ္ဋနာနုပဿနာယ ပဉ္စဟိန္ဒြိယေဟိ သောတာပတ္တိမဂ္ဂဝသေန ပဉ္စိန္ဒြိယာနိ နိဿဋာနိ ဟောန္တိ, သောတာပတ္တိမဂ္ဂေ ပဉ္စဟိန္ဒြိယေဟိ သောတာပတ္တိဖလသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ, သောတာပတ္တိဖလသမာပတ္တိယာ ပဉ္စဟိန္ဒြိယေဟိ သကဒါဂါမိမဂ္ဂဝသေန ပဉ္စိန္ဒြိယာနိ နိဿဋာနိ ဟောန္တိ, သကဒါဂါမိမဂ္ဂေ ပဉ္စဟိန္ဒြိယေဟိ သကဒါဂါမိဖလသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ, သကဒါဂါမိဖလသမာပတ္တိယာ ပဉ္စဟိန္ဒြိယေဟိ အနာဂါမိမဂ္ဂဝသေန ပဉ္စိန္ဒြိယာနိ နိဿဋာနိ ဟောန္တိ, အနာဂါမိမဂ္ဂေ ပဉ္စဟိန္ဒြိယေဟိ အနာဂါမိဖလသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ, အနာဂါမိဖလသမာပတ္တိယာ ပဉ္စဟိန္ဒြိယေဟိ အရဟတ္တမဂ္ဂဝသေန ပဉ္စိန္ဒြိယာနိ နိဿဋာနိ ဟောန္တိ, အရဟတ္တမဂ္ဂေ ပဉ္စဟိန္ဒြိယေဟိ အရဟတ္တဖလသမာပတ္တိဝသေန ပဉ္စိန္ဒြိယာနိ နိဿဋာနိ ဟောန္တိ. (8:*34*)
</Paragraph>

<Paragraph number="1044" book="ps">
နေက္ခမ္မေ ပဉ္စိန္ဒြိယာနိ ကာမစ္ဆန္ဒတော နိဿဋာနိ ဟောန္တိ, အဗျာပါဒေ ပဉ္စိန္ဒြိယာနိ ဗျာပါဒတော နိဿဋာနိ ဟောန္တိ, အာလောကသညာယ ပဉ္စိန္ဒြိယာနိ ထိနမိဒ္ဓတော နိဿဋာနိ ဟောန္တိ, အဝိက္ခေပေ ပဉ္စိန္ဒြိယာနိ ဥဒ္ဓစ္စတော နိဿဋာနိ ဟောန္တိ, ဓမ္မဝဝတ္ထာနေ ပဉ္စိန္ဒြိယာနိ ဝိစိကိစ္ဆာယ နိဿဋာနိ ဟောန္တိ, ဉာဏေ ပဉ္စိန္ဒြိယာနိ အဝိဇ္ဇာယ နိဿဋာနိ ဟောန္တိ, ပါမောဇ္ဇေ ပဉ္စိန္ဒြိယာနိ အရတိယာ နိဿဋာနိ ဟောန္တိ.
</Paragraph>

</Division>
<Division number="193" book="ps">

<Paragraph number="1045" book="ps">
ပဌမေ ဈာနေ ပဉ္စိန္ဒြိယာနိ နီဝရဏေဟိ နိဿဋာနိ ဟောန္တိ, ဒုတိယေ ဈာနေ ပဉ္စိန္ဒြိယာနိ ဝိတက္ကဝိစာရေဟိ နိဿဋာနိ ဟောန္တိ, တတိယေ ဈာနေ ပဉ္စိန္ဒြိယာနိ ပီတိယာ နိဿဋာနိ ဟောန္တိ, စတုတ္ထေ ဈာနေ ပဉ္စိန္ဒြိယာနိ သုခဒုက္ခေဟိ နိဿဋာနိ ဟောန္တိ, အာကာသာနဉ္စာယတနသမာပတ္တိယာ ပဉ္စိန္ဒြိယာနိ ရူပသညာယ ပဋိဃသညာယ နာနတ္တသညာယ နိဿဋာနိ ဟောန္တိ, ဝိညာဏဉ္စာယတနသမာပတ္တိယာ ပဉ္စိန္ဒြိယာနိ အာကာသာနဉ္စာယတနသညာယ နိဿဋာနိ ဟောန္တိ, အာကိဉ္စညာယတနသမာပတ္တိယာ ပဉ္စိန္ဒြိယာနိ ဝိညာဏဉ္စာယတနသညာယ နိဿဋာနိ ဟောန္တိ, နေဝသညာနာသညာယတနသမာပတ္တိယာ ပဉ္စိန္ဒြိယာနိ အာကိဉ္စညာယတနသညာယ နိဿဋာနိ ဟောန္တိ.
</Paragraph>

<Paragraph number="1046" book="ps">
အနိစ္စာနုပဿနာယ ပဉ္စိန္ဒြိယာနိ နိစ္စသညာယ နိဿဋာနိ ဟောန္တိ, ဒုက္ခာနုပဿနာယ ပဉ္စိန္ဒြိယာနိ သုခသညာယ နိဿဋာနိ ဟောန္တိ, အနတ္တာနုပဿနာယ ပဉ္စိန္ဒြိယာနိ အတ္တသညာယ နိဿဋာနိ ဟောန္တိ, နိဗ္ဗိဒါနုပဿနာယ ပဉ္စိန္ဒြိယာနိ နန္ဒိယာ နိဿဋာနိ ဟောန္တိ, ဝိရာဂါနုပဿနာယ ပဉ္စိန္ဒြိယာနိ ရာဂတော နိဿဋာနိ ဟောန္တိ, နိရောဓာနုပဿနာယ ပဉ္စိန္ဒြိယာနိ သမုဒယတော နိဿဋာနိ ဟောန္တိ, ပဋိနိဿဂ္ဂါနုပဿနာယ ပဉ္စိန္ဒြိယာနိ အာဒါနတော နိဿဋာနိ ဟောန္တိ, ခယာနုပဿနာယ ပဉ္စိန္ဒြိယာနိ ဃနသညာယ နိဿဋာနိ ဟောန္တိ, ဝယာနုပဿနာယ ပဉ္စိန္ဒြိယာနိ အာယူဟနတော နိဿဋာနိ ဟောန္တိ, ဝိပရိဏာမာနုပဿနာယ ပဉ္စိန္ဒြိယာနိ ဓုဝသညာယ နိဿဋာနိ ဟောန္တိ, အနိမိတ္တာနုပဿနာယ ပဉ္စိန္ဒြိယာနိ နိမိတ္တတော နိဿဋာနိ ဟောန္တိ, အပ္ပဏိဟိတာနုပဿနာယ ပဉ္စိန္ဒြိယာနိ ပဏိဓိယာ နိဿဋာနိ ဟောန္တိ, သုညတာနုပဿနာယ ပဉ္စိန္ဒြိယာနိ အဘိနိဝေသတော နိဿဋာနိ ဟောန္တိ. အဓိပညာဓမ္မဝိပဿနာယ ပဉ္စိန္ဒြိယာနိ သာရာဒါနာဘိနိဝေသတော နိဿဋာနိ ဟောန္တိ, ယထာဘူတဉာဏဒဿနေ ပဉ္စိန္ဒြိယာနိ သမ္မောဟာဘိနိဝေသတော နိဿဋာနိ ဟောန္တိ, အာဒီနဝါနုပဿနာယ ပဉ္စိန္ဒြိယာနိ အာလယာဘိနိဝေသတော နိဿဋာနိ ဟောန္တိ, ပဋိသင်္ခါနုပဿနာယ ပဉ္စိန္ဒြိယာနိ အပ္ပဋိသင်္ခါယ နိဿဋာနိ ဟောန္တိ, ဝိဝဋ္ဋနာနုပဿနာယ ပဉ္စိန္ဒြိယာနိ သညောဂါဘိနိဝေသတော နိဿဋာနိ ဟောန္တိ.
</Paragraph>

<Paragraph number="1047" book="ps">
သောတာပတ္တိမဂ္ဂေ ပဉ္စိန္ဒြိယာနိ ဒိဋ္ဌေကဋ္ဌေဟိ ကိလေသေဟိ နိဿဋာနိ ဟောန္တိ, သကဒါဂါမိမဂ္ဂေ ပဉ္စိန္ဒြိယာနိ ဩဠာရိကေဟိ ကိလေသေဟိ နိဿဋာနိ ဟောန္တိ, အနာဂါမိမဂ္ဂေ ပဉ္စိန္ဒြိယာနိ အနုသဟဂတေဟိ ကိလေသေဟိ နိဿဋာနိ ဟောန္တိ, အရဟတ္တမဂ္ဂေ ပဉ္စိန္ဒြိယာနိ သဗ္ဗကိလေသေဟိ နိဿဋာနိ ဟောန္တိ, သဗ္ဗေသညေဝ ခီဏာသဝါနံ တတ္ထ တတ္ထ ပဉ္စိန္ဒြိယာနိ နိဿဋာနိ စေဝ ဟောန္တိ သုနိဿဋာနိ စ ပဋိပ္ပဿဒ္ဓါနိ စ သုပ္ပဋိပ္ပဿဒ္ဓါနိ စ.
</Paragraph>

<Paragraph number="1048" book="ps">
ဣမေဟိ အသီတိသတံ အာကာရေဟိ ပဉ္စန္နံ ဣန္ဒြိယာနံ နိဿရဏံ ဟောတိ; ဣမေဟိ အသီတိသတံ အာကာရေဟိ ပဉ္စန္နံ ဣန္ဒြိယာနံ နိဿရဏံ ပဇာနာတိ.

</Paragraph>
</Division>

<Paragraph number="1049" type="center" book="ps">
သုတ္တန္တနိဒ္ဒေသော ဒုတိယော.

  
ပဌမဘာဏဝါရော.
</Paragraph>