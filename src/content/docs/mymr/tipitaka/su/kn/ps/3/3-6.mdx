---
title: 3.6 ပါဋိဟာရိယကထာ
tableOfContents: false
sidebar:
  order: 6
type: tipitaka
basket: su
book: ps
review:
  current: review
  updated: '2025-10-27T21:48:47.505186'
  updated_by: ''
  notes: ''
  history:
  - state: review
    date: '2025-10-27T21:48:47.505186'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="30" book="ps" e="ch" v="26" p="329">

<Paragraph number="1860" book="ps">
“တီဏိမာနိ, ဘိက္ခဝေ, ပါဋိဟာရိယာနိ. ကတမာနိ တီဏိ? ဣဒ္ဓိပါဋိဟာရိယံ, အာဒေသနာပါဋိဟာရိယံ, အနုသာသနီပါဋိဟာရိယံ.
</Paragraph>

<Paragraph number="1861" book="ps">
<Emphasis>ကတမဉ္စ, ဘိက္ခဝေ, ဣဒ္ဓိပါဋိဟာရိယံ?</Emphasis> ဣဓ, ဘိက္ခဝေ, ဧကစ္စော အနေကဝိဟိတံ ဣဒ္ဓိဝိဓံ ပစ္စနုဘောတိ—  ဧကောပိ ဟုတွာ ဗဟုဓာ ဟောတိ, ဗဟုဓာပိ ဟုတွာ ဧကော ဟောတိ; အာဝိဘာဝံ တိရောဘာဝံ …ပေ…  ယာဝ ဗြဟ္မလောကာပိ ကာယေန ဝသံ ဝတ္တေတိ. ဣဒံ ဝုစ္စတိ, ဘိက္ခဝေ, ဣဒ္ဓိပါဋိဟာရိယံ. (1)
</Paragraph>

<Paragraph number="1862" book="ps">
<Emphasis>ကတမဉ္စ</Emphasis>, <Emphasis>ဘိက္ခဝေ, အာဒေသနာပါဋိဟာရိယံ?</Emphasis> ဣဓ, ဘိက္ခဝေ, ဧကစ္စော နိမိတ္တေန အာဒိသတိ—  ‘ဧဝမ္ပိ တေ မနော, ဣတ္ထမ္ပိ တေ မနော, ဣတိပိ တေ စိတ္တန်’တိ. သော ဗဟုဉ္စေပိ အာဒိသတိ, တထေဝ တံ ဟောတိ, နော အညထာ. ဣဓ ပန, ဘိက္ခဝေ, ဧကစ္စော န ဟေဝ ခေါ နိမိတ္တေန အာဒိသတိ, အပိ စ ခေါ မနုဿာနံ ဝါ အမနုဿာနံ ဝါ ဒေဝတာနံ ဝါ သဒ္ဒံ သုတွာ အာဒိသတိ—  ‘ဧဝမ္ပိ တေ မနော, ဣတ္ထမ္ပိ တေ မနော, ဣတိပိ တေ စိတ္တန်’တိ. သော ဗဟုဉ္စေပိ အာဒိသတိ, တထေဝ တံ ဟောတိ, နော အညထာ. ဣဓ ပန, ဘိက္ခဝေ, ဧကစ္စော န ဟေဝ ခေါ နိမိတ္တေန အာဒိသတိ, နပိ မနုဿာနံ ဝါ အမနုဿာနံ ဝါ ဒေဝတာနံ ဝါ သဒ္ဒံ သုတွာ အာဒိသတိ, အပိ စ ခေါ ဝိတက္ကယတော ဝိစာရယတော ဝိတက္ကဝိပ္ဖါရသဒ္ဒံ သုတွာ အာဒိသတိ—  ‘ဧဝမ္ပိ တေ မနော, ဣတ္ထမ္ပိ တေ မနော, ဣတိပိ တေ စိတ္တန်’တိ. သော ဗဟုဉ္စေပိ အာဒိသတိ, တထေဝ တံ ဟောတိ, နော အညထာ. ဣဓ ပန, ဘိက္ခဝေ, ဧကစ္စော န ဟေဝ ခေါ နိမိတ္တေန အာဒိသတိ, နပိ မနုဿာနံ ဝါ အမနုဿာနံ ဝါ ဒေဝတာနံ ဝါ သဒ္ဒံ သုတွာ အာဒိသတိ, နပိ ဝိတက္ကယတော ဝိစာရယတော ဝိတက္ကဝိပ္ဖါရသဒ္ဒံ သုတွာ အာဒိသတိ, အပိ စ ခေါ အဝိတက္ကံ အဝိစာရံ သမာဓိံ သမာပန္နဿ စေတသာ စေတော ပရိစ္စ ပဇာနာတိ—  ‘ယထာ ဣမဿ ဘောတော မနောသင်္ခါရာ ပဏိဟိတာ ဣမဿ စိတ္တဿ အနန္တရာ အမုကံ နာမ ဝိတက္ကံ ဝိတက္ကယိဿတီ’တိ. သော ဗဟုဉ္စေပိ အာဒိသတိ, တထေဝ တံ ဟောတိ, နော အညထာ. ဣဒံ ဝုစ္စတိ, ဘိက္ခဝေ, အာဒေသနာပါဋိဟာရိယံ. (2)
</Paragraph>

<Paragraph number="1863" book="ps">
<Emphasis>ကတမဉ္စ, ဘိက္ခဝေ, အနုသာသနီပါဋိဟာရိယံ?</Emphasis> ဣဓ, ဘိက္ခဝေ, ဧကစ္စော ဧဝမနုသာသတိ—  ‘ဧဝံ ဝိတက္ကေထ, မာ ဧဝံ ဝိတက္ကယိတ္ထ. ဧဝံ မနသိ ကရောထ, မာ ဧဝံ မနသာကတ္ထ. ဣဒံ ပဇဟထ, ဣဒံ ဥပသမ္ပဇ္ဇ ဝိဟရထာ’တိ. ဣဒံ ဝုစ္စတိ, ဘိက္ခဝေ, အနုသာသနီပါဋိဟာရိယံ. ဣမာနိ ခေါ, ဘိက္ခဝေ, တီဏိ ပါဋိဟာရိယာနိ”. (3)
</Paragraph>

</Division>
<Division number="31" book="ps" e="ch" v="26" p="335">

<Paragraph number="1864" book="ps">
နေက္ခမ္မံ ဣဇ္ဈတီတိ—  ဣဒ္ဓိ. ကာမစ္ဆန္ဒံ ပဋိဟရတီတိ—  ပါဋိဟာရိယံ. ယေ တေန နေက္ခမ္မေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “တံ ခေါ ပန နေက္ခမ္မံ ဧဝံ အာသေဝိတဗ္ဗံ, ဧဝံ ဘာဝေတဗ္ဗံ, ဧဝံ ဗဟုလီကာတဗ္ဗံ, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ. (1)
</Paragraph>

<Paragraph number="1865" book="ps">
အဗျာပါဒေါ ဣဇ္ဈတီတိ—  ဣဒ္ဓိ. ဗျာပါဒံ ပဋိဟရတီတိ—  ပါဋိဟာရိယံ. ယေ တေန အဗျာပါဒေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “သော ခေါ ပန အဗျာပါဒေါ ဧဝံ အာသေဝိတဗ္ဗော, ဧဝံ ဘာဝေတဗ္ဗော, ဧဝံ ဗဟုလီကာတဗ္ဗော, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ. (2)
</Paragraph>

<Paragraph number="1866" book="ps">
အာလောကသညာ ဣဇ္ဈတီတိ—  ဣဒ္ဓိ. ထိနမိဒ္ဓံ ပဋိဟရတီတိ—  ပါဋိဟာရိယံ. ယေ တာယ အာလောကသညာယ သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “သာ ခေါ ပန အာလောကသညာ ဧဝံ အာသေဝိတဗ္ဗာ, ဧဝံ ဘာဝေတဗ္ဗာ, ဧဝံ ဗဟုလီကာတဗ္ဗာ, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ. (3)
</Paragraph>

<Paragraph number="1867" book="ps">
အဝိက္ခေပေါ ဣဇ္ဈတီတိ—  ဣဒ္ဓိ. ဥဒ္ဓစ္စံ ပဋိဟရတီတိ—  ပါဋိဟာရိယံ. ယေ တေန အဝိက္ခေပေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “သော ခေါ ပန အဝိက္ခေပေါ ဧဝံ အာသေဝိတဗ္ဗော, ဧဝံ ဘာဝေတဗ္ဗော, ဧဝံ ဗဟုလီကာတဗ္ဗော, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ. (4)
</Paragraph>

<Paragraph number="1868" book="ps">
ဓမ္မဝဝတ္ထာနံ ဣဇ္ဈတီတိ—  ဣဒ္ဓိ. ဝိစိကိစ္ဆံ ပဋိဟရတီတိ—  ပါဋိဟာရိယံ. ယေ တေန ဓမ္မဝဝတ္ထာနေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “တံ ခေါ ပန ဓမ္မဝဝတ္ထာနံ ဧဝံ အာသေဝိတဗ္ဗံ, ဧဝံ ဘာဝေတဗ္ဗံ, ဧဝံ ဗဟုလီကာတဗ္ဗံ, ဧဝံ တဒနုဓမ္မတာ, သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ. (5)
</Paragraph>

<Paragraph number="1869" book="ps">
ဉာဏံ ဣဇ္ဈတီတိ—  ဣဒ္ဓိ. အဝိဇ္ဇံ ပဋိဟရတီတိ—  ပါဋိဟာရိယံ. ယေ တေန ဉာဏေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “တံ ခေါ ပန ဉာဏံ ဧဝံ အာသေဝိတဗ္ဗံ, ဧဝံ ဘာဝေတဗ္ဗံ, ဧဝံ ဗဟုလီကာတဗ္ဗံ, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ. (6)
</Paragraph>

<Paragraph number="1870" book="ps">
ပါမောဇ္ဇံ ဣဇ္ဈတီတိ—  ဣဒ္ဓိ. အရတိံ ပဋိဟရတီတိ—  ပါဋိဟာရိယံ. ယေ တေန ပါမောဇ္ဇေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “တံ ခေါ ပန ပါမောဇ္ဇံ ဧဝံ အာသေဝိတဗ္ဗံ, ဧဝံ ဘာဝေတဗ္ဗံ, ဧဝံ ဗဟုလီကာတဗ္ဗံ, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ …ပေ… . (7)
</Paragraph>

<Paragraph number="1871" book="ps">
ပဌမံ ဈာနံ ဣဇ္ဈတီတိ—  ဣဒ္ဓိ. နီဝရဏေ ပဋိဟရတီတိ—  ပါဋိဟာရိယံ. ယေ တေန ပဌမေန ဈာနေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “တံ ခေါ ပန ပဌမံ ဈာနံ ဧဝံ အာသေဝိတဗ္ဗံ, ဧဝံ ဘာဝေတဗ္ဗံ, ဧဝံ ဗဟုလီကာတဗ္ဗံ, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ …ပေ… . (26:*33*)
</Paragraph>

<Paragraph number="1872" book="ps">
အရဟတ္တမဂ္ဂေါ ဣဇ္ဈတီတိ—  ဣဒ္ဓိ. သဗ္ဗကိလေသေ ပဋိဟရတီတိ—  ပါဋိဟာရိယံ. ယေ တေန အရဟတ္တမဂ္ဂေန သမန္နာဂတာ, သဗ္ဗေ တေ ဝိသုဒ္ဓစိတ္တာ အနာဝိလသင်္ကပ္ပါတိ—  အာဒေသနာပါဋိဟာရိယံ. “သော ခေါ ပန အရဟတ္တမဂ္ဂေါ ဧဝံ အာသေဝိတဗ္ဗော, ဧဝံ ဘာဝေတဗ္ဗော, ဧဝံ ဗဟုလီကာတဗ္ဗော, ဧဝံ တဒနုဓမ္မတာ သတိ ဥပဋ္ဌာပေတဗ္ဗာ”တိ—  အနုသာသနီပါဋိဟာရိယံ. (4:*37*)
</Paragraph>

</Division>
<Division number="32" book="ps" e="ch" v="26" p="337">

<Paragraph number="1873" book="ps">
နေက္ခမ္မံ ဣဇ္ဈတီတိ—  ဣဒ္ဓိ. ကာမစ္ဆန္ဒံ ပဋိဟရတီတိ—  ပါဋိဟာရိယံ. ယာ စ ဣဒ္ဓိ ယဉ္စ ပါဋိဟာရိယံ, ဣဒံ ဝုစ္စတိ ဣဒ္ဓိပါဋိဟာရိယံ. အဗျာပါဒေါ ဣဇ္ဈတီတိ—  ဣဒ္ဓိ. ဗျာပါဒံ ပဋိဟရတီတိ—  ပါဋိဟာရိယံ. ယာ စ ဣဒ္ဓိ ယဉ္စ ပါဋိဟာရိယံ, ဣဒံ ဝုစ္စတိ ဣဒ္ဓိပါဋိဟာရိယံ. အာလောကသညာ ဣဇ္ဈတီတိ—  ဣဒ္ဓိ. ထိနမိဒ္ဓံ ပဋိဟရတီတိ—  ပါဋိဟာရိယံ …ပေ…  အရဟတ္တမဂ္ဂေါ ဣဇ္ဈတီတိ—  ဣဒ္ဓိ. သဗ္ဗကိလေသေ ပဋိဟရတီတိ—  ပါဋိဟာရိယံ. ယာ စ ဣဒ္ဓိ ယဉ္စ ပါဋိဟာရိယံ, ဣဒံ ဝုစ္စတိ ဣဒ္ဓိပါဋိဟာရိယန္တိ.

</Paragraph>
</Division>

<Paragraph number="1874" type="center" book="ps">
ပါဋိဟာရိယကထာ နိဋ္ဌိတာ.
</Paragraph>