---
title: 1.4.3.3 စာရဝိဟာရနိဒ္ဒေသ
tableOfContents: false
sidebar:
  order: 3
type: tipitaka
basket: su
book: ps
review:
  current: review
  updated: '2025-10-21T10:07:49.170905'
  updated_by: ''
  notes: ''
  history:
  - state: review
    date: '2025-10-21T10:07:49.170905'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="197" book="ps" e="ch" v="26" p="215">

<Paragraph number="1065" book="ps">
စာရော စ ဝိဟာရော စ အနုဗုဒ္ဓေါ ဟောတိ ပဋိဝိဒ္ဓေါ, ယထာစရန္တံ ယထာဝိဟရန္တံ ဝိညူ သဗြဟ္မစာရီ ဂမ္ဘီရေသု ဌာနေသု ဩကပ္ပေယျုံ—  “အဒ္ဓါ, အယမာယသ္မာ ပတ္တော ဝါ ပါပုဏိဿတိ ဝါ”.
</Paragraph>

<Paragraph number="1066" book="ps">
<Emphasis>စရိယာ</Emphasis>တိ အဋ္ဌ စရိယာယော—  ဣရိယာပထစရိယာ, အာယတနစရိယာ, သတိစရိယာ, သမာဓိစရိယာ, ဉာဏစရိယာ, မဂ္ဂစရိယာ, ပတ္တိစရိယာ, လောကတ္ထစရိယာတိ. <Emphasis>ဣရိယာပထစရိယာ</Emphasis>တိ စတူသု ဣရိယာပထေသု. <Emphasis>အာယတနစရိယာ</Emphasis>တိ ဆသု အဇ္ဈတ္တိကဗာဟိရေသု အာယတနေသု. <Emphasis>သတိစရိယာ</Emphasis>တိ စတူသု သတိပဋ္ဌာနေသု. <Emphasis>သမာဓိစရိယာ</Emphasis>တိ စတူသု ဈာနေသု. <Emphasis>ဉာဏစရိယာ</Emphasis>တိ စတူသု အရိယသစ္စေသု. <Emphasis>မဂ္ဂစရိယာ</Emphasis>တိ စတူသု အရိယမဂ္ဂေသု. <Emphasis>ပတ္တိစရိယာ</Emphasis>တိ စတူသု သာမညဖလေသု. <Emphasis>လောကတ္ထစရိယာ</Emphasis>တိ တထာဂတေသု အရဟန္တေသု သမ္မာသမ္ဗုဒ္ဓေသု, ပဒေသေ ပစ္စေကဗုဒ္ဓေသု, ပဒေသေ သာဝကေသု. ဣရိယာပထစရိယာ စ ပဏိဓိသမ္ပန္နာနံ, အာယတနစရိယာ စ ဣန္ဒြိယေသု ဂုတ္တဒွါရာနံ, သတိစရိယာ စ အပ္ပမာဒဝိဟာရီနံ, သမာဓိစရိယာ စ အဓိစိတ္တမနုယုတ္တာနံ, ဉာဏစရိယာ စ ဗုဒ္ဓိသမ္ပန္နာနံ, မဂ္ဂစရိယာ စ သမ္မာပဋိပန္နာနံ, ပတ္တိစရိယာ စ အဓိဂတဖလာနံ, လောကတ္ထစရိယာ စ တထာဂတာနံ အရဟန္တာနံ သမ္မာသမ္ဗုဒ္ဓါနံ, ပဒေသေ ပစ္စေကဗုဒ္ဓါနံ, ပဒေသေ သာဝကာနံ. ဣမာ အဋ္ဌ စရိယာယော.
</Paragraph>

<Paragraph number="1067" book="ps">
အပရာပိ အဋ္ဌ စရိယာယော. အဓိမုစ္စန္တော သဒ္ဓါယ စရတိ, ပဂ္ဂဏှန္တော ဝီရိယေန စရတိ, ဥပဋ္ဌာပေန္တော သတိယာ စရတိ, အဝိက္ခေပံ ကရောန္တော သမာဓိနာ စရတိ, ပဇာနန္တော ပညာယ စရတိ, ဝိဇာနန္တော ဝိညာဏစရိယာယ စရတိ, ဧဝံ ပဋိပန္နဿ ကုသလာ ဓမ္မာ အာယာပေန္တီတိ အာယတနစရိယာယ စရတိ, ဧဝံ ပဋိပန္နော ဝိသေသမဓိဂစ္ဆတီတိ ဝိသေသစရိယာယ စရတိ—  ဣမာ အဋ္ဌ စရိယာယော.
</Paragraph>

<Paragraph number="1068" book="ps">
အပရာပိ အဋ္ဌ စရိယာယော. ဒဿနစရိယာ စ သမ္မာဒိဋ္ဌိယာ, အဘိနိရောပနစရိယာ စ သမ္မာသင်္ကပ္ပဿ, ပရိဂ္ဂဟစရိယာ စ သမ္မာဝါစာယ, သမုဋ္ဌာနစရိယာ စ သမ္မာကမ္မန္တဿ, ဝေါဒါနစရိယာ စ သမ္မာအာဇီဝဿ, ပဂ္ဂဟစရိယာ စ သမ္မာဝါယာမဿ, ဥပဋ္ဌာနစရိယာ စ သမ္မာသတိယာ, အဝိက္ခေပစရိယာ စ သမ္မာသမာဓိဿ—  ဣမာ အဋ္ဌ စရိယာယော.
</Paragraph>

<Paragraph number="1069" book="ps">
<Emphasis>ဝိဟာရော</Emphasis>တိ အဓိမုစ္စန္တော သဒ္ဓါယ ဝိဟရတိ, ပဂ္ဂဏှန္တော ဝီရိယေန ဝိဟရတိ, ဥပဋ္ဌာပေန္တော သတိယာ ဝိဟရတိ, အဝိက္ခေပံ ကရောန္တော သမာဓိနာ ဝိဟရတိ, ပဇာနန္တော ပညာယ ဝိဟရတိ.
</Paragraph>

<Paragraph number="1070" book="ps">
<Emphasis>အနုဗုဒ္ဓေါ</Emphasis>တိ သဒ္ဓိန္ဒြိယဿ အဓိမောက္ခဋ္ဌော အနုဗုဒ္ဓေါ ဟောတိ, ဝီရိယိန္ဒြိယဿ ပဂ္ဂဟဋ္ဌော အနုဗုဒ္ဓေါ ဟောတိ, သတိန္ဒြိယဿ ဥပဋ္ဌာနဋ္ဌော အနုဗုဒ္ဓေါ ဟောတိ, သမာဓိန္ဒြိယဿ အဝိက္ခေပဋ္ဌော အနုဗုဒ္ဓေါ ဟောတိ, ပညိန္ဒြိယဿ ဒဿနဋ္ဌော အနုဗုဒ္ဓေါ ဟောတိ.
</Paragraph>

<Paragraph number="1071" book="ps">
<Emphasis>ပဋိဝိဒ္ဓေါ</Emphasis>တိ သဒ္ဓိန္ဒြိယဿ အဓိမောက္ခဋ္ဌော ပဋိဝိဒ္ဓေါ ဟောတိ, ဝီရိယိန္ဒြိယဿ ပဂ္ဂဟဋ္ဌော ပဋိဝိဒ္ဓေါ ဟောတိ, သတိန္ဒြိယဿ ဥပဋ္ဌာနဋ္ဌော ပဋိဝိဒ္ဓေါ ဟောတိ, သမာဓိန္ဒြိယဿ အဝိက္ခေပဋ္ဌော ပဋိဝိဒ္ဓေါ ဟောတိ, ပညိန္ဒြိယဿ ဒဿနဋ္ဌော ပဋိဝိဒ္ဓေါ ဟောတိ. <Emphasis>ယထာစရန္တန်</Emphasis>တိ ဧဝံ သဒ္ဓါယ စရန္တံ, ဧဝံ ဝီရိယေန စရန္တံ, ဧဝံ သတိယာ စရန္တံ, ဧဝံ သမာဓိနာ စရန္တံ, ဧဝံ ပညာယ စရန္တံ. <Emphasis>ယထာဝိဟရန္တန်</Emphasis>တိ ဧဝံ သဒ္ဓါယ ဝိဟရန္တံ, ဧဝံ ဝီရိယေန ဝိဟရန္တံ, ဧဝံ သတိယာ ဝိဟရန္တံ, ဧဝံ သမာဓိနာ ဝိဟရန္တံ, ဧဝံ ပညာယ ဝိဟရန္တံ. <Emphasis>ဝိညူ</Emphasis>တိ ဝိညူ ဝိဘာဝီ မေဓာဝီ ပဏ္ဍိတာ ဗုဒ္ဓိသမ္ပန္နာ. <Emphasis>သဗြဟ္မစာရီ</Emphasis>တိ ဧကကမ္မံ ဧကုဒ္ဒေသော သမသိက္ခတာ. <Emphasis>ဂမ္ဘီရေသု ဌာနေသူ</Emphasis>တိ ဂမ္ဘီရာနိ ဌာနာနိ ဝုစ္စန္တိ ဈာနာ စ ဝိမောက္ခာ စ သမာဓီ စ သမာပတ္တိယော စ မဂ္ဂါ စ ဖလာနိ စ အဘိညာယော စ ပဋိသမ္ဘိဒါ စ. <Emphasis>ဩကပ္ပေယျုန်</Emphasis>တိ သဒ္ဒဟေယျုံ အဓိမုစ္စေယျုံ. <Emphasis>အဒ္ဓါ</Emphasis>တိ ဧကံသဝစနမေတံ နိဿံသယဝစနမေတံ နိက္ကင်္ခဝစနမေတံ အဒွေဇ္ဈဝစနမေတံ အဒွေဠှကဝစနမေတံ နိယောဂဝစနမေတံ အပဏ္ဏကဝစနမေတံ အဝတ္ထာပနဝစနမေတံ—  အဒ္ဓါတိ. <Emphasis>အာယသ္မာ</Emphasis>တိ ပိယဝစနမေတံ ဂရုဝစနမေတံ သဂါရဝသပ္ပတိဿာဓိဝစနမေတံ—  အာယသ္မာတိ. <Emphasis>ပတ္တော</Emphasis> <Emphasis>ဝါ</Emphasis>တိ အဓိဂတော ဝါ. <Emphasis>ပါပုဏိဿတိ ဝါ</Emphasis>တိ အဓိဂမိဿတိ ဝါ.

</Paragraph>
</Division>

<Paragraph number="1072" type="center" book="ps">
သုတ္တန္တနိဒ္ဒေသော တတိယော.
</Paragraph>