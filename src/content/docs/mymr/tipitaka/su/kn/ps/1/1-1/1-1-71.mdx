---
title: 1.1.71 မဟာကရုဏာဉာဏနိဒ္ဒေသ
tableOfContents: false
sidebar:
  order: 47
type: tipitaka
basket: su
book: ps
review:
  current: review
  updated: '2025-10-23T09:13:44.920608'
  updated_by: ''
  notes: ''
  history:
  - state: review
    date: '2025-10-23T09:13:44.920608'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="ps">
* ဉာဏကထာ
</Paragraph>


<Division number="117" book="ps" e="ch" v="26" p="121">

<Paragraph number="681" book="ps">
ကတမံ <Emphasis>တထာဂတဿ မဟာကရုဏာသမာပတ္တိယာ ဉာဏံ?</Emphasis> ဗဟုကေဟိ အာကာရေဟိ ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. အာဒိတ္တော လောကသန္နိဝါသောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. ဥယျုတ္တော လောကသန္နိဝါသောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. ပယာတော လောကသန္နိဝါသောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. ကုမ္မဂ္ဂပ္ပဋိပန္နော လောကသန္နိဝါသောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. ဥပနီယတိ လောကော အဒ္ဓုဝေါတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. အတာဏော လောကော အနဘိဿရောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. အဿကော လောကော, သဗ္ဗံ ပဟာယ ဂမနီယန္တိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. ဦနော လောကော အတိတ္တော တဏှာဒါသောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. အတာယနော လောကသန္နိဝါသောတိ—  ပဿန္တာနံ …ပေ…  အလေဏော လောကသန္နိဝါသောတိ—  ပဿန္တာနံ …ပေ…  အသရဏော လောကသန္နိဝါသောတိ—  ပဿန္တာနံ …ပေ…  အသရဏီဘူတော လောကသန္နိဝါသောတိ—  ပဿန္တာနံ …ပေ… .
</Paragraph>

<Paragraph number="682" book="ps">
ဥဒ္ဓတော လောကော အဝူပသန္တောတိ—  ပဿန္တာနံ …ပေ…  သသလ္လော လောကသန္နိဝါသော, ဝိဒ္ဓေါ ပုထုသလ္လေဟိ; တဿ နတ္ထညော ကောစိ သလ္လာနံ ဥဒ္ဓတာ, အညတြ မယာတိ—  ပဿန္တာနံ …ပေ…  အဝိဇ္ဇန္ဓကာရာဝရဏော လောကသန္နိဝါသော အဏ္ဍဘူတော ကိလေသပဉ္ဇရပက္ခိတ္တော; တဿ နတ္ထညော ကောစိ အာလောကံ ဒဿေတာ, အညတြ မယာတိ—  ပဿန္တာနံ …ပေ…  အဝိဇ္ဇာဂတော လောကသန္နိဝါသော အဏ္ဍဘူတော ပရိယောနဒ္ဓေါ တန္တာကုလကဇာတော ကုလာဂဏ္ဍိကဇာတော မုဉ္ဇပဗ္ဗဇဘူတော အပါယံ ဒုဂ္ဂတိံ ဝိနိပါတံ သံသာရံ နာတိဝတ္တတီတိ—  ပဿန္တာနံ …ပေ…  အဝိဇ္ဇာဝိသဒေါသသံလိတ္တော လောကသန္နိဝါသော ကိလေသကလလီဘူတောတိ—  ပဿန္တာနံ …ပေ…  ရာဂဒေါသမောဟဇဋာဇဋိတော လောကသန္နိဝါသော; တဿ နတ္ထညော ကောစိ ဇဋံ ဝိဇဋေတာ, အညတြ မယာတိ—  ပဿန္တာနံ …ပေ… .
</Paragraph>

<Paragraph number="683" book="ps">
တဏှာသင်္ဃာဋပဋိမုက္ကော လောကသန္နိဝါသောတိ—  ပဿန္တာနံ …ပေ…  တဏှာဇာလေန ဩတ္ထဋော လောကသန္နိဝါသောတိ—  ပဿန္တာနံ …ပေ…  တဏှာသောတေန ဝုယှတိ လောကသန္နိဝါသောတိ—  ပဿန္တာနံ …ပေ…  တဏှာသညောဇနေန သညုတ္တော လောကသန္နိဝါသောတိ—  ပဿန္တာနံ …ပေ…  တဏှာနုသယေန အနုသဋော လောကသန္နိဝါသောတိ—  ပဿန္တာနံ …ပေ…  တဏှာသန္တာပေန သန္တပ္ပတိ လောကသန္နိဝါသောတိ—  ပဿန္တာနံ …ပေ…  တဏှာပရိဠာဟေန ပရိဍယှတိ လောကသန္နိဝါသောတိ—  ပဿန္တာနံ …ပေ… .
</Paragraph>

<Paragraph number="684" book="ps">
ဒိဋ္ဌိသင်္ဃာဋပဋိမုက္ကော လောကသန္နိဝါသောတိ—  ပဿန္တာနံ …ပေ…  ဒိဋ္ဌိဇာလေန ဩတ္ထဋော လောကသန္နိဝါသောတိ—  ပဿန္တာနံ …ပေ…  ဒိဋ္ဌိသောတေန ဝုယှတိ လောကသန္နိဝါသောတိ—  ပဿန္တာနံ …ပေ…  ဒိဋ္ဌိသညောဇနေန သညုတ္တော လောကသန္နိဝါသောတိ—  ပဿန္တာနံ …ပေ…  ဒိဋ္ဌာနုသယေန အနုသဋော လောကသန္နိဝါသောတိ—  ပဿန္တာနံ …ပေ…  ဒိဋ္ဌိသန္တာပေန သန္တပ္ပတိ လောကသန္နိဝါသောတိ—  ပဿန္တာနံ …ပေ…  ဒိဋ္ဌိပရိဠာဟေန ပရိဍယှတိ လောကသန္နိဝါသောတိ—  ပဿန္တာနံ …ပေ… .
</Paragraph>

<Paragraph number="685" book="ps">
ဇာတိယာ အနုဂတော လောကသန္နိဝါသောတိ—  ပဿန္တာနံ …ပေ…  ဇရာယ အနုသဋော လောကသန္နိဝါသောတိ—  ပဿန္တာနံ …ပေ…  ဗျာဓိနာ အဘိဘူတော လောကသန္နိဝါသောတိ—  ပဿန္တာနံ …ပေ…  မရဏေန အဗ္ဘာဟတော လောကသန္နိဝါသောတိ—  ပဿန္တာနံ …ပေ…  ဒုက္ခေ ပတိဋ္ဌိတော လောကသန္နိဝါသောတိ—  ပဿန္တာနံ …ပေ… .
</Paragraph>

<Paragraph number="686" book="ps">
တဏှာယ ဥဍ္ဍိတော လောကသန္နိဝါသောတိ—  ပဿန္တာနံ …ပေ…  ဇရာပါကာရပရိက္ခိတ္တော လောကသန္နိဝါသောတိ—  ပဿန္တာနံ …ပေ…  မစ္စုပါသေန ပရိက္ခိတ္တော လောကသန္နိဝါသောတိ—  ပဿန္တာနံ …ပေ…  မဟာဗန္ဓနဗဒ္ဓေါ လောကသန္နိဝါသော—  ရာဂဗန္ဓနေန ဒေါသဗန္ဓနေန မောဟဗန္ဓနေန မာနဗန္ဓနေန ဒိဋ္ဌိဗန္ဓနေန ကိလေသဗန္ဓနေန ဒုစ္စရိတဗန္ဓနေန; တဿ နတ္ထညော ကောစိ ဗန္ဓနံ မောစေတာ, အညတြ မယာတိ—  ပဿန္တာနံ …ပေ…  မဟာသမ္ဗာဓပ္ပဋိပန္နော လောကသန္နိဝါသော; တဿ နတ္ထညော ကောစိ ဩကာသံ ဒဿေတာ, အညတြ မယာတိ—  ပဿန္တာနံ…  မဟာပလိဗောဓေန ပလိဗုဒ္ဓေါ လောကသန္နိဝါသော; တဿ နတ္ထညော ကောစိ ပလိဗောဓံ ဆေတာ, အညတြ မယာတိ—  ပဿန္တာနံ …ပေ…  မဟာပပါတေ ပတိတော လောကသန္နိဝါသော; တဿ နတ္ထညော ကောစိ ပပါတာ ဥဒ္ဓတာ, အညတြ မယာတိ—  ပဿန္တာနံ …ပေ…  မဟာကန္တာရပ္ပဋိပန္နော လောကသန္နိဝါသော; တဿ နတ္ထညော ကောစိ ကန္တာရံ တာရေတာ, အညတြ မယာတိ—  ပဿန္တာနံ …ပေ…  မဟာသံသာရပ္ပဋိပန္နော လောကသန္နိဝါသော; တဿ နတ္ထညော ကောစိ သံသာရာ မောစေတာ, အညတြ မယာတိ—  ပဿန္တာနံ …ပေ…  မဟာဝိဒုဂ္ဂေ သမ္ပရိဝတ္တတိ လောကသန္နိဝါသော; တဿ နတ္ထညော ကောစိ ဝိဒုဂ္ဂါ ဥဒ္ဓတာ, အညတြ မယာတိ—  ပဿန္တာနံ …ပေ…  မဟာပလိပေ ပလိပန္နော လောကသန္နိဝါသော; တဿ နတ္ထညော ကောစိ ပလိပါ ဥဒ္ဓတာ, အညတြ မယာတိ—  ပဿန္တာနံ …ပေ… .
</Paragraph>

<Paragraph number="687" book="ps">
အဗ္ဘာဟတော လောကသန္နိဝါသောတိ—  ပဿန္တာနံ …ပေ…  အာဒိတ္တော လောကသန္နိဝါသော—  ရာဂဂ္ဂိနာ ဒေါသဂ္ဂိနာ မောဟဂ္ဂိနာ ဇာတိယာ ဇရာယ မရဏေန သောကေဟိ ပရိဒေဝေဟိ ဒုက္ခေဟိ ဒေါမနဿေဟိ ဥပါယာသေဟိ; တဿ နတ္ထညော ကောစိ နိဗ္ဗာပေတာ, အညတြ မယာတိ—  ပဿန္တာနံ …ပေ…  ဥန္နီတကော လောကသန္နိဝါသော ဟညတိ နိစ္စမတာဏော ပတ္တဒဏ္ဍော တက္ကရောတိ—  ပဿန္တာနံ …ပေ…  ဝဇ္ဇဗန္ဓနဗဒ္ဓေါ လောကသန္နိဝါသော အာဃာတနပစ္စုပဋ္ဌိတော; တဿ နတ္ထညော ကောစိ ဗန္ဓနံ မောစေတာ, အညတြ မယာတိ—  ပဿန္တာနံ …ပေ…  အနာထော လောကသန္နိဝါသော ပရမကာရုညပ္ပတ္တော; တဿ နတ္ထညော ကောစိ တာယေတာ, အညတြ မယာတိ—  ပဿန္တာနံ …ပေ…  ဒုက္ခာဘိတုန္နော လောကသန္နိဝါသော စိရရတ္တံ ပီဠိတောတိ—  ပဿန္တာနံ …ပေ…  ဂဓိတော လောကသန္နိဝါသော နိစ္စံ ပိပါသိတောတိ—  ပဿန္တာနံ …ပေ… .
</Paragraph>

<Paragraph number="688" book="ps">
အန္ဓော လောကသန္နိဝါသော အစက္ခုကောတိ—  ပဿန္တာနံ …ပေ…  ဟတနေတ္တော လောကသန္နိဝါသော အပရိဏာယကောတိ—  ပဿန္တာနံ …ပေ…  ဝိပထပက္ခန္ဒော လောကသန္နိဝါသော အဉ္ဇသာပရဒ္ဓေါ; တဿ နတ္ထညော ကောစိ အရိယပထံ အာနေတာ, အညတြ မယာတိ—  ပဿန္တာနံ …ပေ…  မဟောဃပက္ခန္ဒော လောကသန္နိဝါသော; တဿ နတ္ထညော ကောစိ ဩဃာ ဥဒ္ဓတာ, အညတြ မယာတိ—  ပဿန္တာနံ …ပေ… .
</Paragraph>

</Division>
<Division number="118" book="ps" e="ch" v="26" p="124">

<Paragraph number="689" book="ps">
ဒွီဟိ ဒိဋ္ဌိဂတေဟိ ပရိယုဋ္ဌိတော လောကသန္နိဝါသောတိ—  ပဿန္တာနံ …ပေ…  တီဟိ ဒုစ္စရိတေဟိ ဝိပ္ပဋိပန္နော လောကသန္နိဝါသောတိ—  ပဿန္တာနံ …ပေ…  စတူဟိ ယောဂေဟိ ယုတ္တော လောကသန္နိဝါသော စတုယောဂယောဇိတောတိ—  ပဿန္တာနံ …ပေ…  စတူဟိ ဂန္ထေဟိ ဂန္ထိတော လောကသန္နိဝါသောတိ—  ပဿန္တာနံ …ပေ…  စတူဟိ ဥပါဒါနေဟိ ဥပါဒီယတိ လောကသန္နိဝါသောတိ—  ပဿန္တာနံ …ပေ…  ပဉ္စဂတိသမာရုဠှော လောကသန္နိဝါသောတိ—  ပဿန္တာနံ …ပေ…  ပဉ္စဟိ ကာမဂုဏေဟိ ရဇ္ဇတိ လောကသန္နိဝါသောတိ—  ပဿန္တာနံ …ပေ…  ပဉ္စဟိ နီဝရဏေဟိ ဩတ္ထဋော လောကသန္နိဝါသောတိ—  ပဿန္တာနံ …ပေ…  ဆဟိ ဝိဝါဒမူလေဟိ ဝိဝဒတိ လောကသန္နိဝါသောတိ—  ပဿန္တာနံ …ပေ…  ဆဟိ တဏှာကာယေဟိ ရဇ္ဇတိ လောကသန္နိဝါသောတိ—  ပဿန္တာနံ …ပေ…  ဆဟိ ဒိဋ္ဌိဂတေဟိ ပရိယုဋ္ဌိတော လောကသန္နိဝါသောတိ—  ပဿန္တာနံ …ပေ…  သတ္တဟိ အနုသယေဟိ အနုသဋော လောကသန္နိဝါသောတိ—  ပဿန္တာနံ …ပေ…  သတ္တဟိ သညောဇနေဟိ သညုတ္တော လောကသန္နိဝါသောတိ—  ပဿန္တာနံ …ပေ…  သတ္တဟိ မာနေဟိ ဥန္နတော လောကသန္နိဝါသောတိ—  ပဿန္တာနံ …ပေ…  အဋ္ဌဟိ လောကဓမ္မေဟိ သမ္ပရိဝတ္တတိ လောကသန္နိဝါသောတိ—  ပဿန္တာနံ …ပေ…  အဋ္ဌဟိ မိစ္ဆတ္တေဟိ နိယျာတော လောကသန္နိဝါသောတိ—  ပဿန္တာနံ …ပေ…  အဋ္ဌဟိ ပုရိသဒေါသေဟိ ဒုဿတိ လောကသန္နိဝါသောတိ—  ပဿန္တာနံ …ပေ…  နဝဟိ အာဃာတဝတ္ထူဟိ အာဃာတိတော လောကသန္နိဝါသောတိ—  ပဿန္တာနံ …ပေ…  နဝဝိဓမာနေဟိ ဥန္နတော လောကသန္နိဝါသောတိ—  ပဿန္တာနံ …ပေ…  နဝဟိ တဏှာမူလကေဟိ ဓမ္မေဟိ ရဇ္ဇတိ လောကသန္နိဝါသောတိ—  ပဿန္တာနံ …ပေ…  ဒသဟိ ကိလေသဝတ္ထူဟိ ကိလိဿတိ လောကသန္နိဝါသောတိ—  ပဿန္တာနံ …ပေ…  ဒသဟိ အာဃာတဝတ္ထူဟိ အာဃာတိတော လောကသန္နိဝါသောတိ—  ပဿန္တာနံ …ပေ…  ဒသဟိ အကုသလကမ္မပထေဟိ သမန္နာဂတော လောကသန္နိဝါသောတိ—  ပဿန္တာနံ …ပေ…  ဒသဟိ သညောဇနေဟိ သညုတ္တော လောကသန္နိဝါသောတိ—  ပဿန္တာနံ …ပေ…  ဒသဟိ မိစ္ဆတ္တေဟိ နိယျာတော လောကသန္နိဝါသောတိ—  ပဿန္တာနံ …ပေ…  ဒသဝတ္ထုကာယ မိစ္ဆာဒိဋ္ဌိယာ သမန္နာဂတော လောကသန္နိဝါသောတိ—  ပဿန္တာနံ …ပေ…  ဒသဝတ္ထုကာယ အန္တဂ္ဂါဟိကာယ ဒိဋ္ဌိယာ သမန္နာဂတော လောကသန္နိဝါသောတိ—  ပဿန္တာနံ …ပေ…  အဋ္ဌသတတဏှာပပဉ္စသတေဟိ ပပဉ္စိတော လောကသန္နိဝါသောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. ဒွါသဋ္ဌိယာ ဒိဋ္ဌိဂတေဟိ ပရိယုဋ္ဌိတော လောကသန္နိဝါသောတိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ.
</Paragraph>

<Paragraph number="690" book="ps">
အဟဉ္စမှိ တိဏ္ဏော, လောကော စ အတိဏ္ဏော အဟဉ္စမှိ မုတ္တော, လောကော စ အမုတ္တော; အဟဉ္စမှိ ဒန္တော, လောကော စ အဒန္တော; အဟဉ္စမှိ သန္တော, လောကော စ အသန္တော; အဟဉ္စမှိ အဿတ္ထော, လောကော စ အနဿတ္ထော; အဟဉ္စမှိ ပရိနိဗ္ဗုတော, လောကော စ အပရိနိဗ္ဗုတော; ပဟောမိ ခွါဟံ တိဏ္ဏော တာရေတုံ, မုတ္တော မောစေတုံ, ဒန္တော ဒမေတုံ, သန္တော သမေတုံ, အဿတ္ထော အဿာသေတုံ, ပရိနိဗ္ဗုတော ပရေ စ ပရိနိဗ္ဗာပေတုန္တိ—  ပဿန္တာနံ ဗုဒ္ဓါနံ ဘဂဝန္တာနံ သတ္တေသု မဟာကရုဏာ ဩက္ကမတိ. ဣဒံ တထာဂတဿ မဟာကရုဏာသမာပတ္တိယာ ဉာဏံ.

</Paragraph>
</Division>

<Paragraph number="691" type="center" book="ps">
မဟာကရုဏာဉာဏနိဒ္ဒေသော ဧကသတ္တတိမော.
</Paragraph>