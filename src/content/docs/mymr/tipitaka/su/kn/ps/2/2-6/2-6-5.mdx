---
title: "2.6.5 အဘိညာဒိဝါရ"
tableOfContents: false
sidebar:
  order: 5
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34" book="ps">

<Paragraph number="1606" book="ps">
“‘ယာဝတာ အဘိညာယ အဘိညဋ္ဌော ဉာတော ဒိဋ္ဌော ဝိဒိတော သစ္ဆိကတော ဖဿိတော ပညာယ. အဖဿိတော ပညာယ အဘိညဋ္ဌော နတ္ထီ’တိ—  စက္ခုံ ဥဒပါဒိ, ဉာဏံ ဥဒပါဒိ, ပညာ ဥဒပါဒိ, ဝိဇ္ဇာ ဥဒပါဒိ, အာလောကော ဥဒပါဒိ”. အဘိညာယ အဘိညဋ္ဌေ ပဉ္စဝီသတိ ဓမ္မာ, ပဉ္စဝီသတိ အတ္ထာ, ပညာသံ နိရုတ္တိယော, သတံ ဉာဏာနိ.
</Paragraph>

<Paragraph number="1607" book="ps">
“‘ယာဝတာ ပရိညာယ ပရိညဋ္ဌော …ပေ…  ယာဝတာ ပဟာနဿ ပဟာနဋ္ဌော …ပေ…  ယာဝတာ ဘာဝနာယ ဘာဝနဋ္ဌော …ပေ…  ယာဝတာ သစ္ဆိကိရိယာယ သစ္ဆိကိရိယဋ္ဌော ဉာတော ဒိဋ္ဌော ဝိဒိတော သစ္ဆိကတော ဖဿိတော ပညာယ. အဖဿိတော ပညာယ သစ္ဆိကိရိယဋ္ဌော နတ္ထီ’တိ—  စက္ခုံ ဥဒပါဒိ, ဉာဏံ ဥဒပါဒိ, ပညာ ဥဒပါဒိ, ဝိဇ္ဇာ ဥဒပါဒိ, အာလောကော ဥဒပါဒိ”. သစ္ဆိကိရိယာယ သစ္ဆိကိရိယဋ္ဌေ ပဉ္စဝီသတိ ဓမ္မာ, ပဉ္စဝီသတိ အတ္ထာ, ပညာသံ နိရုတ္တိယော, သတံ ဉာဏာနိ.
</Paragraph>

<Paragraph number="1608" book="ps">
အဘိညာယ အဘိညဋ္ဌေ, ပရိညာယ ပရိညဋ္ဌေ, ပဟာနာယ ပဟာနဋ္ဌေ, ဘာဝနာယ ဘာဝနဋ္ဌေ, သစ္ဆိကိရိယာယ သစ္ဆိကိရိယဋ္ဌေ ပဉ္စဝီသသတံ ဓမ္မာ, ပဉ္စဝီသသတံ အတ္ထာ, အဍ္ဎတေယျာနိ နိရုတ္တိသတာနိ, ပဉ္စ ဉာဏသတာနိ.
</Paragraph>
</Division>