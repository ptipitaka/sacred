---
title: 1.1.13 ဝိမုတ္တိဉာဏနိဒ္ဒေသ
tableOfContents: false
sidebar:
  order: 13
type: tipitaka
basket: su
book: ps
review:
  current: review
  updated: '2025-10-23T09:13:44.668237'
  updated_by: ''
  notes: ''
  history:
  - state: review
    date: '2025-10-23T09:13:44.668237'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="ps">
* ဉာဏကထာ
</Paragraph>


<Division number="64" book="ps" e="ch" v="26" p="4">

<Paragraph number="461" book="ps">
ကထံ ဆိန္နဝဋုမာနုပဿနေ ပညာ ဝိမုတ္တိဉာဏံ? သောတာပတ္တိမဂ္ဂေန သက္ကာယဒိဋ္ဌိ, ဝိစိကိစ္ဆာ, သီလဗ္ဗတပရာမာသော, ဒိဋ္ဌာနုသယော, ဝိစိကိစ္ဆာနုသယော အတ္တနော စိတ္တဿ ဥပက္ကိလေသာ သမ္မာ သမုစ္ဆိန္နာ ဟောန္တိ. ဣမေဟိ ပဉ္စဟိ ဥပက္ကိလေသေဟိ သပရိယုဋ္ဌာနေဟိ စိတ္တံ ဝိမုတ္တံ ဟောတိ သုဝိမုတ္တံ. တံဝိမုတ္တိ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “ဆိန္နဝဋုမာနုပဿနေ ပညာ ဝိမုတ္တိဉာဏံ”.
</Paragraph>

<Paragraph number="462" book="ps">
သကဒါဂါမိမဂ္ဂေန ဩဠာရိကံ ကာမရာဂသညောဇနံ, ပဋိဃသညောဇနံ, ဩဠာရိကော ကာမရာဂါနုသယော, ပဋိဃာနုသယော—  အတ္တနော စိတ္တဿ ဥပက္ကိလေသာ သမ္မာ သမုစ္ဆိန္နာ ဟောန္တိ. ဣမေဟိ စတူဟိ ဥပက္ကိလေသေဟိ သပရိယုဋ္ဌာနေဟိ စိတ္တံ ဝိမုတ္တံ ဟောတိ သုဝိမုတ္တံ. တံဝိမုတ္တိ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “ဆိန္နဝဋုမာနုပဿနေ ပညာ ဝိမုတ္တိဉာဏံ”.
</Paragraph>

<Paragraph number="463" book="ps">
အနာဂါမိမဂ္ဂေန အနုသဟဂတံ ကာမရာဂသညောဇနံ, ပဋိဃသညောဇနံ, အနုသဟဂတော ကာမရာဂါနုသယော, ပဋိဃာနုသယော—  အတ္တနော စိတ္တဿ ဥပက္ကိလေသာ သမ္မာ သမုစ္ဆိန္နာ ဟောန္တိ. ဣမေဟိ စတူဟိ ဥပက္ကိလေသေဟိ သပရိယုဋ္ဌာနေဟိ စိတ္တံ ဝိမုတ္တံ ဟောတိ သုဝိမုတ္တံ. တံဝိမုတ္တိ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “ဆိန္နဝဋုမာနုပဿနေ ပညာ ဝိမုတ္တိဉာဏံ”.
</Paragraph>

<Paragraph number="464" book="ps">
အရဟတ္တမဂ္ဂေန ရူပရာဂေါ, အရူပရာဂေါ, မာနော, ဥဒ္ဓစ္စံ, အဝိဇ္ဇာ, မာနာနုသယော, ဘဝရာဂါနုသယော, အဝိဇ္ဇာနုသယော—  အတ္တနော စိတ္တဿ ဥပက္ကိလေသာ သမ္မာ သမုစ္ဆိန္နာ ဟောန္တိ. ဣမေဟိ အဋ္ဌဟိ ဥပက္ကိလေသေဟိ သပရိယုဋ္ဌာနေဟိ စိတ္တံ ဝိမုတ္တံ ဟောတိ သုဝိမုတ္တံ. တံဝိမုတ္တိ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “ဆိန္နဝဋုမာနုပဿနေ ပညာ ဝိမုတ္တိဉာဏံ”. တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “ဆိန္နဝဋုမာနုပဿနေ ပညာ ဝိမုတ္တိဉာဏံ”.

</Paragraph>
</Division>

<Paragraph number="465" type="center" book="ps">
ဝိမုတ္တိဉာဏနိဒ္ဒေသော တေရသမော.
</Paragraph>