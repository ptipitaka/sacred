---
title: "2.6.9 ဆဗုဒ္ဓဓမ္မဝါရ"
tableOfContents: false
sidebar:
  order: 9
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="38" book="ps" e="ch" v="26" p="42">

<Paragraph number="1618" book="ps">
“‘ယာဝတာ ဣန္ဒြိယပရောပရိယတ္တဉာဏံ, ဉာတံ ဒိဋ္ဌံ ဝိဒိတံ သစ္ဆိကတံ ဖဿိတံ ပညာယ. အဖဿိတံ ပညာယ ဣန္ဒြိယပရောပရိယတ္တဉာဏံ နတ္ထီ’တိ—  စက္ခုံ ဥဒပါဒိ …ပေ…  အာလောကော ဥဒပါဒိ”. ဣန္ဒြိယပရောပရိယတ္တဉာဏေ ပဉ္စဝီသတိ ဓမ္မာ, ပဉ္စဝီသတိ အတ္ထာ, ပညာသံ နိရုတ္တိယော, သတံ ဉာဏာနိ.
</Paragraph>

<Paragraph number="1619" book="ps">
“‘ယာဝတာ သတ္တာနံ အာသယာနုသယေ ဉာဏံ …ပေ…  ယာဝတာ ယမကပါဋိဟီရေ ဉာဏံ …ပေ…  ယာဝတာ မဟာကရုဏာသမာပတ္တိယာ ဉာဏံ …ပေ…  ယာဝတာ သဗ္ဗညုတညာဏံ …ပေ…  ယာဝတာ အနာဝရဏံ ဉာဏံ, ဉာတံ ဒိဋ္ဌံ ဝိဒိတံ သစ္ဆိကတံ ဖဿိတံ ပညာယ. အဖဿိတံ ပညာယ အနာဝရဏံ ဉာဏံ နတ္ထီ’တိ—  စက္ခုံ ဥဒပါဒိ, ဉာဏံ ဥဒပါဒိ, ပညာ ဥဒပါဒိ, ဝိဇ္ဇာ ဥဒပါဒိ, အာလောကော ဥဒပါဒိ”. အနာဝရဏေ ဉာဏေ ပဉ္စဝီသတိ ဓမ္မာ, ပဉ္စဝီသတိ အတ္ထာ, ပညာသံ နိရုတ္တိယော, သတံ ဉာဏာနိ.
</Paragraph>

<Paragraph number="1620" book="ps">
ဆသု ဗုဒ္ဓဓမ္မေသု ဒိယဍ္ဎသတံ ဓမ္မာ, ဒိယဍ္ဎသတံ အတ္ထာ, တီဏိ နိရုတ္တိသတာနိ, ဆ ဉာဏသတာနိ.
</Paragraph>

<Paragraph number="1621" book="ps">
ပဋိသမ္ဘိဒါဓိကရဏေ အဍ္ဎနဝဓမ္မသတာနိ, အဍ္ဎနဝအတ္ထသတာနိ, နိရုတ္တိသဟဿဉ္စ သတ္တ စ နိရုတ္တိသတာနိ, တီဏိ စ ဉာဏသဟဿာနိ, စတ္တာရိ စ ဉာဏသတာနီတိ.

</Paragraph>
</Division>

<Paragraph number="1622" type="center" book="ps">
ပဋိသမ္ဘိဒါကထာ နိဋ္ဌိတာ.
</Paragraph>