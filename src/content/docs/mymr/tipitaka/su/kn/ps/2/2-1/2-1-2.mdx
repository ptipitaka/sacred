---
title: 2.1.2 ဓမ္မုဒ္ဓစ္စဝါရနိဒ္ဒေသ
tableOfContents: false
sidebar:
  order: 2
type: tipitaka
basket: su
book: ps
review:
  current: review
  updated: '2025-10-23T09:13:45.354216'
  updated_by: ''
  notes: ''
  history:
  - state: review
    date: '2025-10-23T09:13:45.354216'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="6" book="ps" e="ch" v="26" p="9">

<Paragraph number="1365" book="ps">
ကထံ <Emphasis>ဓမ္မုဒ္ဓစ္စဝိဂ္ဂဟိတံ မာနသံ ဟောတိ?</Emphasis> အနိစ္စတော မနသိကရောတော ဩဘာသော ဥပ္ပဇ္ဇတိ, ဩဘာသော ဓမ္မောတိ ဩဘာသံ အာဝဇ္ဇတိ, တတော ဝိက္ခေပေါ ဥဒ္ဓစ္စံ. တေန ဥဒ္ဓစ္စေန ဝိဂ္ဂဟိတမာနသော အနိစ္စတော ဥပဋ္ဌာနံ ယထာဘူတံ နပ္ပဇာနာတိ, ဒုက္ခတော ဥပဋ္ဌာနံ ယထာဘူတံ နပ္ပဇာနာတိ, အနတ္တတော ဥပဋ္ဌာနံ ယထာဘူတံ နပ္ပဇာနာတိ. တေန ဝုစ္စတိ—  “ဓမ္မုဒ္ဓစ္စဝိဂ္ဂဟိတမာနသော ဟောတိ သော သမယော, ယံ တံ စိတ္တံ အဇ္ဈတ္တမေဝ သန္တိဋ္ဌတိ သန္နိသီဒတိ ဧကောဒိ ဟောတိ သမာဓိယတိ. <Emphasis>တဿ မဂ္ဂေါ သဉ္ဇာယတီ”</Emphasis>တိ ကထံ မဂ္ဂေါ သဉ္ဇာယတိ …ပေ…  ဧဝံ မဂ္ဂေါ သဉ္ဇာယတိ, ဧဝံ သညောဇနာနိ ပဟီယန္တိ, အနုသယာ ဗျန္တီဟောန္တိ.
</Paragraph>

<Paragraph number="1366" book="ps">
အနိစ္စတော မနသိကရောတော ဉာဏံ ဥပ္ပဇ္ဇတိ, ပီတိ ဥပ္ပဇ္ဇတိ, ပဿဒ္ဓိ ဥပ္ပဇ္ဇတိ, သုခံ ဥပ္ပဇ္ဇတိ, အဓိမောက္ခော ဥပ္ပဇ္ဇတိ, ပဂ္ဂဟော ဥပ္ပဇ္ဇတိ, ဥပဋ္ဌာနံ ဥပ္ပဇ္ဇတိ, ဥပေက္ခာ ဥပ္ပဇ္ဇတိ, နိကန္တိ ဥပ္ပဇ္ဇတိ, “နိကန္တိ ဓမ္မော”တိ နိကန္တိံ အာဝဇ္ဇတိ. တတော ဝိက္ခေပေါ ဥဒ္ဓစ္စံ. တေန ဥဒ္ဓစ္စေန ဝိဂ္ဂဟိတမာနသော အနိစ္စတော ဥပဋ္ဌာနံ ယထာဘူတံ နပ္ပဇာနာတိ, ဒုက္ခတော ဥပဋ္ဌာနံ ယထာဘူတံ နပ္ပဇာနာတိ, အနတ္တတော ဥပဋ္ဌာနံ ယထာဘူတံ နပ္ပဇာနာတိ. တေန ဝုစ္စတိ—  “ဓမ္မုဒ္ဓစ္စဝိဂ္ဂဟိတမာနသော ဟောတိ သော သမယော, ယံ တံ စိတ္တံ အဇ္ဈတ္တမေဝ သန္တိဋ္ဌတိ သန္နိသီဒတိ ဧကောဒိ ဟောတိ သမာဓိယတိ. <Emphasis>တဿ မဂ္ဂေါ သဉ္ဇာယတီ</Emphasis>”တိ. ကထံ မဂ္ဂေါ သဉ္ဇာယတိ …ပေ…  ဧဝံ မဂ္ဂေါ သဉ္ဇာယတိ, ဧဝံ သညောဇနာနိ ပဟီယန္တိ, အနုသယာ ဗျန္တီဟောန္တိ.
</Paragraph>

<Paragraph number="1367" book="ps">
ဒုက္ခတော မနသိကရောတော …ပေ…  အနတ္တတော မနသိကရောတော ဩဘာသော ဥပ္ပဇ္ဇတိ …ပေ…  ဉာဏံ ဥပ္ပဇ္ဇတိ, ပီတိ ဥပ္ပဇ္ဇတိ, ပဿဒ္ဓိ ဥပ္ပဇ္ဇတိ, သုခံ ဥပ္ပဇ္ဇတိ, အဓိမောက္ခော ဥပ္ပဇ္ဇတိ, ပဂ္ဂဟော ဥပ္ပဇ္ဇတိ, ဥပဋ္ဌာနံ ဥပ္ပဇ္ဇတိ, ဥပေက္ခာ ဥပ္ပဇ္ဇတိ, နိကန္တိ ဥပ္ပဇ္ဇတိ, “နိကန္တိ ဓမ္မော”တိ နိကန္တိံ အာဝဇ္ဇတိ. တတော ဝိက္ခေပေါ ဥဒ္ဓစ္စံ. တေန ဥဒ္ဓစ္စေန ဝိဂ္ဂဟိတမာနသော အနတ္တတော ဥပဋ္ဌာနံ, အနိစ္စတော ဥပဋ္ဌာနံ, ဒုက္ခတော ဥပဋ္ဌာနံ ယထာဘူတံ နပ္ပဇာနာတိ. တေန ဝုစ္စတိ—  “ဓမ္မုဒ္ဓစ္စဝိဂ္ဂဟိတမာနသော …ပေ…  ဧဝံ သညောဇနာနိ ပဟီယန္တိ, အနုသယာ ဗျန္တီဟောန္တိ”.
</Paragraph>

<Paragraph number="1368" book="ps">
ရူပံ အနိစ္စတော မနသိကရောတော …ပေ…  ရူပံ ဒုက္ခတော မနသိကရောတော…  ရူပံ အနတ္တတော မနသိကရောတော…  ဝေဒနံ …ပေ…  သညံ…  သင်္ခါရေ…  ဝိညာဏံ…  စက္ခုံ …ပေ…  ဇရာမရဏံ အနိစ္စတော မနသိကရောတော …ပေ…  ဇရာမရဏံ ဒုက္ခတော မနသိကရောတော, ဇရာမရဏံ အနတ္တတော မနသိကရောတော ဩဘာသော ဥပ္ပဇ္ဇတိ …ပေ…  ဉာဏံ ဥပ္ပဇ္ဇတိ, ပီတိ ဥပ္ပဇ္ဇတိ, ပဿဒ္ဓိ ဥပ္ပဇ္ဇတိ, သုခံ ဥပ္ပဇ္ဇတိ, အဓိမောက္ခော ဥပ္ပဇ္ဇတိ, ပဂ္ဂဟော ဥပ္ပဇ္ဇတိ, ဥပဋ္ဌာနံ ဥပ္ပဇ္ဇတိ, ဥပေက္ခာ ဥပ္ပဇ္ဇတိ, နိကန္တိ ဥပ္ပဇ္ဇတိ, “နိကန္တိ ဓမ္မော”တိ နိကန္တိံ အာဝဇ္ဇတိ. တတော ဝိက္ခေပေါ ဥဒ္ဓစ္စံ. တေန ဥဒ္ဓစ္စေန ဝိဂ္ဂဟိတမာနသော. ဇရာမရဏံ အနတ္တတော ဥပဋ္ဌာနံ ယထာဘူတံ နပ္ပဇာနာတိ. ဇရာမရဏံ အနိစ္စတော ဥပဋ္ဌာနံ ယထာဘူတံ နပ္ပဇာနာတိ, ဇရာမရဏံ ဒုက္ခတော ဥပဋ္ဌာနံ ယထာဘူတံ နပ္ပဇာနာတိ. တေန ဝုစ္စတိ—  “ဓမ္မုဒ္ဓစ္စဝိဂ္ဂဟိတမာနသော ဟောတိ. သော သမယော, ယံ တံ စိတ္တံ အဇ္ဈတ္တမေဝ သန္တိဋ္ဌတိ သန္နိသီဒတိ ဧကောဒိ ဟောတိ သမာဓိယတိ. <Emphasis>တဿ မဂ္ဂေါ သဉ္ဇာယတီ</Emphasis>”တိ. ကထံ မဂ္ဂေါ သဉ္ဇာယတိ …ပေ…  ဧဝံ မဂ္ဂေါ သဉ္ဇာယတိ. ဧဝံ သညောဇနာနိ ပဟီယန္တိ, အနုသယာ ဗျန္တီဟောန္တိ. ဧဝံ ဓမ္မုဒ္ဓစ္စဝိဂ္ဂဟိတံ မာနသံ ဟောတိ.
</Paragraph>

</Division>
<Division number="7" book="ps" e="ch" v="26" p="10">

<Paragraph number="1369" type="verses" book="ps">
_ဩဘာသေ စေဝ ဉာဏေ စ,_  
_ပီတိယာ စ ဝိကမ္ပတိ;_  
_ပဿဒ္ဓိယာ သုခေ စေဝ,_  
_ယေဟိ စိတ္တံ ပဝေဓတိ._  

</Paragraph>

<Paragraph number="1370" book="ps">
_အဓိမောက္ခေ စ ပဂ္ဂါဟေ,_  
ဥပဋ္ဌာနေ စ ကမ္ပတိ;_  
ဥပေက္ခာဝဇ္ဇနာယ စေဝ,_  
ဥပေက္ခာယ စ နိကန္တိယာ._  

</Paragraph>

<Paragraph number="1371" type="verses" book="ps">
ဣမာနိ ဒသ ဌာနာနိ,_  
_ပညာ ယဿ ပရိစ္စိတာ;_  
_ဓမ္မုဒ္ဓစ္စကုသလော ဟောတိ,_  
_န စ သမ္မောဟ ဂစ္ဆတိ._  

</Paragraph>

<Paragraph number="1372" type="verses" book="ps">
_ဝိက္ခိပတိ စေဝ ကိလိဿတိ စ,_  
_စဝတိ စိတ္တဘာဝနာ;_  
_ဝိက္ခိပတိ န ကိလိဿတိ,_  
_ဘာဝနာ ပရိဟာယတိ._  

</Paragraph>

<Paragraph number="1373" type="verses" book="ps">
_ဝိက္ခိပတိ န ကိလိဿတိ,_  
_ဘာဝနာ န ပရိဟာယတိ;_  
_န စ ဝိက္ခိပတေ စိတ္တံ န ကိလိဿတိ,_  
_န စဝတိ စိတ္တဘာဝနာ._  

</Paragraph>

<Paragraph number="1374" book="ps">
ဣမေဟိ စတူဟိ ဌာနေဟိ စိတ္တဿ သင်္ခေပဝိက္ခေပဝိဂ္ဂဟိတံ ဒသ ဌာနေ သမ္ပဇာနာတီတိ.

</Paragraph>
</Division>

<Paragraph number="1375" type="center" book="ps">
ယုဂနဒ္ဓကထာ နိဋ္ဌိတာ.
</Paragraph>