---
title: 2.3.2 သုတ္တန္တနိဒ္ဒေသ
tableOfContents: false
sidebar:
  order: 2
type: tipitaka
basket: su
book: ps
review:
  current: review
  updated: '2025-10-21T08:13:00.298752'
  updated_by: ''
  notes: ''
  history:
  - state: review
    date: '2025-10-21T08:13:00.298752'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="21" book="ps" e="ch" v="26" p="23">

<Paragraph number="1457" book="ps">
ကထံ <Emphasis>သတိသမ္ဗောဇ္ဈင်္ဂေါ ဣတိ စေ မေ ဟောတီ</Emphasis>တိ ဗောဇ္ဈင်္ဂေါ? ယာဝတာ နိရောဓူပဋ္ဌာတိ တာဝတာ သတိသမ္ဗောဇ္ဈင်္ဂေါ. ဣတိ စေ မေ ဟောတီတိ ဗောဇ္ဈင်္ဂေါ. သေယျထာပိ တေလပ္ပဒီပဿ ဈာယတော ယာဝတာ အစ္စိ တာဝတာ ဝဏ္ဏော, ယာဝတာ ဝဏ္ဏော တာဝတာ အစ္စိ. ဧဝမေဝ ယာဝတာ နိရောဓူပဋ္ဌာတိ တာဝတာ သတိသမ္ဗောဇ္ဈင်္ဂေါ. ဣတိ စေ မေ ဟောတီတိ ဗောဇ္ဈင်္ဂေါ.
</Paragraph>

<Paragraph number="1458" book="ps">
ကထံ <Emphasis>အပ္ပမာဏော ဣတိ စေ မေ ဟောတီ</Emphasis>တိ ဗောဇ္ဈင်္ဂေါ? ပမာဏဗဒ္ဓါ ကိလေသာ, သဗ္ဗေ စ ပရိယုဋ္ဌာနာ, ယေ စ သင်္ခါရာ ပေါနောဘဝိကာ အပ္ပမာဏော နိရောဓော အစလဋ္ဌေန အသင်္ခတဋ္ဌေန. ယာဝတာ နိရောဓူပဋ္ဌာတိ တာဝတာ အပ္ပမာဏော. ဣတိ စေ မေ ဟောတီတိ ဗောဇ္ဈင်္ဂေါ.
</Paragraph>

<Paragraph number="1459" book="ps">
ကထံ <Emphasis>သုသမာရဒ္ဓေါ ဣတိ စေ မေ ဟောတီ</Emphasis>တိ ဗောဇ္ဈင်္ဂေါ? ဝိသမာ ကိလေသာ, သဗ္ဗေ စ ပရိယုဋ္ဌာနာ, ယေ စ သင်္ခါရာ ပေါနောဘဝိကာ, သမဓမ္မော နိရောဓော သန္တဋ္ဌေန ပဏီတဋ္ဌေန. ယာဝတာ နိရောဓူပဋ္ဌာတိ တာဝတာ သုသမာရဒ္ဓေါ ဣတိ စေ မေ ဟောတီတိ ဗောဇ္ဈင်္ဂေါ.
</Paragraph>

<Paragraph number="1460" book="ps">
ကထံ <Emphasis>“တိဋ္ဌန္တဉ္စ နံ တိဋ္ဌတီ”တိ ပဇာနာမိ; သစေပိ စဝတိ “ဣဒပ္ပစ္စယာ စဝတီ”တိ ပဇာနာမိ?</Emphasis> ကတိဟာကာရေဟိ သတိသမ္ဗောဇ္ဈင်္ဂေါ တိဋ္ဌတိ? ကတိဟာကာရေဟိ သတိသမ္ဗောဇ္ဈင်္ဂေါ စဝတိ? အဋ္ဌဟာကာရေဟိ သတိသမ္ဗောဇ္ဈင်္ဂေါ တိဋ္ဌတိ. အဋ္ဌဟာကာရေဟိ သတိသမ္ဗောဇ္ဈင်္ဂေါ စဝတိ.
</Paragraph>

<Paragraph number="1461" book="ps">
ကတမေဟိ <Emphasis>အဋ္ဌဟာကာရေဟိ သတိသမ္ဗောဇ္ဈင်္ဂေါ တိဋ္ဌတိ?</Emphasis> အနုပ္ပါဒံ အာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ, ဥပ္ပါဒံ အနာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ, အပ္ပဝတ္တံ အာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ, ပဝတ္တံ အနာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ, အနိမိတ္တံ အာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ, နိမိတ္တံ အနာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ, နိရောဓံ အာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ, သင်္ခါရေ အနာဝဇ္ဇိတတ္တာ သတိသမ္ဗောဇ္ဈင်္ဂေါ တိဋ္ဌတိ—  ဣမေဟိ အဋ္ဌဟာကာရေဟိ သတိသမ္ဗောဇ္ဈင်္ဂေါ တိဋ္ဌတိ.
</Paragraph>

<Paragraph number="1462" book="ps">
ကတမေဟိ <Emphasis>အဋ္ဌဟာကာရေဟိ သတိသမ္ဗောဇ္ဈင်္ဂေါ စဝတိ?</Emphasis> ဥပ္ပါဒံ အာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ, အနုပ္ပါဒံ အနာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ, ပဝတ္တံ အာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ, အပ္ပဝတ္တံ အနာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ, နိမိတ္တံ အာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ, အနိမိတ္တံ အနာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ, သင်္ခါရေ အာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ, နိရောဓံ အနာဝဇ္ဇိတတ္တာ သတိသမ္ဗောဇ္ဈင်္ဂေါ စဝတိ—  ဣမေဟိ အဋ္ဌဟာကာရေဟိ သတိသမ္ဗောဇ္ဈင်္ဂေါ စဝတိ. ဧဝံ “တိဋ္ဌန္တဉ္စ နံ တိဋ္ဌတီ”တိ ပဇာနာမိ. သစေပိ စဝတိ, “ဣဒပ္ပစ္စယာ မေ စဝတီ”တိ ပဇာနာမိ …ပေ… .
</Paragraph>

<Paragraph number="1463" book="ps">
ကထံ <Emphasis>ဥပေက္ခာသမ္ဗောဇ္ဈင်္ဂေါ ဣတိ စေ မေ ဟောတီ</Emphasis>တိ ဗောဇ္ဈင်္ဂေါ? ယာဝတာ နိရောဓူပဋ္ဌာတိ တာဝတာ ဥပေက္ခာသမ္ဗောဇ္ဈင်္ဂေါ ဣတိ စေ မေ ဟောတီတိ ဗောဇ္ဈင်္ဂေါ. သေယျထာပိ တေလပ္ပဒီပဿ ဈာယတော ယာဝတာ အစ္စိ တာဝတာ ဝဏ္ဏော, ယာဝတာ ဝဏ္ဏော တာဝတာ အစ္စိ. ဧဝမေဝ ယာဝတာ နိရောဓူပဋ္ဌာတိ တာဝတာ ဥပေက္ခာသမ္ဗောဇ္ဈင်္ဂေါ ဣတိ စေ ဟောတီတိ ဗောဇ္ဈင်္ဂေါ.
</Paragraph>

<Paragraph number="1464" book="ps">
ကထံ <Emphasis>အပ္ပမာဏော ဣတိ စေ ဟောတီ</Emphasis>တိ ဗောဇ္ဈင်္ဂေါ? ပမာဏဗဒ္ဓါ ကိလေသာ, သဗ္ဗေ စ ပရိယုဋ္ဌာနာ, ယေ စ သင်္ခါရာ ပေါနောဘဝိကာ အပ္ပမာဏော နိရောဓော အစလဋ္ဌေန အသင်္ခတဋ္ဌေန. ယာဝတာ နိရောဓူပဋ္ဌာတိ တာဝတာ အပ္ပမာဏော ဣတိ စေ ဟောတီတိ ဗောဇ္ဈင်္ဂေါ.
</Paragraph>

<Paragraph number="1465" book="ps">
ကထံ <Emphasis>သုသမာရဒ္ဓေါ ဣတိ စေ ဟောတီ</Emphasis>တိ ဗောဇ္ဈင်္ဂေါ? ဝိသမာ ကိလေသာ, သဗ္ဗေ စ ပရိယုဋ္ဌာနာ, ယေ စ သင်္ခါရာ ပေါနောဘဝိကာ သမဓမ္မော နိရောဓော သန္တဋ္ဌေန ပဏီတဋ္ဌေန. ယာဝတာ နိရောဓူပဋ္ဌာတိ တာဝတာ သုသမာရဒ္ဓေါ ဣတိ စေ ဟောတီတိ ဗောဇ္ဈင်္ဂေါ.
</Paragraph>

<Paragraph number="1466" book="ps">
ကထံ <Emphasis>“တိဋ္ဌန္တဉ္စ နံ တိဋ္ဌတီ”တိ ပဇာနာမိ; သစေပိ စဝတိ “ဣဒပ္ပစ္စယာ မေ စဝတီ”တိ ပဇာနာမိ?</Emphasis> ကတိဟာကာရေဟိ ဥပေက္ခာသမ္ဗောဇ္ဈင်္ဂေါ တိဋ္ဌတိ? ကတိဟာကာရေဟိ ဥပေက္ခာသမ္ဗောဇ္ဈင်္ဂေါ စဝတိ? အဋ္ဌဟာကာရေဟိ ဥပေက္ခာသမ္ဗောဇ္ဈင်္ဂေါ တိဋ္ဌတိ. အဋ္ဌဟာကာရေဟိ ဥပေက္ခာသမ္ဗောဇ္ဈင်္ဂေါ စဝတိ.
</Paragraph>

<Paragraph number="1467" book="ps">
ကတမေဟိ <Emphasis>အဋ္ဌဟာကာရေဟိ ဥပေက္ခာသမ္ဗောဇ္ဈင်္ဂေါ တိဋ္ဌတိ?</Emphasis> အနုပ္ပါဒံ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ, ဥပ္ပါဒံ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ, အပ္ပဝတ္တံ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ, ပဝတ္တံ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ, အနိမိတ္တံ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ, နိမိတ္တံ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ, နိရောဓံ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ, သင်္ခါရေ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ တိဋ္ဌတိ—  ဣမေဟိ အဋ္ဌဟာကာရေဟိ ဥပေက္ခာသမ္ဗောဇ္ဈင်္ဂေါ တိဋ္ဌတိ.
</Paragraph>

<Paragraph number="1468" book="ps">
ကတမေဟိ <Emphasis>အဋ္ဌဟာကာရေဟိ ဥပေက္ခာသမ္ဗောဇ္ဈင်္ဂေါ စဝတိ?</Emphasis> ဥပ္ပါဒံ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ, အနုပ္ပါဒံ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ, ပဝတ္တံ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ, အပ္ပဝတ္တံ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ, နိမိတ္တံ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ, အနိမိတ္တံ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ, သင်္ခါရေ အာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ, နိရောဓံ အနာဝဇ္ဇိတတ္တာ ဥပေက္ခာသမ္ဗောဇ္ဈင်္ဂေါ စဝတိ—  ဣမေဟိ အဋ္ဌဟာကာရေဟိ ဥပေက္ခာသမ္ဗောဇ္ဈင်္ဂေါ စဝတိ. ဧဝံ “တိဋ္ဌန္တဉ္စ နံ တိဋ္ဌတီ”တိ ပဇာနာမိ; သစေပိ စဝတိ, “ဣဒပ္ပစ္စယာ မေ စဝတီ”တိ ပဇာနာမိ.

</Paragraph>
</Division>

<Paragraph number="1469" type="center" book="ps">
ဗောဇ္ဈင်္ဂကထာ နိဋ္ဌိတာ.
</Paragraph>