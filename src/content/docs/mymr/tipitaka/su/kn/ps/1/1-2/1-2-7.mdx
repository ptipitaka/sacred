---
title: "1.2.7 အန္တဂ္ဂါဟိကာဒိဋ္ဌိနိဒ္ဒေသ"
tableOfContents: false
sidebar:
  order: 7
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="140" book="ps" e="ch" v="26" p="149">

<Paragraph number="786" book="ps">
အန္တဂ္ဂါဟိကာယ ဒိဋ္ဌိယာ ကတမေဟိ ပညာသာယ အာကာရေဟိ အဘိနိဝေသော ဟောတိ? “သဿတော လောကော”တိ—  အန္တဂ္ဂါဟိကာယ ဒိဋ္ဌိယာ ကတိဟာကာရေဟိ အဘိနိဝေသော ဟောတိ? “အသဿတော လောကော”တိ—  အန္တဂ္ဂါဟိကာယ ဒိဋ္ဌိယာ ကတိဟာကာရေဟိ အဘိနိဝေသော ဟောတိ? “အန္တဝါ လောကော”တိ—  အန္တဂ္ဂါဟိကာယ ဒိဋ္ဌိယာ…  “အနန္တဝါ လောကော”တိ—  အန္တဂ္ဂါဟိကာယ ဒိဋ္ဌိယာ…  “တံ ဇီဝံ တံ သရီရန်”တိ—  အန္တဂ္ဂါဟိကာယ ဒိဋ္ဌိယာ…  “အညံ ဇီဝံ အညံ သရီရန်”တိ—  အန္တဂ္ဂါဟိကာယ ဒိဋ္ဌိယာ…  “ဟောတိ တထာဂတော ပရံ မရဏာ”တိ …ပေ…  “န ဟောတိ တထာဂတော ပရံ မရဏာ”တိ…  “ဟောတိ စ န စ ဟောတိ တထာဂတော ပရံ မရဏာ”တိ…  “နေဝ ဟောတိ န န ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ကတိဟာကာရေဟိ အဘိနိဝေသော ဟောတိ?
</Paragraph>

<Paragraph number="787" book="ps">
“သဿတော လောကော”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော ဟောတိ …ပေ…  “နေဝ ဟောတိ န န ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော ဟောတိ.
</Paragraph>

<Paragraph number="788" book="ps">
<Emphasis>“သဿတော လောကော”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ လောကော စေဝ သဿတံ စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “သဿတော လောကော”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="789" book="ps">
ဝေဒနာ လောကော စေဝ သဿတာ စာတိ …ပေ…  သညာ လောကော စေဝ သဿတာ စာတိ …ပေ…  သင်္ခါရာ လောကော စေဝ သဿတာ စာတိ …ပေ…  ဝိညာဏံ လောကော စေဝ သဿတဉ္စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဉ္စမီ သဿတော လောကောတိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. “သဿတော လောကော”တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*5*)
</Paragraph>

<Paragraph number="790" book="ps">
<Emphasis>“အသဿတော လောကော”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ လောကော စေဝ အသဿတဉ္စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  အယံ ပဌမာ “အသဿတော လောကော”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ ဒိဋ္ဌိဝိပတ္တိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="791" book="ps">
ဝေဒနာ လောကော စေဝ အသဿတာ စာတိ …ပေ…  သညာ လောကော စေဝ အသဿတာ စာတိ …ပေ…  သင်္ခါရာ လောကော စေဝ အသဿတာ စာတိ …ပေ…  ဝိညာဏံ လောကော စေဝ အသဿတဉ္စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. “အသဿတော လောကော”တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*10*)
</Paragraph>

<Paragraph number="792" book="ps">
<Emphasis>“အန္တဝါ လောကော”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ဣဓေကစ္စော ပရိတ္တံ ဩကာသံ နီလကတော ဖရတိ. တဿ ဧဝံ ဟောတိ—  “အန္တဝါ အယံ လောကော ပရိဝဋုမော”တိ. အန္တသညီ ဟောတိ. ယံ ဖရတိ, တံ ဝတ္ထု စေဝ လောကော စ. ယေန ဖရတိ, သော အတ္တာ စေဝ လောကော စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “အန္တဝါ လောကော”တိ အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="793" book="ps">
ဣဓေကစ္စော ပရိတ္တံ ဩကာသံ ပီတကတော ဖရတိ…  လောဟိတကတော ဖရတိ…  ဩဒါတကတော ဖရတိ…  ဩဘာသကတော ဖရတိ. တဿ ဧဝံ ဟောတိ—  “အန္တဝါ အယံ လောကော ပရိဝဋုမော”တိ. အန္တသညီ ဟောတိ. ယံ ဖရတိ တံ ဝတ္ထု စေဝ လောကော စ. ယေန ဖရတိ သော အတ္တာ စေဝ လောကော စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  အန္တဝါ လောကောတိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*15*)
</Paragraph>

<Paragraph number="794" book="ps">
<Emphasis>“အနန္တဝါ လောကော”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ဣဓေကစ္စော ဝိပုလံ ဩကာသံ နီလကတော ဖရတိ. တဿ ဧဝံ ဟောတိ—  “အနန္တဝါ အယံ လောကော အပရိယန္တော”တိ. အနန္တသညီ ဟောတိ. ယံ ဖရတိ တံ ဝတ္ထု စေဝ လောကော စ; ယေန ဖရတိ သော အတ္တာ စေဝ လောကော စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “အနန္တဝါ လောကော”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="795" book="ps">
ဣဓေကစ္စော ဝိပုလံ ဩကာသံ ပီတကတော ဖရတိ…  လောဟိတကတော ဖရတိ…  ဩဒါတကတော ဖရတိ…  ဩဘာသကတော ဖရတိ. တဿ ဧဝံ ဟောတိ—  “အနန္တဝါ အယံ လောကော အပရိယန္တော”တိ. အနန္တသညီ ဟောတိ. ယံ ဖရတိ တံ ဝတ္ထု စေဝ လောကော စ; ယေန ဖရတိ သော အတ္တာ စေဝ လောကော စာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  အနန္တဝါ လောကောတိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*20*)
</Paragraph>

<Paragraph number="796" book="ps">
<Emphasis>“တံ ဇီဝံ တံ သရီရန်”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ ဇီဝဉ္စေဝ သရီရဉ္စ; ယံ ဇီဝံ တံ သရီရံ, ယံ သရီရံ တံ ဇီဝန္တိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “တံ ဇီဝံ တံ သရီရန်”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="797" book="ps">
ဝေဒနာ ဇီဝါ စေဝ သရီရံ စ…  သညာ ဇီဝါ စေဝ သရီရံ စ…  သင်္ခါရာ ဇီဝါ စေဝ သရီရံ စ…  ဝိညာဏံ ဇီဝဉ္စေဝ သရီရဉ္စ; ယံ ဇီဝံ တံ သရီရံ, ယံ သရီရံ တံ ဇီဝန္တိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  “တံ ဇီဝံ တံ သရီရန်”တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*25*)
</Paragraph>

<Paragraph number="798" book="ps">
<Emphasis>“အညံ ဇီဝံ အညံ သရီရန်”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ သရီရံ, န ဇီဝံ; ဇီဝံ န သရီရံ. အညံ ဇီဝံ အညံ သရီရန္တိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “အညံ ဇီဝံ အညံ သရီရန်”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="799" book="ps">
ဝေဒနာ သရီရံ, န ဇီဝံ…  သညာ သရီရံ, န ဇီဝံ…  သင်္ခါရာ သရီရံ, န ဇီဝံ…  ဝိညာဏံ သရီရံ, န ဇီဝံ; ဇီဝံ န သရီရံ. အညံ ဇီဝံ, အညံ သရီရန္တိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  အညံ ဇီဝံ, အညံ သရီရန္တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*30*)
</Paragraph>

<Paragraph number="800" book="ps">
<Emphasis>“ဟောတိ တထာဂတော ပရံ မရဏာ”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ ဣဓေဝ မရဏဓမ္မံ. တထာဂတော ကာယဿ ဘေဒါ ဟောတိပိ တိဋ္ဌတိပိ ဥပ္ပဇ္ဇတိပိ နိဗ္ဗတ္တတိပီတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “ဟောတိ တထာဂတော ပရံ မရဏာ”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="801" book="ps">
ဝေဒနာ ဣဓေဝ မရဏဓမ္မာ …ပေ…  သညာ ဣဓေဝ မရဏဓမ္မာ…  သင်္ခါရာ ဣဓေဝ မရဏဓမ္မာ…  ဝိညာဏံ ဣဓေဝ မရဏဓမ္မံ. တထာဂတော ကာယဿ ဘေဒါ ဟောတိပိ တိဋ္ဌတိပိ ဥပ္ပဇ္ဇတိပိ နိဗ္ဗတ္တတိပီတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  “ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*35*)
</Paragraph>

<Paragraph number="802" book="ps">
<Emphasis>“န ဟောတိ တထာဂတော ပရံ မရဏာ”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ ဣဓေဝ မရဏဓမ္မံ. တထာဂတောပိ ကာယဿ ဘေဒါ ဥစ္ဆိဇ္ဇတိ ဝိနဿတိ; န ဟောတိ တထာဂတော ပရံ မရဏာတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “န ဟောတိ တထာဂတော ပရံ မရဏာ”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="803" book="ps">
ဝေဒနာ ဣဓေဝ မရဏဓမ္မာ…  သညာ ဣဓေဝ မရဏဓမ္မာ…  သင်္ခါရာ ဣဓေဝ မရဏဓမ္မာ…  ဝိညာဏံ ဣဓေဝ မရဏဓမ္မံ. တထာဂတောပိ ကာယဿ ဘေဒါ ဥစ္ဆိဇ္ဇတိ ဝိနဿတိ. “န ဟောတိ တထာဂတော ပရံ မရဏာ”တိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  “န ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*40*)
</Paragraph>

<Paragraph number="804" book="ps">
<Emphasis>“ဟောတိ စ န စ ဟောတိ တထာဂတော ပရံ မရဏာ”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ ဣဓေဝ မရဏဓမ္မံ. တထာဂတော ကာယဿ ဘေဒါ ဟောတိ စ န စ ဟောတီတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “ဟောတိ စ န စ ဟောတိ တထာဂတော ပရံ မရဏာ”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ န စ ဒိဋ္ဌိယော.
</Paragraph>

<Paragraph number="805" book="ps">
ဝေဒနာ ဣဓေဝ မရဏဓမ္မာ…  သညာ ဣဓေဝ မရဏဓမ္မာ…  သင်္ခါရာ ဣဓေဝ မရဏဓမ္မာ…  ဝိညာဏံ ဣဓေဝ မရဏဓမ္မံ. တထာဂတော ကာယဿ ဘေဒါ ဟောတိ စ န စ ဟောတီတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ …ပေ…  “ဟောတိ စ န စ ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. (5:*45*)
</Paragraph>

<Paragraph number="806" book="ps">
<Emphasis>“နေဝ ဟောတိ န န ဟောတိ တထာဂတော ပရံ မရဏာ”</Emphasis>တိ—  အန္တဂ္ဂါဟိကာယ ဒိဋ္ဌိယာ ကတမေဟိ ပဉ္စဟာကာရေဟိ အဘိနိဝေသော ဟောတိ? ရူပံ ဣဓေဝ မရဏဓမ္မံ. တထာဂတော ကာယဿ ဘေဒါ ပရံ မရဏာ နေဝ ဟောတိ န န ဟောတီတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ, အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဌမာ “နေဝ ဟောတိ န န ဟောတိ တထာဂတော ပရံ မရဏာ”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော.
</Paragraph>

<Paragraph number="807" book="ps">
ဝေဒနာ ဣဓေဝ မရဏဓမ္မာ…  သညာ ဣဓေဝ မရဏဓမ္မာ…  သင်္ခါရာ ဣဓေဝ မရဏဓမ္မာ…  ဝိညာဏံ ဣဓေဝ မရဏဓမ္မံ. တထာဂတော ကာယဿ ဘေဒါ ပရံ မရဏာ နေဝ ဟောတိ န န ဟောတီတိ—  အဘိနိဝေသပရာမာသော ဒိဋ္ဌိ. တာယ ဒိဋ္ဌိယာ သော အန္တော ဂဟိတောတိ—  အန္တဂ္ဂါဟိကာ ဒိဋ္ဌိ. ဒိဋ္ဌိ န ဝတ္ထု, ဝတ္ထု န ဒိဋ္ဌိ. အညာ ဒိဋ္ဌိ, အညံ ဝတ္ထု. ယာ စ ဒိဋ္ဌိ ယဉ္စ ဝတ္ထု—  အယံ ပဉ္စမီ “နေဝ ဟောတိ န န ဟောတိ တထာဂတော ပရံ မရဏာ”တိ—  အန္တဂ္ဂါဟိကာ ဒိဋ္ဌိ. အန္တဂ္ဂါဟိကာ ဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. “နေဝ ဟောတိ န န ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ဣမေဟိ ပဉ္စဟာကာရေဟိ အဘိနိဝေသော ဟောတိ. အန္တဂ္ဂါဟိကာယ ဒိဋ္ဌိယာ ဣမေဟိ ပညာသာယ အာကာရေဟိ အဘိနိဝေသော ဟောတိ. (5:*50*)

</Paragraph>
</Division>

<Paragraph number="808" type="center" book="ps">
အန္တဂ္ဂါဟိကာဒိဋ္ဌိနိဒ္ဒေသော သတ္တမော.
</Paragraph>