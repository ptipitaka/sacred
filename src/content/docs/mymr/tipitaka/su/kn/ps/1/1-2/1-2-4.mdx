---
title: "1.2.4 သက္ကာယဒိဋ္ဌိနိဒ္ဒေသ"
tableOfContents: false
sidebar:
  order: 4
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="137" book="ps" e="ch" v="26" p="147">

<Paragraph number="777" book="ps">
သက္ကာယဒိဋ္ဌိယာ ကတမေဟိ ဝီသတိယာ အာကာရေဟိ အဘိနိဝေသော ဟောတိ? ဣဓ အဿုတဝါ ပုထုဇ္ဇနော အရိယာနံ အဒဿာဝီ အရိယဓမ္မဿ အကောဝိဒေါ အရိယဓမ္မေ အဝိနီတော, သပ္ပုရိသာနံ အဒဿာဝီ သပ္ပုရိသဓမ္မဿ အကောဝိဒေါ သပ္ပုရိသဓမ္မေ အဝိနီတော ရူပံ အတ္တတော သမနုပဿတိ ရူပဝန္တံ ဝါ အတ္တာနံ အတ္တနိ ဝါ ရူပံ ရူပသ္မိံ ဝါ အတ္တာနံ. ဝေဒနံ…  သညံ…  သင်္ခါရေ…  ဝိညာဏံ အတ္တတော သမနုပဿတိ ဝိညာဏဝန္တံ ဝါ အတ္တာနံ အတ္တနိ ဝါ ဝိညာဏံ ဝိညာဏသ္မိံ ဝါ အတ္တာနံ.
</Paragraph>

<Paragraph number="778" book="ps">
ကထံ <Emphasis>ရူပံ အတ္တတော သမနုပဿတိ?</Emphasis> ဣဓေကစ္စော ပထဝီကသိဏံ …ပေ…  ဩဒါတကသိဏံ အတ္တတော သမနုပဿတိ. “ယံ ဩဒါတကသိဏံ, သော အဟံ; ယော အဟံ, တံ ဩဒါတကသိဏန်”တိ—  ဩဒါတကသိဏဉ္စ အတ္တဉ္စ အဒွယံ သမနုပဿတိ. သေယျထာပိ တေလပ္ပဒီပဿ ဈာယတော …ပေ…  ဧဝမေဝံ ဣဓေကစ္စော ဩဒါတကသိဏံ အတ္တတော သမနုပဿတိ. အဘိနိဝေသပရာမာသော ဒိဋ္ဌိ …ပေ…  အယံ ပဌမာ ရူပဝတ္ထုကာ သက္ကာယဒိဋ္ဌိ. သက္ကာယဒိဋ္ဌိ မိစ္ဆာဒိဋ္ဌိ …ပေ…  ဣမာနိ သညောဇနာနိ, န စ ဒိဋ္ဌိယော. ဧဝံ ရူပံ အတ္တတော သမနုပဿတိ …ပေ…  သက္ကာယဒိဋ္ဌိယာ ဣမေဟိ ဝီသတိယာ အာကာရေဟိ အဘိနိဝေသော ဟောတိ.

</Paragraph>
</Division>

<Paragraph number="779" type="center" book="ps">
သက္ကာယဒိဋ္ဌိနိဒ္ဒေသော စတုတ္ထော.
</Paragraph>