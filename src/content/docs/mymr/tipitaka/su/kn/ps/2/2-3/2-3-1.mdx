---
title: 2.3.1 မူလမူလကာဒိဒသက
tableOfContents: false
sidebar:
  order: 1
type: tipitaka
basket: su
book: ps
review:
  current: review
  updated: '2025-10-27T21:48:47.369472'
  updated_by: ''
  notes: ''
  history:
  - state: review
    date: '2025-10-27T21:48:47.369472'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="18" book="ps" e="ch" v="26" p="20">

<Paragraph number="1423" book="ps">
မူလဋ္ဌေန ဗောဇ္ဈင်္ဂါ, မူလစရိယဋ္ဌေန ဗောဇ္ဈင်္ဂါ, မူလပရိဂ္ဂဟဋ္ဌေန ဗောဇ္ဈင်္ဂါ, မူလပရိဝါရဋ္ဌေန ဗောဇ္ဈင်္ဂါ, မူလပရိပူရဏဋ္ဌေန ဗောဇ္ဈင်္ဂါ, မူလပရိပါကဋ္ဌေန ဗောဇ္ဈင်္ဂါ, မူလပဋိသမ္ဘိဒဋ္ဌေန ဗောဇ္ဈင်္ဂါ, မူလပဋိသမ္ဘိဒါပါပနဋ္ဌေန ဗောဇ္ဈင်္ဂါ, မူလပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, မူလပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (1)
</Paragraph>

<Paragraph number="1424" book="ps">
ဟေတုဋ္ဌေန ဗောဇ္ဈင်္ဂါ, ဟေတုစရိယဋ္ဌေန ဗောဇ္ဈင်္ဂါ, ဟေတုပရိဂ္ဂဟဋ္ဌေန ဗောဇ္ဈင်္ဂါ, ဟေတုပရိဝါရဋ္ဌေန ဗောဇ္ဈင်္ဂါ, ဟေတုပရိပူရဏဋ္ဌေန ဗောဇ္ဈင်္ဂါ, ဟေတုပရိပါကဋ္ဌေန ဗောဇ္ဈင်္ဂါ, ဟေတုပဋိသမ္ဘိဒဋ္ဌေန ဗောဇ္ဈင်္ဂါ, ဟေတုပဋိသမ္ဘိဒါပါပနဋ္ဌေန ဗောဇ္ဈင်္ဂါ, ဟေတုပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, ဟေတုပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (2)
</Paragraph>

<Paragraph number="1425" book="ps">
ပစ္စယဋ္ဌေန ဗောဇ္ဈင်္ဂါ, ပစ္စယစရိယဋ္ဌေန ဗောဇ္ဈင်္ဂါ, ပစ္စယပရိဂ္ဂဟဋ္ဌေန ဗောဇ္ဈင်္ဂါ, ပစ္စယပရိဝါရဋ္ဌေန ဗောဇ္ဈင်္ဂါ, ပစ္စယပရိပူရဏဋ္ဌေန ဗောဇ္ဈင်္ဂါ, ပစ္စယပရိပါကဋ္ဌေန ဗောဇ္ဈင်္ဂါ, ပစ္စယပဋိသမ္ဘိဒဋ္ဌေန ဗောဇ္ဈင်္ဂါ, ပစ္စယပဋိသမ္ဘိဒါပါပနဋ္ဌေန ဗောဇ္ဈင်္ဂါ, ပစ္စယပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, ပစ္စယပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (3)
</Paragraph>

<Paragraph number="1426" book="ps">
ဝိသုဒ္ဓဋ္ဌေန ဗောဇ္ဈင်္ဂါ, ဝိသုဒ္ဓိစရိယဋ္ဌေန ဗောဇ္ဈင်္ဂါ, ဝိသုဒ္ဓိပရိဂ္ဂဟဋ္ဌေန ဗောဇ္ဈင်္ဂါ, ဝိသုဒ္ဓိပရိဝါရဋ္ဌေန ဗောဇ္ဈင်္ဂါ, ဝိသုဒ္ဓိပရိပူရဏဋ္ဌေန ဗောဇ္ဈင်္ဂါ, ဝိသုဒ္ဓိပရိပါကဋ္ဌေန ဗောဇ္ဈင်္ဂါ, ဝိသုဒ္ဓိပဋိသမ္ဘိဒဋ္ဌေန ဗောဇ္ဈင်္ဂါ, ဝိသုဒ္ဓိပဋိသမ္ဘိဒါပါပနဋ္ဌေန ဗောဇ္ဈင်္ဂါ, ဝိသုဒ္ဓိပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, ဝိသုဒ္ဓိပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (4)
</Paragraph>

<Paragraph number="1427" book="ps">
အနဝဇ္ဇဋ္ဌေန ဗောဇ္ဈင်္ဂါ, အနဝဇ္ဇစရိယဋ္ဌေန ဗောဇ္ဈင်္ဂါ, အနဝဇ္ဇပရိဂ္ဂဟဋ္ဌေန ဗောဇ္ဈင်္ဂါ, အနဝဇ္ဇပရိဝါရဋ္ဌေန ဗောဇ္ဈင်္ဂါ, အနဝဇ္ဇပရိပူရဏဋ္ဌေန ဗောဇ္ဈင်္ဂါ, အနဝဇ္ဇပရိပါကဋ္ဌေန ဗောဇ္ဈင်္ဂါ, အနဝဇ္ဇပဋိသမ္ဘိဒဋ္ဌေန ဗောဇ္ဈင်္ဂါ, အနဝဇ္ဇပဋိသမ္ဘိဒါပါပနဋ္ဌေန ဗောဇ္ဈင်္ဂါ, အနဝဇ္ဇပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, အနဝဇ္ဇပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (5)
</Paragraph>

<Paragraph number="1428" book="ps">
နေက္ခမ္မဋ္ဌေန ဗောဇ္ဈင်္ဂါ, နေက္ခမ္မစရိယဋ္ဌေန ဗောဇ္ဈင်္ဂါ, နေက္ခမ္မပရိဂ္ဂဟဋ္ဌေန ဗောဇ္ဈင်္ဂါ, နေက္ခမ္မပရိဝါရဋ္ဌေန ဗောဇ္ဈင်္ဂါ, နေက္ခမ္မပရိပူရဏဋ္ဌေန ဗောဇ္ဈင်္ဂါ, နေက္ခမ္မပရိပါကဋ္ဌေန ဗောဇ္ဈင်္ဂါ, နေက္ခမ္မပဋိသမ္ဘိဒဋ္ဌေန ဗောဇ္ဈင်္ဂါ, နေက္ခမ္မပဋိသမ္ဘိဒါပါပနဋ္ဌေန ဗောဇ္ဈင်္ဂါ, နေက္ခမ္မပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, နေက္ခမ္မပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (6)
</Paragraph>

<Paragraph number="1429" book="ps">
ဝိမုတ္တဋ္ဌေန ဗောဇ္ဈင်္ဂါ, ဝိမုတ္တိစရိယဋ္ဌေန ဗောဇ္ဈင်္ဂါ, ဝိမုတ္တိပရိဂ္ဂဟဋ္ဌေန ဗောဇ္ဈင်္ဂါ, ဝိမုတ္တိပရိဝါရဋ္ဌေန ဗောဇ္ဈင်္ဂါ, ဝိမုတ္တိပရိပူရဏဋ္ဌေန ဗောဇ္ဈင်္ဂါ, ဝိမုတ္တိပရိပါကဋ္ဌေန ဗောဇ္ဈင်္ဂါ, ဝိမုတ္တိပဋိသမ္ဘိဒဋ္ဌေန ဗောဇ္ဈင်္ဂါ, ဝိမုတ္တိပဋိသမ္ဘိဒါပါပနဋ္ဌေန ဗောဇ္ဈင်္ဂါ, ဝိမုတ္တိပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, ဝိမုတ္တိပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (7)
</Paragraph>

<Paragraph number="1430" book="ps">
အနာသဝဋ္ဌေန ဗောဇ္ဈင်္ဂါ, အနာသဝစရိယဋ္ဌေန ဗောဇ္ဈင်္ဂါ, အနာသဝပရိဂ္ဂဟဋ္ဌေန ဗောဇ္ဈင်္ဂါ, အနာသဝပရိဝါရဋ္ဌေန ဗောဇ္ဈင်္ဂါ, အနာသဝပရိပူရဏဋ္ဌေန ဗောဇ္ဈင်္ဂါ, အနာသဝပရိပါကဋ္ဌေန ဗောဇ္ဈင်္ဂါ, အနာသဝပဋိသမ္ဘိဒဋ္ဌေန ဗောဇ္ဈင်္ဂါ, အနာသဝပဋိသမ္ဘိဒါပါပနဋ္ဌေန ဗောဇ္ဈင်္ဂါ, အနာသဝပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, အနာသဝပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (8)
</Paragraph>

<Paragraph number="1431" book="ps">
ဝိဝေကဋ္ဌေန ဗောဇ္ဈင်္ဂါ, ဝိဝေကစရိယဋ္ဌေန ဗောဇ္ဈင်္ဂါ, ဝိဝေကပရိဂ္ဂဟဋ္ဌေန ဗောဇ္ဈင်္ဂါ, ဝိဝေကပရိဝါရဋ္ဌေန ဗောဇ္ဈင်္ဂါ, ဝိဝေကပရိပူရဏဋ္ဌေန ဗောဇ္ဈင်္ဂါ, ဝိဝေကပရိပါကဋ္ဌေန ဗောဇ္ဈင်္ဂါ, ဝိဝေကပဋိသမ္ဘိဒဋ္ဌေန ဗောဇ္ဈင်္ဂါ, ဝိဝေကပဋိသမ္ဘိဒါပါပနဋ္ဌေန ဗောဇ္ဈင်္ဂါ, ဝိဝေကပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, ဝိဝေကပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (9)
</Paragraph>

<Paragraph number="1432" book="ps">
ဝေါသဂ္ဂဋ္ဌေန ဗောဇ္ဈင်္ဂါ, ဝေါသဂ္ဂစရိယဋ္ဌေန ဗောဇ္ဈင်္ဂါ, ဝေါသဂ္ဂပရိဂ္ဂဟဋ္ဌေန ဗောဇ္ဈင်္ဂါ, ဝေါသဂ္ဂပရိဝါရဋ္ဌေန ဗောဇ္ဈင်္ဂါ, ဝေါသဂ္ဂပရိပူရဏဋ္ဌေန ဗောဇ္ဈင်္ဂါ, ဝေါသဂ္ဂပရိပါကဋ္ဌေန ဗောဇ္ဈင်္ဂါ, ဝေါသဂ္ဂပဋိသမ္ဘိဒဋ္ဌေန ဗောဇ္ဈင်္ဂါ, ဝေါသဂ္ဂပဋိသမ္ဘိဒါပါပနဋ္ဌေန ဗောဇ္ဈင်္ဂါ, ဝေါသဂ္ဂပဋိသမ္ဘိဒါယ ဝသီဘာဝဋ္ဌေန ဗောဇ္ဈင်္ဂါ, ဝေါသဂ္ဂပဋိသမ္ဘိဒါယ ဝသီဘာဝပ္ပတ္တာနမ္ပိ ဗောဇ္ဈင်္ဂါ. (10)
</Paragraph>

</Division>
<Division number="19" book="ps" e="ch" v="26" p="21">

<Paragraph number="1433" book="ps">
မူလဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဟေတုဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပစ္စယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိသုဒ္ဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနဝဇ္ဇဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နေက္ခမ္မဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိမုတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနာသဝဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိဝေကဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝေါသဂ္ဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1434" book="ps">
မူလစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဟေတုစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပစ္စယစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိသုဒ္ဓိစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနဝဇ္ဇစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နေက္ခမ္မစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိမုတ္တိစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနာသဝစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိဝေကစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝေါသဂ္ဂစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1435" book="ps">
မူလပရိဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝေါသဂ္ဂပရိဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မူလပရိဝါရဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝေါသဂ္ဂပရိဝါရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မူလပရိပူရဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝေါသဂ္ဂပရိပူရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မူလပရိပါကဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝေါသဂ္ဂပရိပါကဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မူလပဋိသမ္ဘိဒဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝေါသဂ္ဂပဋိသမ္ဘိဒဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မူလပဋိသမ္ဘိဒါပါပနဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝေါသဂ္ဂပဋိသမ္ဘိဒါပါပနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မူလပဋိသမ္ဘိဒါယ ဝသီဘာဝဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝေါသဂ္ဂပဋိသမ္ဘိဒါယ ဝသီဘာဝဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ… .
</Paragraph>

<Paragraph number="1436" book="ps">
ပရိဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပရိဝါရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပရိပူရဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကဂ္ဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အဝိက္ခေပဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အဝိသာရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနာဝိလဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနိဉ္ဇနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တုပဋ္ဌာနဝသေန စိတ္တဿ ဌိတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အာရမ္မဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဂေါစရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပဟာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပရိစ္စာဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝုဋ္ဌာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိဝဋ္ဋနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သန္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပဏီတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိမုတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနာသဝဋ္ဌံ ဗုဇ္ဈန္တီတိ—  ဗောဇ္ဈင်္ဂါ. တရဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနိမိတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အပ္ပဏိဟိတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သုညတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကရသဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနတိဝတ္တနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ယုဂနဒ္ဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိယျာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဟေတုဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဒဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အာဓိပတေယျဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1437" book="ps">
သမထဿ အဝိက္ခေပဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိပဿနာယ အနုပဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သမထဝိပဿနာနံ ဧကရသဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ယုဂနဒ္ဓဿ အနတိဝတ္တနဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1438" book="ps">
သိက္ခာယ သမာဒါနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အာရမ္မဏဿ ဂေါစရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. လီနဿ စိတ္တဿ ပဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဥဒ္ဓတဿ စိတ္တဿ နိဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဥဘောဝိသုဒ္ဓါနံ အဇ္ဈုပေက္ခနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိသေသာဓိဂမဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဥတ္တရိ ပဋိဝေဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သစ္စာဘိသမယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိရောဓေ ပတိဋ္ဌာပကဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1439" book="ps">
သဒ္ဓိန္ဒြိယဿ အဓိမောက္ခဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ပညိန္ဒြိယဿ ဒဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သဒ္ဓါဗလဿ အဿဒ္ဓိယေ အကမ္ပိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ပညာဗလဿ အဝိဇ္ဇာယ အကမ္ပိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သတိသမ္ဗောဇ္ဈင်္ဂဿ ဥပဋ္ဌာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဥပေက္ခာသမ္ဗောဇ္ဈင်္ဂဿ ပဋိသင်္ခါနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သမ္မာဒိဋ္ဌိယာ ဒဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  သမ္မာသမာဓိဿ အဝိက္ခေပဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1440" book="ps">
ဣန္ဒြိယာနံ အာဓိပတေယျဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဗလာနံ အကမ္ပိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိယျာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မဂ္ဂဿ ဟေတုဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သတိပဋ္ဌာနာနံ ဥပဋ္ဌာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သမ္မပ္ပဓာနာနံ ပဒဟနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဣဒ္ဓိပါဒါနံ ဣဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သစ္စာနံ တထဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပယောဂါနံ ပဋိပ္ပဿဒ္ဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဖလာနံ သစ္ဆိကိရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1441" book="ps">
ဝိတက္ကဿ အဘိနိရောပနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိစာရဿ ဥပဝိစာရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပီတိယာ ဖရဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သုခဿ အဘိသန္ဒနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဧကဂ္ဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1442" book="ps">
အာဝဇ္ဇနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သဉ္ဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကောဒဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အဘိညာယ ဉာတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပရိညာယ တီရဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပဟာနဿ ပရိစ္စာဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဘာဝနာယ ဧကရသဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သစ္ဆိကိရိယာယ ဖဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ခန္ဓာနံ ခန္ဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဓာတူနံ ဓာတုဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အာယတနာနံ အာယတနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သင်္ခတာနံ သင်္ခတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အသင်္ခတဿ အသင်္ခတဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1443" book="ps">
စိတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တာနန္တရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဝုဋ္ဌာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဝိဝဋ္ဋနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဟေတုဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ပစ္စယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဝတ္ထုဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဘူမဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ အာရမ္မဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဂေါစရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ စရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ ဂတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ အဘိနီဟာရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ နိယျာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. စိတ္တဿ နိဿရဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1444" book="ps">
ဧကတ္တေ အာဝဇ္ဇနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဝိဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သဉ္ဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဧကောဒဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ( ) ဧကတ္တေ ပက္ခန္ဒနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပသီဒနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သန္တိဋ္ဌနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဝိမုစ္စနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဧတံ သန္တန္တိ ပဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ယာနီကတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဝတ္ထုကတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ အနုဋ္ဌိတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပရိစိတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သုသမာရဒ္ဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပရိဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပရိဝါရဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပရိပူရဏဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သမောဓာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ အဓိဋ္ဌာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ အာသေဝနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဘာဝနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဗဟုလီကမ္မဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သုသမုဂ္ဂတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သုဝိမုတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဗုဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ အနုဗုဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပဋိဗုဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သမ္ဗုဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဗောဓနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ အနုဗောဓနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပဋိဗောဓနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သမ္ဗုဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဗောဓိပက္ခိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ အနုဗောဓိပက္ခိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပဋိဗောဓိပက္ခိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သမ္ဗောဓိပက္ခိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဇောတနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ဥဇ္ဇောတနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ အနုဇောတနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ ပဋိဇောတနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဧကတ္တေ သဉ္ဇောတနဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1445" book="ps">
ပတာပနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိရောစနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ကိလေသာနံ သန္တာပနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အမလဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိမလဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိမ္မလဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သမဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သမယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိဝေကဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိဝေကစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိရာဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိရာဂစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိရောဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိရောဓစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝေါသဂ္ဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝေါသဂ္ဂစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိမုတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝိမုတ္တိစရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1446" book="ps">
ဆန္ဒဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ မူလဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ ပါဒဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ ပဓာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ ဣဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ အဓိမောက္ခဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ ပဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ ဥပဋ္ဌာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ အဝိက္ခေပဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဆန္ဒဿ ဒဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1447" book="ps">
ဝီရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  စိတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဝီမံသဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ မူလဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ ပါဒဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ ပဓာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ ဣဇ္ဈနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ အဓိမောက္ခဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ ပဂ္ဂဟဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ ဥပဋ္ဌာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ အဝိက္ခေပဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဝီမံသာယ ဒဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1448" book="ps">
ဒုက္ခဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဒုက္ခဿ ပီဠနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဒုက္ခဿ သင်္ခတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဒုက္ခဿ သန္တာပဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဒုက္ခဿ ဝိပရိဏာမဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သမုဒယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သမုဒယဿ အာယူဟနဋ္ဌံ…  နိဒါနဋ္ဌံ…  သညောဂဋ္ဌံ…  ပလိဗောဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိရောဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. နိရောဓဿ နိဿရဏဋ္ဌံ…  ဝိဝေကဋ္ဌံ…  အသင်္ခတဋ္ဌံ…  အမတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မဂ္ဂဋ္ဌံ ဗုဇ္ဈန္တီတိ—  ဗောဇ္ဈင်္ဂါ. မဂ္ဂဿ နိယျာနဋ္ဌံ…  ဟေတုဋ္ဌံ…  ဒဿနဋ္ဌံ…  အာဓိပတေယျဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1449" book="ps">
တထဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အနတ္တဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သစ္စဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပဋိဝေဓဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အဘိဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ပရိဇာနနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဓမ္မဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဓာတုဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဉာတဋ္ဌံ ဗုဇ္ဈန္တီတိ—  ဗောဇ္ဈင်္ဂါ. သစ္ဆိကိရိယဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဖဿနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. အဘိသမယဋ္ဌံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1450" book="ps">
နေက္ခမ္မံ ဗုဇ္ဈန္တီတိ—  ဗောဇ္ဈင်္ဂါ. အဗျာပါဒံ ဗုဇ္ဈန္တီတိ—  ဗောဇ္ဈင်္ဂါ. အာလောကသညံ ဗုဇ္ဈန္တီတိ—  ဗောဇ္ဈင်္ဂါ. အဝိက္ခေပံ ဗုဇ္ဈန္တီတိ—  ဗောဇ္ဈင်္ဂါ. ဓမ္မဝဝတ္ထာနံ ဗုဇ္ဈန္တီတိ—  ဗောဇ္ဈင်္ဂါ. ဉာဏံ ဗုဇ္ဈန္တီတိ—  ဗောဇ္ဈင်္ဂါ. ပါမောဇ္ဇံ ဗုဇ္ဈန္တီတိ—  ဗောဇ္ဈင်္ဂါ. ပဌမံ ဈာနံ ဗုဇ္ဈန္တီတိ—  ဗောဇ္ဈင်္ဂါ …ပေ…  အရဟတ္တမဂ္ဂံ ဗုဇ္ဈန္တီတိ—  ဗောဇ္ဈင်္ဂါ. အရဟတ္တဖလသမာပတ္တိံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1451" book="ps">
အဓိမောက္ခဋ္ဌေန သဒ္ဓိန္ဒြိယံ ဗုဇ္ဈန္တီတိ—  ဗောဇ္ဈင်္ဂါ …ပေ…  ဒဿနဋ္ဌေန ပညိန္ဒြိယံ ဗုဇ္ဈန္တီတိ—  ဗောဇ္ဈင်္ဂါ. အဿဒ္ဓိယေ အကမ္ပိယဋ္ဌေန သဒ္ဓါဗလံ ဗုဇ္ဈန္တီတိ—  ဗောဇ္ဈင်္ဂါ …ပေ…  အဝိဇ္ဇာယ အကမ္ပိယဋ္ဌေန ပညာဗလံ ဗုဇ္ဈန္တီတိ—  ဗောဇ္ဈင်္ဂါ. ဥပဋ္ဌာနဋ္ဌေန သတိသမ္ဗောဇ္ဈင်္ဂံ ဗုဇ္ဈန္တီတိ—  ဗောဇ္ဈင်္ဂါ …ပေ…  ပဋိသင်္ခါနဋ္ဌေန ဥပေက္ခာသမ္ဗောဇ္ဈင်္ဂံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1452" book="ps">
ဒဿနဋ္ဌေန သမ္မာဒိဋ္ဌိံ ဗုဇ္ဈန္တီတိ—  ဗောဇ္ဈင်္ဂါ …ပေ…  အဝိက္ခေပဋ္ဌေန သမ္မာသမာဓိံ ဗုဇ္ဈန္တီတိ—  ဗောဇ္ဈင်္ဂါ. အာဓိပတေယျဋ္ဌေန ဣန္ဒြိယံ ဗုဇ္ဈန္တီတိ—  ဗောဇ္ဈင်္ဂါ. အကမ္ပိယဋ္ဌေန ဗလံ ဗုဇ္ဈန္တီတိ—  ဗောဇ္ဈင်္ဂါ. နိယျာနဋ္ဌံ ဗုဇ္ဈန္တီတိ—  ဗောဇ္ဈင်္ဂါ. ဟေတုဋ္ဌေန မဂ္ဂံ ဗုဇ္ဈန္တီတိ—  ဗောဇ္ဈင်္ဂါ. ဥပဋ္ဌာနဋ္ဌေန သတိပဋ္ဌာနံ ဗုဇ္ဈန္တီတိ—  ဗောဇ္ဈင်္ဂါ. ပဒဟနဋ္ဌေန သမ္မပ္ပဓာနံ ဗုဇ္ဈန္တီတိ—  ဗောဇ္ဈင်္ဂါ. ဣဇ္ဈနဋ္ဌေန ဣဒ္ဓိပါဒံ ဗုဇ္ဈန္တီတိ—  ဗောဇ္ဈင်္ဂါ. တထဋ္ဌေန သစ္စံ ဗုဇ္ဈန္တီတိ—  ဗောဇ္ဈင်္ဂါ. အဝိက္ခေပဋ္ဌေန သမထံ ဗုဇ္ဈန္တီတိ—  ဗောဇ္ဈင်္ဂါ. အနုပဿနဋ္ဌေန ဝိပဿနံ …ပေ…  ဧကရသဋ္ဌေန သမထဝိပဿနံ ဗုဇ္ဈန္တီတိ—  ဗောဇ္ဈင်္ဂါ. အနတိဝတ္တနဋ္ဌေန ယုဂနဒ္ဓံ ဗုဇ္ဈန္တီတိ—  ဗောဇ္ဈင်္ဂါ. သံဝရဋ္ဌေန သီလဝိသုဒ္ဓိံ ဗုဇ္ဈန္တီတိ—  ဗောဇ္ဈင်္ဂါ. အဝိက္ခေပဋ္ဌေန စိတ္တဝိသုဒ္ဓိံ ဗုဇ္ဈန္တီတိ—  ဗောဇ္ဈင်္ဂါ. ဒဿနဋ္ဌေန ဒိဋ္ဌိဝိသုဒ္ဓိံ ဗုဇ္ဈန္တီတိ—  ဗောဇ္ဈင်္ဂါ. မုတ္တဋ္ဌေန ဝိမောက္ခံ ဗုဇ္ဈန္တီတိ—  ဗောဇ္ဈင်္ဂါ. ပဋိဝေဓဋ္ဌေန ဝိဇ္ဇံ ဗုဇ္ဈန္တီတိ—  ဗောဇ္ဈင်္ဂါ. ပရိစ္စာဂဋ္ဌေန ဝိမုတ္တိံ ဗုဇ္ဈန္တီတိ—  ဗောဇ္ဈင်္ဂါ. သမုစ္ဆေဒဋ္ဌေန ခယေ ဉာဏံ ဗုဇ္ဈန္တီတိ—  ဗောဇ္ဈင်္ဂါ. ပဋိပ္ပဿဒ္ဓဋ္ဌေန အနုပ္ပါဒေ ဉာဏံ ဗုဇ္ဈန္တီတိ—  ဗောဇ္ဈင်္ဂါ.
</Paragraph>

<Paragraph number="1453" book="ps">
ဆန္ဒံ မူလဋ္ဌေန ဗုဇ္ဈန္တီတိ—  ဗောဇ္ဈင်္ဂါ. မနသိကာရံ သမုဋ္ဌာနဋ္ဌေန ဗုဇ္ဈန္တီတိ—  ဗောဇ္ဈင်္ဂါ. ဖဿံ သမောဓာနဋ္ဌေန ဗုဇ္ဈန္တီတိ—  ဗောဇ္ဈင်္ဂါ. ဝေဒနံ သမောသရဏဋ္ဌေန ဗုဇ္ဈန္တီတိ—  ဗောဇ္ဈင်္ဂါ. သမာဓိံ ပမုခဋ္ဌေန ဗုဇ္ဈန္တီတိ—  ဗောဇ္ဈင်္ဂါ. သတိံ အာဓိပတေယျဋ္ဌေန ဗုဇ္ဈန္တီတိ—  ဗောဇ္ဈင်္ဂါ. ပညံ တဒုတ္တရဋ္ဌေန ဗုဇ္ဈန္တီတိ—  ဗောဇ္ဈင်္ဂါ. ဝိမုတ္တိံ သာရဋ္ဌေန ဗုဇ္ဈန္တီတိ—  ဗောဇ္ဈင်္ဂါ. အမတောဂဓံ နိဗ္ဗာနံ ပရိယောသာနဋ္ဌေန ဗုဇ္ဈန္တီတိ—  ဗောဇ္ဈင်္ဂါ.
</Paragraph>

</Division>
<Division number="20" book="ps" e="ch" v="26" p="22">

<Paragraph number="1454" book="ps">
သာဝတ္ထိနိဒါနံ. တတြ ခေါ အာယသ္မာ သာရိပုတ္တော ဘိက္ခူ အာမန္တေသိ—  “အာဝုသော ဘိက္ခဝေါ”တိ. “အာဝုသော”တိ ခေါ တေ ဘိက္ခူ အာယသ္မတော သာရိပုတ္တဿ ပစ္စဿောသုံ. အာယသ္မာ သာရိပုတ္တော ဧတဒဝေါစ—
</Paragraph>

<Paragraph number="1455" book="ps">
“သတ္တိမေ, အာဝုသော, ဗောဇ္ဈင်္ဂါ. ကတမေ သတ္တ? သတိသမ္ဗောဇ္ဈင်္ဂေါ, ဓမ္မဝိစယသမ္ဗောဇ္ဈင်္ဂေါ …ပေ…  ဥပေက္ခာသမ္ဗောဇ္ဈင်္ဂေါ—  ဣမေ ခေါ, အာဝုသော, သတ္တ ဗောဇ္ဈင်္ဂါ. ဣမေသံ ခွါဟံ, အာဝုသော, သတ္တန္နံ ဗောဇ္ဈင်္ဂါနံ ယေန ယေန ဗောဇ္ဈင်္ဂေန အာကင်္ခါမိ ပုဗ္ဗဏှသမယံ ဝိဟရိတုံ, တေန တေန ဗောဇ္ဈင်္ဂေန ပုဗ္ဗဏှသမယံ ဝိဟရာမိ. ယေန ယေန ဗောဇ္ဈင်္ဂေန အာကင်္ခါမိ မဇ္ဈနှိကသမယံ …ပေ…  သာယနှသမယံ ဝိဟရိတုံ, တေန တေန ဗောဇ္ဈင်္ဂေန သာယနှသမယံ ဝိဟရာမိ. သတိသမ္ဗောဇ္ဈင်္ဂေါ ဣတိ စေ မေ, ‘အာဝုသော, ဟောတိ, အပ္ပမာဏော’တိ မေ ဟောတိ, ‘သုသမာရဒ္ဓေါ’တိ မေ ဟောတိ. တိဋ္ဌန္တဉ္စ နံ ‘တိဋ္ဌတီ’တိ ပဇာနာမိ. သစေပိ မေ စဝတိ, ‘ဣဒပ္ပစ္စယာ မေ စဝတီ’တိ ပဇာနာမိ. ဓမ္မဝိစယသမ္ဗောဇ္ဈင်္ဂေါ …ပေ…  ဥပေက္ခာသမ္ဗောဇ္ဈင်္ဂေါ ဣတိ စေ မေ, အာဝုသော, ဟောတိ, ‘အပ္ပမာဏော’တိ မေ ဟောတိ, ‘သုသမာရဒ္ဓေါ’တိ မေ ဟောတိ. တိဋ္ဌန္တဉ္စ နံ ‘တိဋ္ဌတီ’တိ ပဇာနာမိ. သစေပိ မေ စဝတိ, ‘ဣဒပ္ပစ္စယာ မေ စဝတီ’တိ ပဇာနာမိ.
</Paragraph>

<Paragraph number="1456" book="ps">
သေယျထာပိ, အာဝုသော, ရညော ဝါ ရာဇမဟာမတ္တဿ ဝါ နာနာရတ္တာနံ ဒုဿာနံ ဒုဿကရဏ္ဍကော ပူရော အဿ. သော ယညဒေဝ ဒုဿယုဂံ အာကင်္ခေယျ ပုဗ္ဗဏှသမယံ ပါရုပိတုံ, တံ တဒေဝ ဒုဿယုဂံ ပုဗ္ဗဏှသမယံ ပါရုပေယျ. ယညဒေဝ ဒုဿယုဂံ အာကင်္ခေယျ မဇ္ဈနှိကသမယံ …ပေ…  သာယနှသမယံ ပါရုပိတုံ, တံ တဒေဝ ဒုဿယုဂံ သာယနှသမယံ ပါရုပေယျ. ဧဝမေဝ ခွါဟံ, အာဝုသော, ဣမေသံ သတ္တန္နံ ဗောဇ္ဈင်္ဂါနံ ယေန ယေန ဗောဇ္ဈင်္ဂေန အာကင်္ခါမိ ပုဗ္ဗဏှသမယံ ဝိဟရိတုံ, တေန တေန ဗောဇ္ဈင်္ဂေန ပုဗ္ဗဏှသမယံ ဝိဟရာမိ. ယေန ယေန ဗောဇ္ဈင်္ဂေန အာကင်္ခါမိ မဇ္ဈနှိကသမယံ …ပေ…  သာယနှသမယံ ဝိဟရိတုံ, တေန တေန ဗောဇ္ဈင်္ဂေန သာယနှသမယံ ဝိဟရာမိ. သတိသမ္ဗောဇ္ဈင်္ဂေါ ဣတိ စေ မေ, အာဝုသော, ဟောတိ, ‘အပ္ပမာဏော’တိ မေ ဟောတိ, ‘သုသမာရဒ္ဓေါ’တိ မေ ဟောတိ. တိဋ္ဌန္တဉ္စ နံ ‘တိဋ္ဌတီ’တိ ပဇာနာမိ. သစေပိ မေ စဝတိ, ‘ဣဒပ္ပစ္စယာ မေ စဝတီ’တိ ပဇာနာမိ …ပေ…  ဥပေက္ခာသမ္ဗောဇ္ဈင်္ဂေါ ဣတိ စေ မေ, အာဝုသော, ဟောတိ, ‘အပ္ပမာဏော’တိ မေ ဟောတိ, ‘သုသမာရဒ္ဓေါ’တိ မေ ဟောတိ. တိဋ္ဌန္တဉ္စ နံ ‘တိဋ္ဌတီ’တိ ပဇာနာမိ. သစေပိ မေ စဝတိ, ‘ဣဒပ္ပစ္စယာ မေ စဝတီ’တိ ပဇာနာမိ”.
</Paragraph>
</Division>