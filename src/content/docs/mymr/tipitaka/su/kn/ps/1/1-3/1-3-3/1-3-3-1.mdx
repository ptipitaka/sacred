---
title: 1.3.3.1 ပဌမစ္ဆက္က
tableOfContents: false
sidebar:
  order: 1
type: tipitaka
basket: su
book: ps
review:
  current: review
  updated: '2025-10-27T21:48:47.193156'
  updated_by: ''
  notes: ''
  history:
  - state: review
    date: '2025-10-27T21:48:47.193156'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="154" book="ps" e="ch" v="26" p="163">

<Paragraph number="869" book="ps">
ဣမေဟိ စ ပန နီဝရဏေဟိ ဝိသုဒ္ဓစိတ္တဿ သောဠသဝတ္ထုကံ အာနာပါနဿတိသမာဓိံ ဘာဝယတော ခဏိကသမောဓာနာ ကတမေ အဋ္ဌာရသ ဥပက္ကိလေသာ ဥပ္ပဇ္ဇန္တိ? အဿာသာဒိမဇ္ဈပရိယောသာနံ သတိယာ အနုဂစ္ဆတော အဇ္ဈတ္တဝိက္ခေပဂတံ စိတ္တံ သမာဓိဿ ပရိပန္ထော. ပဿာသာဒိမဇ္ဈပရိယောသာနံ သတိယာ အနုဂစ္ဆတော ဗဟိဒ္ဓါဝိက္ခေပဂတံ စိတ္တံ သမာဓိဿ ပရိပန္ထော. အဿာသပဋိကင်္ခနာ နိကန္တိ တဏှာစရိယာ သမာဓိဿ ပရိပန္ထော. ပဿာသပဋိကင်္ခနာ နိကန္တိ တဏှာစရိယာ သမာဓိဿ ပရိပန္ထော. အဿာသေနာဘိတုန္နဿ ပဿာသပဋိလာဘေ မုစ္ဆနာ သမာဓိဿ ပရိပန္ထော. ပဿာသေနာဘိတုန္နဿ အဿာသပဋိလာဘေ မုစ္ဆနာ သမာဓိဿ ပရိပန္ထော.
</Paragraph>

<Paragraph number="870" type="verses" book="ps">
_အနုဂစ္ဆနာ စ အဿာသံ,_  
_ပဿာသံ အနုဂစ္ဆနာ;_  
_သတိ အဇ္ဈတ္တဝိက္ခေပါ-_  
_ကင်္ခနာ ဗဟိဒ္ဓါဝိက္ခေပပတ္ထနာ._  

</Paragraph>

<Paragraph number="871" type="verses" book="ps">
_အဿာသေနာဘိတုန္နဿ,_  
_ပဿာသပဋိလာဘေ မုစ္ဆနာ;_  
_ပဿာသေနာဘိတုန္နဿ,_  
_အဿာသပဋိလာဘေ မုစ္ဆနာ._  

</Paragraph>

<Paragraph number="872" type="verses" book="ps">
_ဆ ဧတေ ဥပက္ကိလေသာ,_  
_အာနာပါနဿတိသမာဓိဿ;_  
_ယေဟိ ဝိက္ခိပ္ပမာနဿ,_  
_နော စ စိတ္တံ ဝိမုစ္စတိ;_  
_ဝိမောက္ခံ အပ္ပဇာနန္တာ,_  
_တေ ဟောန္တိ ပရပတ္တိယာတိ._
</Paragraph>
</Division>