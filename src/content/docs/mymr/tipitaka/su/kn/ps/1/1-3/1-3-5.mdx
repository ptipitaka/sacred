---
title: 1.3.5 သတောကာရိဉာဏနိဒ္ဒေသ
tableOfContents: false
sidebar:
  order: 5
type: tipitaka
basket: su
book: ps
review:
  current: review
  updated: '2025-10-23T09:13:45.071145'
  updated_by: ''
  notes: ''
  history:
  - state: review
    date: '2025-10-23T09:13:45.071145'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="163" book="ps" e="ch" v="26" p="173">

<Paragraph number="916" book="ps">
ကတမာနိ ဗာတ္တိံသ သတောကာရိဿ ဉာဏာနိ? ဣဓ ဘိက္ခု အရညဂတော ဝါ ရုက္ခမူလဂတော ဝါ သုညာဂါရဂတော ဝါ နိသီဒတိ ပလ္လင်္ကံ အာဘုဇိတွာ ဥဇုံ ကာယံ ပဏိဓာယ ပရိမုခံ သတိံ ဥပဋ္ဌပေတွာ. သော သတောဝ အဿသတိ သတော ပဿသတိ. ဒီဃံ ဝါ အဿသန္တော “ဒီဃံ အဿသာမီ”တိ ပဇာနာတိ. ဒီဃံ ဝါ ပဿသန္တော “ဒီဃံ ပဿသာမီ”တိ ပဇာနာတိ. ရဿံ ဝါ အဿသန္တော “ရဿံ အဿသာမီ”တိ ပဇာနာတိ. ရဿံ ဝါ ပဿသန္တော “ရဿံ ပဿသာမီ”တိ ပဇာနာတိ. “သဗ္ဗကာယပဋိသံဝေဒီ အဿသိဿာမီ”တိ သိက္ခတိ. “သဗ္ဗကာယပဋိသံဝေဒီ ပဿသိဿာမီ”တိ သိက္ခတိ. “ပဿမ္ဘယံ ကာယသင်္ခါရံ အဿသိဿာမီ”တိ သိက္ခတိ. “ပဿမ္ဘယံ ကာယသင်္ခါရံ ပဿသိဿာမီ”တိ သိက္ခတိ. ပီတိပဋိသံဝေဒီ …ပေ…  သုခပဋိသံဝေဒီ…  စိတ္တသင်္ခါရပဋိသံဝေဒီ…  ပဿမ္ဘယံ စိတ္တသင်္ခါရံ…  စိတ္တပဋိသံဝေဒီ…  အဘိပ္ပမောဒယံ စိတ္တံ…  သမာဒဟံ စိတ္တံ…  ဝိမောစယံ စိတ္တံ…  အနိစ္စာနုပဿီ…  ဝိရာဂါနုပဿီ…  နိရောဓာနုပဿီ…  “ပဋိနိဿဂ္ဂါနုပဿီ အဿသိဿာမီ”တိ သိက္ခတိ. “ပဋိနိဿဂ္ဂါနုပဿီ ပဿသိဿာမီ”တိ သိက္ခတိ.



</Paragraph>

</Division>
<Division number="164" book="ps" e="ch" v="26" p="174">

<Paragraph number="917" book="ps">
<Emphasis>ဣဓာ</Emphasis>တိ ဣမိဿာ ဒိဋ္ဌိယာ, ဣမိဿာ ခန္တိယာ, ဣမိဿာ ရုစိယာ, ဣမသ္မိံ အာဒါယေ, ဣမသ္မိံ ဓမ္မေ, ဣမသ္မိံ ဝိနယေ, ဣမသ္မိံ ဓမ္မဝိနယေ, ဣမသ္မိံ ပါဝစနေ, ဣမသ္မိံ ဗြဟ္မစရိယေ, ဣမသ္မိံ သတ္ထုသာသနေ. တေန ဝုစ္စတိ—  “ဣဓာ”တိ. <Emphasis>ဘိက္ခူ</Emphasis>တိ ပုထုဇ္ဇနကလျာဏကော ဝါ ဟောတိ ဘိက္ခု သေက္ခော ဝါ အရဟာ ဝါ အကုပ္ပဓမ္မော. <Emphasis>အရညန်</Emphasis>တိ နိက္ခမိတွာ ဗဟိ ဣန္ဒခီလာ သဗ္ဗမေတံ အရညံ. <Emphasis>ရုက္ခမူလန်</Emphasis>တိ ယတ္ထ ဘိက္ခုနော အာသနံ ပညတ္တံ ဟောတိ မဉ္စော ဝါ ပီဌံ ဝါ ဘိသိ ဝါ တဋ္ဋိကာ ဝါ စမ္မခဏ္ဍော ဝါ တိဏသန္ထရော ဝါ ပဏ္ဏသန္ထရော ဝါ ပလာလသန္ထရော ဝါ, တတ္ထ ဘိက္ခု စင်္ကမတိ ဝါ တိဋ္ဌတိ ဝါ နိသီဒတိ ဝါ သေယျံ ဝါ ကပ္ပေတိ. <Emphasis>သုညန်</Emphasis>တိ ကေနစိ အနာကိဏ္ဏံ ဟောတိ ဂဟဋ္ဌေဟိ ဝါ ပဗ္ဗဇိတေဟိ ဝါ. <Emphasis>အဂါရန်</Emphasis>တိ ဝိဟာရော အဍ္ဎယောဂေါ ပါသာဒေါ ဟမ္မိယံ ဂုဟာ. <Emphasis>နိသီဒတိ ပလ္လင်္ကံ အာဘုဇိတွာ</Emphasis>တိ နိသိန္နော ဟောတိ ပလ္လင်္ကံ အာဘုဇိတွာ. <Emphasis>ဥဇုံ ကာယံ ပဏိဓာယာ</Emphasis>တိ ဥဇုကော ဟောတိ ကာယော ဌိတော သုပဏိဟိတော. <Emphasis>ပရိမုခံ သတိံ ဥပဋ္ဌပေတွာ</Emphasis>တိ <Emphasis>ပရီ</Emphasis>တိ ပရိဂ္ဂဟဋ္ဌော. <Emphasis>မုခန်</Emphasis>တိ နိယျာနဋ္ဌော. <Emphasis>သတီ</Emphasis>တိ ဥပဋ္ဌာနဋ္ဌော. တေန ဝုစ္စတိ—  “ပရိမုခံ သတိံ ဥပဋ္ဌပေတွာ”တိ.



</Paragraph>

</Division>
<Division number="165" book="ps" e="ch" v="26" p="174">

<Paragraph number="918" book="ps">
<Emphasis>သတောဝ အဿသတိ, သတော ပဿသတီ</Emphasis>တိ ဗာတ္တိံသာယ အာကာရေဟိ သတော ကာရီ ဟောတိ. ဒီဃံ အဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော သတိ ဥပဋ္ဌိတာ ဟောတိ. တာယ သတိယာ တေန ဉာဏေန သတော ကာရီ ဟောတိ. ဒီဃံ ပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော သတိ ဥပဋ္ဌိတာ ဟောတိ. တာယ သတိယာ တေန ဉာဏေန သတော ကာရီ ဟောတိ. ရဿံ အဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော သတိ ဥပဋ္ဌိတာ ဟောတိ. တာယ သတိယာ တေန ဉာဏေန သတော ကာရီ ဟောတိ. ရဿံ ပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော သတိ ဥပဋ္ဌိတာ ဟောတိ. တာယ သတိယာ တေန ဉာဏေန သတော ကာရီ ဟောတိ …ပေ…  ပဋိနိဿဂ္ဂါနုပဿီ အဿာသဝသေန…  ပဋိနိဿဂ္ဂါနုပဿီ ပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော သတိ ဥပဋ္ဌိတာ ဟောတိ. တာယ သတိယာ တေန ဉာဏေန သတော ကာရီ ဟောတိ.

</Paragraph>
</Division>

<TableOfContents book="ps" section="1.3.5">
* [1.3.5.1 ပဌမစတုက္ကနိဒ္ဒေသ](1-3-5/1-3-5-1)
* [1.3.5.2 ဒုတိယစတုက္ကနိဒ္ဒေသ](1-3-5/1-3-5-2)
* [1.3.5.3 တတိယစတုက္ကနိဒ္ဒေသ](1-3-5/1-3-5-3)
* [1.3.5.4 စတုတ္ထစတုက္ကနိဒ္ဒေသ](1-3-5/1-3-5-4)
</TableOfContents>