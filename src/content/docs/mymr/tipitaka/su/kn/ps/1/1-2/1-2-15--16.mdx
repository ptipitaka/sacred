---
title: "1.2.15--16 ဘဝဝိဘဝဒိဋ္ဌိနိဒ္ဒေသ"
tableOfContents: false
sidebar:
  order: 7
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="148" book="ps">

<Paragraph number="827" book="ps">
ဩလီယနာဘိနိဝေသော ဘဝဒိဋ္ဌိ. အတိဓာဝနာဘိနိဝေသော ဝိဘဝဒိဋ္ဌိ. အဿာဒဒိဋ္ဌိယာ ပဉ္စတိံသာယ အာကာရေဟိ အဘိနိဝေသော ကတိ ဘဝဒိဋ္ဌိယော, ကတိ ဝိဘဝဒိဋ္ဌိယော? အတ္တာနုဒိဋ္ဌိယာ ဝီသတိယာ အာကာရေဟိ အဘိနိဝေသော ကတိ ဘဝဒိဋ္ဌိယော ကတိ ဝိဘဝဒိဋ္ဌိယော …ပေ…  လောကဝါဒပဋိသံယုတ္တာယ ဒိဋ္ဌိယာ အဋ္ဌဟိ အာကာရေဟိ အဘိနိဝေသော ကတိ ဘဝဒိဋ္ဌိယော ကတိ ဝိဘဝဒိဋ္ဌိယော?
</Paragraph>

<Paragraph number="828" book="ps">
အဿာဒဒိဋ္ဌိယာ ပဉ္စတိံသာယ အာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော. အတ္တာနုဒိဋ္ဌိယာ ဝီသတိယာ အာကာရေဟိ အဘိနိဝေသော ပန္နရသ ဘဝဒိဋ္ဌိယော, ပဉ္စ ဝိဘဝဒိဋ္ဌိယော. မိစ္ဆာဒိဋ္ဌိယာ ဒသဟိ အာကာရေဟိ အဘိနိဝေသော သဗ္ဗာဝ တာ ဝိဘဝဒိဋ္ဌိယော. သက္ကာယဒိဋ္ဌိယာ ဝီသတိယာ အာကာရေဟိ အဘိနိဝေသော ပန္နရသ ဘဝဒိဋ္ဌိယော, ပဉ္စ ဝိဘဝဒိဋ္ဌိယော. သက္ကာယဝတ္ထုကာယ သဿတဒိဋ္ဌိယာ ပန္နရသဟိ အာကာရေဟိ အဘိနိဝေသော သဗ္ဗာဝ တာ ဘဝဒိဋ္ဌိယော. သက္ကာယဝတ္ထုကာယ ဥစ္ဆေဒဒိဋ္ဌိယာ ပဉ္စဟာကာရေဟိ အဘိနိဝေသော သဗ္ဗာဝ တာ ဝိဘဝဒိဋ္ဌိယော.
</Paragraph>

<Paragraph number="829" book="ps">
“သဿတော လောကော”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သဗ္ဗာဝ တာ ဘဝဒိဋ္ဌိယော. “အသဿတော လောကော”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သဗ္ဗာဝ တာ ဝိဘဝဒိဋ္ဌိယော. “အန္တဝါ လောကော”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော. “အနန္တဝါ လောကော”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော. “တံ ဇီဝံ တံ သရီရန်”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သဗ္ဗာဝ တာ ဝိဘဝဒိဋ္ဌိယော. “အညံ ဇီဝံ အညံ သရီရန်”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သဗ္ဗာဝ တာ ဘဝဒိဋ္ဌိယော. “ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သဗ္ဗာဝ တာ ဘဝဒိဋ္ဌိယော. “န ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သဗ္ဗာဝ တာ ဝိဘဝဒိဋ္ဌိယော. “ဟောတိ စ န စ ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော “နေဝ ဟောတိ န န ဟောတိ တထာဂတော ပရံ မရဏာ”တိ—  အန္တဂ္ဂါဟိကာယ ဒိဋ္ဌိယာ ပဉ္စဟာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော.
</Paragraph>

<Paragraph number="830" book="ps">
ပုဗ္ဗန္တာနုဒိဋ္ဌိယာ အဋ္ဌာရသဟိ အာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော. အပရန္တာနုဒိဋ္ဌိယာ စတုစတ္တာရီသာယ အာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော. သညောဇနိကာယ ဒိဋ္ဌိယာ အဋ္ဌာရသဟိ အာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော. အဟန္တိ—  မာနဝိနိဗန္ဓာယ ဒိဋ္ဌိယာ အဋ္ဌာရသဟိ အာကာရေဟိ အဘိနိဝေသော သဗ္ဗာဝ တာ ဝိဘဝဒိဋ္ဌိယော. မမန္တိ—  မာနဝိနိဗန္ဓာယ ဒိဋ္ဌိယာ အဋ္ဌာရသဟိ အာကာရေဟိ အဘိနိဝေသော သဗ္ဗာဝ တာ ဘဝဒိဋ္ဌိယော. အတ္တဝါဒပဋိသံယုတ္တာယ ဒိဋ္ဌိယာ ဝီသတိယာ အာကာရေဟိ အဘိနိဝေသော ပန္နရသ ဘဝဒိဋ္ဌိယော, ပဉ္စ ဝိဘဝဒိဋ္ဌိယော. လောကဝါဒပဋိသံယုတ္တာယ ဒိဋ္ဌိယာ အဋ္ဌဟိ အာကာရေဟိ အဘိနိဝေသော သိယာ ဘဝဒိဋ္ဌိယော, သိယာ ဝိဘဝဒိဋ္ဌိယော.
</Paragraph>

<Paragraph number="831" book="ps">
သဗ္ဗာဝ တာ ဒိဋ္ဌိယော အဿာဒဒိဋ္ဌိယော. သဗ္ဗာဝ တာ ဒိဋ္ဌိယော အတ္တာနုဒိဋ္ဌိယော. သဗ္ဗာဝ တာ ဒိဋ္ဌိယော မိစ္ဆာဒိဋ္ဌိယော. သဗ္ဗာဝ တာ ဒိဋ္ဌိယော သက္ကာယဒိဋ္ဌိယော. သဗ္ဗာဝ တာ ဒိဋ္ဌိယော အန္တဂ္ဂါဟိကာ ဒိဋ္ဌိယော. သဗ္ဗာဝ တာ ဒိဋ္ဌိယော သညောဇနိကာ ဒိဋ္ဌိယော. သဗ္ဗာဝ တာ ဒိဋ္ဌိယော အတ္တဝါဒပဋိသံယုတ္တာ ဒိဋ္ဌိယော.
</Paragraph>

<Paragraph number="832" type="verses" book="ps">
_ဘဝဉ္စ ဒိဋ္ဌိံ ဝိဘဝဉ္စ ဒိဋ္ဌိံ,_  
_ဧတံ ဒွယံ တက္ကိကာ နိဿိတာသေ;_  
_တေသံ နိရောဓမှိ န ဟတ္ထိ ဉာဏံ,_  
_ယတ္ထာယံ လောကော ဝိပရီတသညီတိ._  

</Paragraph>

</Division>
<Division number="149" book="ps">

<Paragraph number="833" book="ps">
“ဒွီဟိ, ဘိက္ခဝေ, ဒိဋ္ဌိဂတေဟိ ပရိယုဋ္ဌိတာ ဒေဝမနုဿာ ဩလီယန္တိ ဧကေ, အတိဓာဝန္တိ ဧကေ; စက္ခုမန္တော စ ပဿန္တိ. ကထဉ္စ, ဘိက္ခဝေ, ဩလီယန္တိ ဧကေ? ဘဝါရာမာ, ဘိက္ခဝေ, ဒေဝမနုဿာ ဘဝရတာ ဘဝသမ္မုဒိတာ. တေသံ ဘဝနိရောဓာယ ဓမ္မေ ဒေသိယမာနေ စိတ္တံ န ပက္ခန္ဒတိ န ပသီဒတိ န သန္တိဋ္ဌတိ နာဓိမုစ္စတိ. ဧဝံ ခေါ, ဘိက္ခဝေ, ဩလီယန္တိ ဧကေ.
</Paragraph>

<Paragraph number="834" book="ps">
ကထဉ္စ, ဘိက္ခဝေ, အတိဓာဝန္တိ ဧကေ? ဘဝေနေဝ ခေါ ပနေကေ အဋ္ဋီယမာနာ ဟရာယမာနာ ဇိဂုစ္ဆမာနာ ဝိဘဝံ အဘိနန္ဒန္တိ—  ယတော ကိရ, ဘော, အယံ အတ္တာ ကာယဿ ဘေဒါ ပရံ မရဏာ ဥစ္ဆိဇ္ဇတိ ဝိနဿတိ န ဟောတိ ပရံ မရဏာ, ဧတံ သန္တံ ဧတံ ပဏီတံ ဧတံ ယာထာဝန္တိ. ဧဝံ ခေါ, ဘိက္ခဝေ, အတိဓာဝန္တိ ဧကေ.
</Paragraph>

<Paragraph number="835" book="ps">
ကထဉ္စ, ဘိက္ခဝေ, စက္ခုမန္တော စ ပဿန္တိ? ဣဓ, ဘိက္ခဝေ, ဘိက္ခု ဘူတံ ဘူတတော ပဿတိ. ဘူတံ ဘူတတော ဒိသွာ ဘူတဿ နိဗ္ဗိဒါယ ဝိရာဂါယ နိရောဓာယ ပဋိပန္နော ဟောတိ. ဧဝံ ခေါ, ဘိက္ခဝေ, စက္ခုမန္တော စ ပဿန္တိ.
</Paragraph>

<Paragraph number="836" type="verses" book="ps">
_ယော ဘူတံ ဘူတတော ဒိသွာ,_  
_ဘူတဿ စ အတိက္ကမံ;_  
_ယထာဘူတေဓိမုစ္စတိ,_  
_ဘဝတဏှာ ပရိက္ခယာ._  

</Paragraph>

<Paragraph number="837" type="verses" book="ps">
_သ ဝေ ဘူတပရိညာတော,_  
_ဝီတတဏှော ဘဝါဘဝေ;_  
_ဘူတဿ ဝိဘဝါ ဘိက္ခု,_  
_နာဂစ္ဆတိ ပုနဗ္ဘဝန်”တိ._  

</Paragraph>

</Division>
<Division number="150" book="ps">

<Paragraph number="838" book="ps">
တယော ပုဂ္ဂလာ ဝိပန္နဒိဋ္ဌီ, တယော ပုဂ္ဂလာ သမ္ပန္နဒိဋ္ဌီ. ကတမေ တယော ပုဂ္ဂလာ ဝိပန္နဒိဋ္ဌီ? တိတ္ထိယော စ, တိတ္ထိယသာဝကော စ, ယော စ မိစ္ဆာဒိဋ္ဌိကော—  ဣမေ တယော ပုဂ္ဂလာ ဝိပန္နဒိဋ္ဌီ.
</Paragraph>

<Paragraph number="839" book="ps">
ကတမေ တယော ပုဂ္ဂလာ သမ္ပန္နဒိဋ္ဌီ? တထာဂတော စ, တထာဂတသာဝကော စ, ယော စ သမ္မာဒိဋ္ဌိကော—  ဣမေ တယော ပုဂ္ဂလာ သမ္ပန္နဒိဋ္ဌီ.
</Paragraph>

<Paragraph number="840" type="verses" book="ps">
_“ကောဓနော ဥပနာဟီ စ,_  
_ပါပမက္ခီ စ ယော နရော;_  
_ဝိပန္နဒိဋ္ဌိ မာယာဝီ,_  
_တံ ဇညာ ဝသလော ဣတိ”._  

</Paragraph>

<Paragraph number="841" type="verses" book="ps">
_အက္ကောဓနော အနုပနာဟီ,_  
_ဝိသုဒ္ဓေါ သုဒ္ဓတံ ဂတော;_  
_သမ္ပန္နဒိဋ္ဌိ မေဓာဝီ,_  
_တံ ဇညာ အရိယော ဣတီတိ._  

</Paragraph>

<Paragraph number="842" book="ps">
တိဿော ဝိပန္နဒိဋ္ဌိယော, တိဿော သမ္ပန္နဒိဋ္ဌိယော. ကတမာ တိဿော ဝိပန္နဒိဋ္ဌိယော? ဧတံ မမာတိ—  ဝိပန္နဒိဋ္ဌိ. ဧသောဟမသ္မီတိ—  ဝိပန္နဒိဋ္ဌိ. ဧသော မေ အတ္တာတိ—  ဝိပန္နဒိဋ္ဌိ. ဣမာ တိဿော ဝိပန္နဒိဋ္ဌိယော.
</Paragraph>

<Paragraph number="843" book="ps">
ကတမာ တိဿော သမ္ပန္နဒိဋ္ဌိယော? နေတံ မမာတိ—  သမ္ပန္နဒိဋ္ဌိ. နေသောဟမသ္မီတိ—  သမ္ပန္နဒိဋ္ဌိ. န မေသော အတ္တာတိ—  သမ္ပန္နဒိဋ္ဌိ. ဣမာ တိဿော သမ္ပန္နဒိဋ္ဌိယော.
</Paragraph>

<Paragraph number="844" book="ps">
<Emphasis>ဧတံ မမာ</Emphasis>တိ—  ကာ ဒိဋ္ဌိ, ကတိ ဒိဋ္ဌိယော, ကတမန္တာနုဂ္ဂဟိတာ တာ ဒိဋ္ဌိယော? <Emphasis>ဧသောဟမသ္မီ</Emphasis>တိ—  ကာ ဒိဋ္ဌိ, ကတိ ဒိဋ္ဌိယော, ကတမန္တာနုဂ္ဂဟိတာ တာ ဒိဋ္ဌိယော? <Emphasis>ဧသော မေ အတ္တာ</Emphasis>တိ—  ကာ ဒိဋ္ဌိ, ကတိ ဒိဋ္ဌိယော, ကတမန္တာနုဂ္ဂဟိတာ တာ ဒိဋ္ဌိယော?
</Paragraph>

<Paragraph number="845" book="ps">
<Emphasis>ဧတံ မမာ</Emphasis>တိ—  ပုဗ္ဗန္တာနုဒိဋ္ဌိ. အဋ္ဌာရသ ဒိဋ္ဌိယော. ပုဗ္ဗန္တာနုဂ္ဂဟိတာ တာ ဒိဋ္ဌိယော. <Emphasis>ဧသောဟမသ္မီ</Emphasis>တိ—  အပရန္တာနုဒိဋ္ဌိ. စတုစတ္တာရီသံ ဒိဋ္ဌိယော. အပရန္တာနုဂ္ဂဟိတာ တာ ဒိဋ္ဌိယော. <Emphasis>ဧသော မေ အတ္တာ</Emphasis>တိ—  ဝီသတိဝတ္ထုကာ အတ္တာနုဒိဋ္ဌိ. ဝီသတိဝတ္ထုကာ သက္ကာယဒိဋ္ဌိ. သက္ကာယဒိဋ္ဌိပ္ပမုခါနိ ဒွါသဋ္ဌိ ဒိဋ္ဌိဂတာနိ. ပုဗ္ဗန္တာပရန္တာနုဂ္ဂဟိတာ တာ ဒိဋ္ဌိယော.
</Paragraph>

</Division>
<Division number="151" book="ps">

<Paragraph number="846" book="ps">
“ယေ ကေစိ, ဘိက္ခဝေ, မယိ နိဋ္ဌံ ဂတာ, သဗ္ဗေ တေ ဒိဋ္ဌိသမ္ပန္နာ. တေသံ ဒိဋ္ဌိသမ္ပန္နာနံ ပဉ္စန္နံ ဣဓ နိဋ္ဌာ, ပဉ္စန္နံ ဣဓ ဝိဟာယ နိဋ္ဌာ. ကတမေသံ ပဉ္စန္နံ ဣဓ နိဋ္ဌာ? သတ္တက္ခတ္တုပရမဿ, ကောလံကောလဿ, ဧကဗီဇိဿ, သကဒါဂါမိဿ, ယော စ ဒိဋ္ဌေဝ ဓမ္မေ အရဟာ—  ဣမေသံ ပဉ္စန္နံ ဣဓ နိဋ္ဌာ.
</Paragraph>

<Paragraph number="847" book="ps">
ကတမေသံ ပဉ္စန္နံ ဣဓ ဝိဟာယ နိဋ္ဌာ? အန္တရာပရိနိဗ္ဗာယိဿ, ဥပဟစ္စပရိနိဗ္ဗာယိဿ, အသင်္ခါရပရိနိဗ္ဗာယိဿ, သသင်္ခါရပရိနိဗ္ဗာယိဿ, ဥဒ္ဓံသောတဿ, အကနိဋ္ဌဂါမိနော—  ဣမေသံ ပဉ္စန္နံ ဣဓ ဝိဟာယ နိဋ္ဌာ.
</Paragraph>

<Paragraph number="848" book="ps">
ယေ ကေစိ, ဘိက္ခဝေ, မယိ နိဋ္ဌံ ဂတာ, သဗ္ဗေ တေ ဒိဋ္ဌိသမ္ပန္နာ. တေသံ ဒိဋ္ဌိသမ္ပန္နာနံ ဣမေသံ ပဉ္စန္နံ ဣဓ နိဋ္ဌာ, ဣမေသံ ပဉ္စန္နံ ဣဓ ဝိဟာယ နိဋ္ဌာ.
</Paragraph>

<Paragraph number="849" book="ps">
ယေ ကေစိ, ဘိက္ခဝေ, မယိ အဝေစ္စပ္ပသန္နာ, သဗ္ဗေ တေ သောတာပန္နာ. တေသံ သောတာပန္နာနံ ပဉ္စန္နံ ဣဓ နိဋ္ဌာ, ပဉ္စန္နံ ဣဓ ဝိဟာယ နိဋ္ဌာ. ကတမေသံ ပဉ္စန္နံ ဣဓ နိဋ္ဌာ? သတ္တက္ခတ္တုပရမဿ, ကောလံကောလဿ, ဧကဗီဇိဿ, သကဒါဂါမိဿ, ယော စ ဒိဋ္ဌေဝ ဓမ္မေ အရဟာ—  ဣမေသံ ပဉ္စန္နံ ဣဓ နိဋ္ဌာ.
</Paragraph>

<Paragraph number="850" book="ps">
ကတမေသံ ပဉ္စန္နံ ဣဓ ဝိဟာယ နိဋ္ဌာ? အန္တရာပရိနိဗ္ဗာယိဿ, ဥပဟစ္စပရိနိဗ္ဗာယိဿ, အသင်္ခါရပရိနိဗ္ဗာယိဿ, သသင်္ခါရပရိနိဗ္ဗာယိဿ, ဥဒ္ဓံသောတဿ, အကနိဋ္ဌဂါမိနော—  ဣမေသံ ပဉ္စန္နံ ဣဓ ဝိဟာယ နိဋ္ဌာ.
</Paragraph>

<Paragraph number="851" book="ps">
ယေ ကေစိ, ဘိက္ခဝေ, မယိ အဝေစ္စပ္ပသန္နာ, သဗ္ဗေ တေ သောတာပန္နာ. တေသံ သောတာပန္နာနံ ဣမေသံ ပဉ္စန္နံ ဣဓ နိဋ္ဌာ. ဣမေသံ ပဉ္စန္နံ ဣဓ ဝိဟာယ နိဋ္ဌာ”တိ.

</Paragraph>
</Division>

<Paragraph number="852" type="center" book="ps">
ဘဝဝိဘဝဒိဋ္ဌိနိဒ္ဒေသော သောဠသမော.

  
ဒိဋ္ဌိကထာ နိဋ္ဌိတာ.
</Paragraph>