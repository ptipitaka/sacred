---
title: 3.5 စရိယာကထာ
tableOfContents: false
sidebar:
  order: 5
type: tipitaka
basket: su
book: ps
review:
  current: review
  updated: '2025-10-21T08:13:00.389554'
  updated_by: ''
  notes: ''
  history:
  - state: review
    date: '2025-10-21T08:13:00.389554'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="28" book="ps" e="ch" v="26" p="324">

<Paragraph number="1854" book="ps">
<Emphasis>စရိယာ</Emphasis>တိ, အဋ္ဌ စရိယာယော—  ဣရိယာပထစရိယာ, အာယတနစရိယာ, သတိစရိယာ, သမာဓိစရိယာ, ဉာဏစရိယာ, မဂ္ဂစရိယာ, ပတ္တိစရိယာ, လောကတ္ထစရိယာတိ.
</Paragraph>

<Paragraph number="1855" book="ps">
<Emphasis>ဣရိယာပထစရိယာ</Emphasis>တိ စတူသု ဣရိယာပထေသု. <Emphasis>အာယတနစရိယာ</Emphasis>တိ ဆသု အဇ္ဈတ္တိကဗာဟိရေသု အာယတနေသု. <Emphasis>သတိစရိယာ</Emphasis>တိ စတူသု သတိပဋ္ဌာနေသု. <Emphasis>သမာဓိစရိယာ</Emphasis>တိ စတူသု ဈာနေသု. <Emphasis>ဉာဏစရိယာ</Emphasis>တိ စတူသု အရိယသစ္စေသု. <Emphasis>မဂ္ဂစရိယာ</Emphasis>တိ စတူသု အရိယမဂ္ဂေသု. <Emphasis>ပတ္တိစရိယာ</Emphasis>တိ စတူသု သာမညဖလေသု. <Emphasis>လောကတ္ထစရိယာ</Emphasis>တိ တထာဂတေသု အရဟန္တေသု သမ္မာသမ္ဗုဒ္ဓေသု ပဒေသေ ပစ္စေကဗုဒ္ဓေသု ပဒေသေ သာဝကေသု.
</Paragraph>

<Paragraph number="1856" book="ps">
ဣရိယာပထစရိယာ စ ပဏိဓိသမ္ပန္နာနံ. အာယတနစရိယာ စ ဣန္ဒြိယေသု ဂုတ္တဒွါရာနံ. သတိစရိယာ စ အပ္ပမာဒဝိဟာရီနံ. သမာဓိစရိယာ စ အဓိစိတ္တမနုယုတ္တာနံ. ဉာဏစရိယာ စ ဗုဒ္ဓိသမ္ပန္နာနံ. မဂ္ဂစရိယာ စ သမ္မာပဋိပန္နာနံ. ပတ္တိစရိယာ စ အဓိဂတဖလာနံ. လောကတ္ထစရိယာ စ တထာဂတာနံ အရဟန္တာနံ သမ္မာသမ္ဗုဒ္ဓါနံ ပဒေသေ ပစ္စေကဗုဒ္ဓါနံ ပဒေသေ သာဝကာနံ. ဣမာ အဋ္ဌ စရိယာယော.
</Paragraph>

</Division>
<Division number="29" book="ps" e="ch" v="26" p="327">

<Paragraph number="1857" book="ps">
အပရာပိ အဋ္ဌ စရိယာယော. အဓိမုစ္စန္တော သဒ္ဓါယ စရတိ, ပဂ္ဂဏှန္တော ဝီရိယေန စရတိ, ဥပဋ္ဌာပေန္တော သတိယာ စရတိ, အဝိက္ခေပံ ကရောန္တော သမာဓိနာ စရတိ, ပဇာနန္တော ပညာယ စရတိ, ဝိဇာနန္တော ဝိညာဏစရိယာယ စရတိ, ဧဝံ ပဋိပန္နဿ ကုသလာ ဓမ္မာ အာယာပေန္တီတိ အာယတနစရိယာယ စရတိ, ဧဝံ ပဋိပန္နော ဝိသေသမဓိဂစ္ဆတီတိ ဝိသေသစရိယာယ စရတိ. ဣမာ အဋ္ဌ စရိယာယော.
</Paragraph>

<Paragraph number="1858" book="ps">
အပရာပိ အဋ္ဌ စရိယာယော. ဒဿနစရိယာ စ သမ္မာဒိဋ္ဌိယာ, အဘိနိရောပနစရိယာ စ သမ္မာသင်္ကပ္ပဿ, ပရိဂ္ဂဟစရိယာ စ သမ္မာဝါစာယ, သမုဋ္ဌာနစရိယာ စ သမ္မာကမ္မန္တဿ, ဝေါဒါနစရိယာ စ သမ္မာအာဇီဝဿ, ပဂ္ဂဟစရိယာ စ သမ္မာဝါယာမဿ, ဥပဋ္ဌာနစရိယာ စ သမ္မာသတိယာ, အဝိက္ခေပစရိယာ စ သမ္မာသမာဓိဿ. ဣမာ အဋ္ဌ စရိယာယောတိ.

</Paragraph>
</Division>

<Paragraph number="1859" type="center" book="ps">
စရိယာကထာ နိဋ္ဌိတာ.
</Paragraph>