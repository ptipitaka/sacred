---
title: "3.4.2 ဣန္ဒြိယနိဒ္ဒေသ"
tableOfContents: false
sidebar:
  order: 2
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27" book="ps">

<Paragraph number="1850" book="ps">
သဒ္ဓိန္ဒြိယဿ ပဉ္စ ဝိဝေကာ, ပဉ္စ ဝိရာဂါ, ပဉ္စ နိရောဓာ, ပဉ္စ ဝေါသဂ္ဂါ, ဒွါဒသ နိဿယာ. ဝီရိယိန္ဒြိယဿ …ပေ…  သတိန္ဒြိယဿ …ပေ…  သမာဓိန္ဒြိယဿ …ပေ…  ပညိန္ဒြိယဿ ပဉ္စ ဝိဝေကာ, ပဉ္စ ဝိရာဂါ, ပဉ္စ နိရောဓာ, ပဉ္စ ဝေါသဂ္ဂါ, ဒွါဒသ နိဿယာ.
</Paragraph>

<Paragraph number="1851" book="ps">
<Emphasis>သဒ္ဓိန္ဒြိယဿ ကတမေ ပဉ္စ ဝိဝေကာ?</Emphasis> ဝိက္ခမ္ဘနဝိဝေကော, တဒင်္ဂဝိဝေကော, သမုစ္ဆေဒဝိဝေကော, ပဋိပ္ပဿဒ္ဓိဝိဝေကော, နိဿရဏဝိဝေကော. ဝိက္ခမ္ဘနဝိဝေကော စ နီဝရဏာနံ ပဌမဇ္ဈာနံ ဘာဝယတော, တဒင်္ဂဝိဝေကော စ ဒိဋ္ဌိဂတာနံ နိဗ္ဗေဓဘာဂိယံ သမာဓိံ ဘာဝယတော, သမုစ္ဆေဒဝိဝေကော စ လောကုတ္တရံ ခယဂါမိမဂ္ဂံ ဘာဝယတော, ပဋိပ္ပဿဒ္ဓိဝိဝေကော စ ဖလက္ခဏေ, နိဿရဏဝိဝေကော စ နိရောဓော နိဗ္ဗာနံ. သဒ္ဓိန္ဒြိယဿ ဣမေ ပဉ္စ ဝိဝေကာ. ဣမေသု ပဉ္စသု ဝိဝေကေသု ဆန္ဒဇာတော ဟောတိ သဒ္ဓါဓိမုတ္တော, စိတ္တဉ္စဿ သွာဓိဋ္ဌိတံ …ပေ…  သဒ္ဓိန္ဒြိယဿ ဣမေ ပဉ္စ ဝိဝေကာ, ပဉ္စ ဝိရာဂါ, ပဉ္စ နိရောဓာ, ပဉ္စ ဝေါသဂ္ဂါ, ဒွါဒသ နိဿယာ.
</Paragraph>

<Paragraph number="1852" book="ps">
ဝီရိယိန္ဒြိယဿ …ပေ…  သတိန္ဒြိယဿ …ပေ…  သမာဓိန္ဒြိယဿ…  ပညိန္ဒြိယဿ ကတမေ ပဉ္စ ဝိဝေကာ? ဝိက္ခမ္ဘနဝိဝေကော, တဒင်္ဂဝိဝေကော, သမုစ္ဆေဒဝိဝေကော, ပဋိပ္ပဿဒ္ဓိဝိဝေကော, နိဿရဏဝိဝေကော …ပေ…  ပညိန္ဒြိယဿ ဣမေ ပဉ္စ ဝိဝေကာ, ပဉ္စ ဝိရာဂါ, ပဉ္စ နိရောဓာ, ပဉ္စ ဝေါသဂ္ဂါ, ဒွါဒသ နိဿယာတိ.

</Paragraph>
</Division>

<Paragraph number="1853" type="center" book="ps">
ဝိဝေကကထာ နိဋ္ဌိတာ.
</Paragraph>