---
title: 1.3.3.2 ဒုတိယစ္ဆက္က
tableOfContents: false
sidebar:
  order: 2
type: tipitaka
basket: su
book: ps
review:
  current: review
  updated: '2025-10-27T21:48:47.196156'
  updated_by: ''
  notes: ''
  history:
  - state: review
    date: '2025-10-27T21:48:47.196156'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="155" book="ps" e="ch" v="26" p="164">

<Paragraph number="873" book="ps">
နိမိတ္တံ အာဝဇ္ဇတော အဿာသေ စိတ္တံ ဝိကမ္ပတိ—  သမာဓိဿ ပရိပန္ထော. အဿာသံ အာဝဇ္ဇတော နိမိတ္တေ စိတ္တံ ဝိကမ္ပတိ—  သမာဓိဿ ပရိပန္ထော. နိမိတ္တံ အာဝဇ္ဇတော ပဿာသေ စိတ္တံ ဝိကမ္ပတိ—  သမာဓိဿ ပရိပန္ထော. ပဿာသံ အာဝဇ္ဇတော နိမိတ္တေ စိတ္တံ ဝိကမ္ပတိ—  သမာဓိဿ ပရိပန္ထော. အဿာသံ အာဝဇ္ဇတော ပဿာသေ စိတ္တံ ဝိကမ္ပတိ—  သမာဓိဿ ပရိပန္ထော. ပဿာသံ အာဝဇ္ဇတော အဿာသေ စိတ္တံ ဝိကမ္ပတိ—  သမာဓိဿ ပရိပန္ထော.
</Paragraph>

<Paragraph number="874" type="verses" book="ps">
_နိမိတ္တံ အာဝဇ္ဇမာနဿ,_  
_အဿာသေ ဝိက္ခိပတေ မနော;_  
_အဿာသံ အာဝဇ္ဇမာနဿ,_  
_နိမိတ္တေ စိတ္တံ ဝိကမ္ပတိ._  

</Paragraph>

<Paragraph number="875" type="verses" book="ps">
_နိမိတ္တံ အာဝဇ္ဇမာနဿ,_  
_ပဿာသေ ဝိက္ခိပတေ မနော;_  
_ပဿာသံ အာဝဇ္ဇမာနဿ,_  
_နိမိတ္တေ စိတ္တံ ဝိကမ္ပတိ._  

</Paragraph>

<Paragraph number="876" type="verses" book="ps">
_အဿာသံ အာဝဇ္ဇမာနဿ,_  
_ပဿာသေ ဝိက္ခိပတေ မနော;_  
_ပဿာသံ အာဝဇ္ဇမာနဿ,_  
_အဿာသေ စိတ္တံ ဝိကမ္ပတိ._  

</Paragraph>

<Paragraph number="877" type="verses" book="ps">
_ဆ ဧတေ ဥပက္ကိလေသာ,_  
_အာနာပါနဿတိသမာဓိဿ;_  
_ယေဟိ ဝိက္ခိပ္ပမာနဿ,_  
_နော စ စိတ္တံ ဝိမုစ္စတိ;_  
_ဝိမောက္ခံ အပ္ပဇာနန္တာ,_  
_တေ ဟောန္တိ ပရပတ္တိယာတိ._
</Paragraph>
</Division>