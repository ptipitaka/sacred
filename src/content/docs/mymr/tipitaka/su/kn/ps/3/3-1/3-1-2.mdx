---
title: "3.1.2 ပုဂ္ဂလဝိသေသနိဒ္ဒေသ"
tableOfContents: false
sidebar:
  order: 2
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="8" book="ps">

<Paragraph number="1775" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ—  ဧကော ပုဗ္ဗယောဂသမ္ပန္နော, ဧကော န ပုဗ္ဗယောဂသမ္ပန္နော. ယော ပုဗ္ဗယောဂသမ္ပန္နော သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1776" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ—  ဧကော ဗဟုဿုတော, ဧကော န ဗဟုဿုတော. ယော ဗဟုဿုတော, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1777" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ, ဒွေပိ ဗဟုဿုတာ—  ဧကော ဒေသနာဗဟုလော, ဧကော န ဒေသနာဗဟုလော. ယော ဒေသနာဗဟုလော, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1778" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ, ဒွေပိ ဗဟုဿုတာ, ဒွေပိ ဒေသနာဗဟုလာ—  ဧကော ဂရူပနိဿိတော, ဧကော န ဂရူပနိဿိတော. ယော ဂရူပနိဿိတော, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1779" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ, ဒွေပိ ဗဟုဿုတာ, ဒွေပိ ဒေသနာဗဟုလာ, ဒွေပိ ဂရူပနိဿိတာ—  ဧကော ဝိဟာရဗဟုလော, ဧကော န ဝိဟာရဗဟုလော. ယော ဝိဟာရဗဟုလော, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1780" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ, ဒွေပိ ဗဟုဿုတာ, ဒွေပိ ဒေသနာဗဟုလာ, ဒွေပိ ဂရူပနိဿိတာ, ဒွေပိ ဝိဟာရဗဟုလာ—  ဧကော ပစ္စဝေက္ခဏာဗဟုလော, ဧကော န ပစ္စဝေက္ခဏာဗဟုလော. ယော ပစ္စဝေက္ခဏာဗဟုလော, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1781" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ, ဒွေပိ ဗဟုဿုတာ, ဒွေပိ ဒေသနာဗဟုလာ, ဒွေပိ ဂရူပနိဿိတာ, ဒွေပိ ဝိဟာရဗဟုလာ, ဒွေပိ ပစ္စဝေက္ခဏာဗဟုလာ—  ဧကော သေခပဋိသမ္ဘိဒပ္ပတ္တော, ဧကော အသေခပဋိသမ္ဘိဒပ္ပတ္တော. ယော အသေခပဋိသမ္ဘိဒပ္ပတ္တော, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1782" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ, ဒွေပိ ဗဟုဿုတာ, ဒွေပိ ဒေသနာဗဟုလာ, ဒွေပိ ဂရူပနိဿိတာ, ဒွေပိ ဝိဟာရဗဟုလာ, ဒွေပိ ပစ္စဝေက္ခဏာဗဟုလာ, ဒွေပိ အသေခပဋိသမ္ဘိဒပ္ပတ္တာ—  ဧကော သာဝကပါရမိပ္ပတ္တော, ဧကော န သာဝကပါရမိပ္ပတ္တော. ယော သာဝကပါရမိပ္ပတ္တော, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1783" book="ps">
ဒွေ ပုဂ္ဂလာ ပဋိသမ္ဘိဒပ္ပတ္တာ, ဒွေပိ ပုဗ္ဗယောဂသမ္ပန္နာ, ဒွေပိ ဗဟုဿုတာ, ဒွေပိ ဒေသနာဗဟုလာ, ဒွေပိ ဂရူပနိဿိတာ, ဒွေပိ ဝိဟာရဗဟုလာ, ဒွေပိ ပစ္စဝေက္ခဏာဗဟုလာ, ဒွေပိ အသေခပဋိသမ္ဘိဒပ္ပတ္တာ—  ဧကော သာဝကပါရမိပ္ပတ္တော, ဧကော ပစ္စေကသမ္ဗုဒ္ဓေါ. ယော ပစ္စေကသမ္ဗုဒ္ဓေါ, သော တေန အတိရေကော ဟောတိ, အဓိကော ဟောတိ, ဝိသေသော ဟောတိ. တဿ ဉာဏံ ပဘိဇ္ဇတိ.
</Paragraph>

<Paragraph number="1784" book="ps">
ပစ္စေကဗုဒ္ဓဉ္စ သဒေဝကဉ္စ လောကံ ဥပါဒါယ တထာဂတော အရဟံ သမ္မာသမ္ဗုဒ္ဓေါ အဂ္ဂေါ ပဋိသမ္ဘိဒပ္ပတ္တော ပညာပဘေဒကုသလော ပဘိန္နဉာဏော အဓိဂတပဋိသမ္ဘိဒေါ စတုဝေသာရဇ္ဇပ္ပတ္တော ဒသဗလဓာရီ ပုရိသာသဘော ပုရိသသီဟော …ပေ…  ယေပိ တေ ခတ္တိယပဏ္ဍိတာ ဗြာဟ္မဏပဏ္ဍိတာ ဂဟပတိပဏ္ဍိတာ သမဏပဏ္ဍိတာ နိပုဏာ ကတပရပ္ပဝါဒါ ဝါလဝေဓိရူပါ ဝေါဘိန္ဒန္တာ မညေ စရန္တိ ပညာဂတေန ဒိဋ္ဌိဂတာနိ, တေ ပဉှံ အဘိသင်္ခရိတွာ အဘိသင်္ခရိတွာ တထာဂတံ ဥပသင်္ကမိတွာ ပုစ္ဆန္တိ ဂူဠှာနိ စ ပဋိစ္ဆန္နာနိ စ. ကထိတာ ဝိသဇ္ဇိတာ စ တေ ပဉှာ ဘဂဝတာ ဟောန္တိ နိဒ္ဒိဋ္ဌကာရဏာ, ဥပက္ခိတ္တကာ စ တေ ဘဂဝတော သမ္ပဇ္ဇန္တိ. အထ ခေါ ဘဂဝါ တတ္ထ အတိရောစတိ, ယဒိဒံ ပညာယာတိ အဂ္ဂေါ ပဋိသမ္ဘိဒပ္ပတ္တောတိ.

</Paragraph>
</Division>

<Paragraph number="1785" type="center" book="ps">
မဟာပညာကထာ နိဋ္ဌိတာ.
</Paragraph>