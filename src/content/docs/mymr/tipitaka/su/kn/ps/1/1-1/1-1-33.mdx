---
title: 1.1.33 အရဏဝိဟာရဉာဏနိဒ္ဒေသ
tableOfContents: false
sidebar:
  order: 24
type: tipitaka
basket: su
book: ps
review:
  current: review
  updated: '2025-10-27T21:48:46.968388'
  updated_by: ''
  notes: ''
  history:
  - state: review
    date: '2025-10-27T21:48:46.968388'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="ps">
* ဉာဏကထာ
</Paragraph>


<Division number="82" book="ps" e="ch" v="26" p="93">

<Paragraph number="558" book="ps">
ကထံ ဒဿနာဓိပတေယျံ သန္တော စ ဝိဟာရာဓိဂမော ပဏီတာဓိမုတ္တတာ ပညာ အရဏဝိဟာရေ ဉာဏံ?
</Paragraph>

<Paragraph number="559" book="ps">
<Emphasis>ဒဿနာဓိပတေယျန်</Emphasis>တိ အနိစ္စာနုပဿနာ ဒဿနာဓိပတေယျံ, ဒုက္ခာနုပဿနာ ဒဿနာဓိပတေယျံ, အနတ္တာနုပဿနာ ဒဿနာဓိပတေယျံ, ရူပေ အနိစ္စာနုပဿနာ ဒဿနာဓိပတေယျံ, ရူပေ ဒုက္ခာနုပဿနာ ဒဿနာဓိပတေယျံ, ရူပေ အနတ္တာနုပဿနာ ဒဿနာဓိပတေယျံ; ဝေဒနာယ …ပေ…  သညာယ…  သင်္ခါရေသု…  ဝိညာဏေ…  စက္ခုသ္မိံ …ပေ…  ဇရာမရဏေ အနိစ္စာနုပဿနာ ဒဿနာဓိပတေယျံ, ဇရာမရဏေ ဒုက္ခာနုပဿနာ ဒဿနာဓိပတေယျံ, ဇရာမရဏေ အနတ္တာနုပဿနာ ဒဿနာဓိပတေယျံ.
</Paragraph>

<Paragraph number="560" book="ps">
<Emphasis>သန္တော စ ဝိဟာရာဓိဂမော</Emphasis>တိ သုညတော ဝိဟာရော သန္တော ဝိဟာရာဓိဂမော. အနိမိတ္တော ဝိဟာရော သန္တော ဝိဟာရာဓိဂမော. အပ္ပဏိဟိတော ဝိဟာရော သန္တော ဝိဟာရာဓိဂမော.
</Paragraph>

<Paragraph number="561" book="ps">
<Emphasis>ပဏီတာဓိမုတ္တတာ</Emphasis>တိ သုညတေ အဓိမုတ္တတာ ပဏီတာဓိမုတ္တတာ. အနိမိတ္တေ အဓိမုတ္တတာ ပဏီတာဓိမုတ္တတာ. အပ္ပဏိဟိတေ အဓိမုတ္တတာ ပဏီတာဓိမုတ္တတာ.
</Paragraph>

<Paragraph number="562" book="ps">
<Emphasis>အရဏဝိဟာရော</Emphasis>တိ ပဌမံ ဈာနံ အရဏဝိဟာရော. ဒုတိယံ ဈာနံ အရဏဝိဟာရော. တတိယံ ဈာနံ အရဏဝိဟာရော. စတုတ္ထံ ဈာနံ အရဏဝိဟာရော. အာကာသာနဉ္စာယတနသမာပတ္တိ အရဏဝိဟာရော …ပေ…  နေဝသညာနာသညာယတနသမာပတ္တိ အရဏဝိဟာရော.
</Paragraph>

<Paragraph number="563" book="ps">
<Emphasis>အရဏဝိဟာရော</Emphasis>တိ ကေနဋ္ဌေန အရဏဝိဟာရော? ပဌမေန ဈာနေန နီဝရဏေ ဟရတီတိ—  အရဏဝိဟာရော. ဒုတိယေန ဈာနေန ဝိတက္ကဝိစာရေ ဟရတီတိ—  အရဏဝိဟာရော. တတိယေန ဈာနေန ပီတိံ ဟရတီတိ—  အရဏဝိဟာရော. စတုတ္ထေန ဈာနေန သုခဒုက္ခေ ဟရတီတိ—  အရဏဝိဟာရော. အာကာသာနဉ္စာယတနသမာပတ္တိယာ ရူပသညံ ပဋိဃသညံ နာနတ္တသညံ ဟရတီတိ—  အရဏဝိဟာရော. ဝိညာဏဉ္စာယတနသမာပတ္တိယာ အာကာသာနဉ္စာယတနသညံ ဟရတီတိ—  အရဏဝိဟာရော. အာကိဉ္စညာယတနသမာပတ္တိယာ ဝိညာဏဉ္စာယတနသညံ ဟရတီတိ—  အရဏဝိဟာရော. နေဝသညာနာသညာယတနသမာပတ္တိယာ အာကိဉ္စညာယတနသညံ ဟရတီတိ—  အရဏဝိဟာရော. အယံ အရဏဝိဟာရော. တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “ဒဿနာဓိပတေယျံ သန္တော စ ဝိဟာရာဓိဂမော ပဏီတာဓိမုတ္တတာ ပညာ အရဏဝိဟာရေ ဉာဏံ”.

</Paragraph>
</Division>

<Paragraph number="564" type="center" book="ps">
အရဏဝိဟာရဉာဏနိဒ္ဒေသော တေတ္တိံသတိမော.
</Paragraph>