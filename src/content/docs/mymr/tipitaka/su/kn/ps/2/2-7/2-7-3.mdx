---
title: 2.7.3 ဣဒ္ဓိပါဒဝါရ
tableOfContents: false
sidebar:
  order: 3
type: tipitaka
basket: su
book: ps
review:
  current: review
  updated: '2025-10-27T21:48:47.472270'
  updated_by: ''
  notes: ''
  history:
  - state: review
    date: '2025-10-27T21:48:47.472270'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="42" book="ps" e="ch" v="26" p="46">

<Paragraph number="1643" book="ps">
“‘အယံ ဆန္ဒသမာဓိပဓာနသင်္ခါရသမန္နာဂတော ဣဒ္ဓိပါဒေါ’တိ မေ, ဘိက္ခဝေ ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒိ. ‘သော ခေါ ပနာယံ ဆန္ဒသမာဓိပဓာနသင်္ခါရသမန္နာဂတော ဣဒ္ဓိပါဒေါ ဘာဝေတဗ္ဗော’တိ မေ, ဘိက္ခဝေ …ပေ…  ဘာဝိတောတိ မေ, ဘိက္ခဝေ, ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒိ.
</Paragraph>

<Paragraph number="1644" book="ps">
အယံ ဝီရိယသမာဓိ …ပေ…  အယံ စိတ္တသမာဓိ …ပေ…  အယံ ဝီမံသာသမာဓိပဓာနသင်္ခါရသမန္နာဂတော ဣဒ္ဓိပါဒေါတိ မေ, ဘိက္ခဝေ, ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒိ. သော ခေါ ပနာယံ ဝီမံသာသမာဓိပဓာနသင်္ခါရသမန္နာဂတော ဣဒ္ဓိပါဒေါ ဘာဝေတဗ္ဗောတိ မေ, ဘိက္ခဝေ …ပေ…  ဘာဝိတောတိ မေ, ဘိက္ခဝေ, ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒိ”.
</Paragraph>

<Paragraph number="1645" book="ps">
“အယံ ဆန္ဒသမာဓိပဓာနသင်္ခါရသမန္နာဂတော ဣဒ္ဓိပါဒေါ”တိ ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒိ …ပေ…  သော ခေါ ပနာယံ ဆန္ဒသမာဓိပဓာနသင်္ခါရသမန္နာဂတော ဣဒ္ဓိပါဒေါ ဘာဝေတဗ္ဗောတိ …ပေ…  ဘာဝိတောတိ ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ, ဉာဏံ ဥဒပါဒိ, ပညာ ဥဒပါဒိ, ဝိဇ္ဇာ ဥဒပါဒိ, အာလောကော ဥဒပါဒိ.
</Paragraph>

<Paragraph number="1646" book="ps">
စက္ခုံ ဥဒပါဒီတိ—  ကေနဋ္ဌေန? ဉာဏံ ဥဒပါဒီတိ—  ကေနဋ္ဌေန? ပညာ ဥဒပါဒီတိ—  ကေနဋ္ဌေန? ဝိဇ္ဇာ ဥဒပါဒီတိ—  ကေနဋ္ဌေန? အာလောကော ဥဒပါဒီတိ—  ကေနဋ္ဌေန? <Emphasis>စက္ခုံ ဥဒပါဒီ</Emphasis>တိ—  ဒဿနဋ္ဌေန. <Emphasis>ဉာဏံ ဥဒပါဒီ</Emphasis>တိ—  ဉာတဋ္ဌေန. <Emphasis>ပညာ</Emphasis> <Emphasis>ဥဒပါဒီ</Emphasis>တိ—  ပဇာနနဋ္ဌေန. <Emphasis>ဝိဇ္ဇာ ဥဒပါဒီ</Emphasis>တိ—  ပဋိဝေဓဋ္ဌေန. <Emphasis>အာလောကော ဥဒပါဒီ</Emphasis>တိ—  ဩဘာသဋ္ဌေန.
</Paragraph>

<Paragraph number="1647" book="ps">
စက္ခုံ ဓမ္မော, ဒဿနဋ္ဌော အတ္ထော. ဉာဏံ ဓမ္မော, ဉာတဋ္ဌော အတ္ထော. ပညာ ဓမ္မော, ပဇာနနဋ္ဌော အတ္ထော. ဝိဇ္ဇာ ဓမ္မော, ပဋိဝေဓဋ္ဌော အတ္ထော. အာလောကော ဓမ္မော, ဩဘာသဋ္ဌော အတ္ထော. ဣမေ ပဉ္စ ဓမ္မာ ပဉ္စ အတ္ထာ ဆန္ဒဝတ္ထုကာ ဣဒ္ဓိပါဒဝတ္ထုကာ ဣဒ္ဓိပါဒါရမ္မဏာ ဣဒ္ဓိပါဒဂေါစရာ ဣဒ္ဓိပါဒသင်္ဂဟိတာ ဣဒ္ဓိပါဒပရိယာပန္နာ ဣဒ္ဓိပါဒေ သမုဒါဂတာ ဣဒ္ဓိပါဒေ ဌိတာ ဣဒ္ဓိပါဒေ ပတိဋ္ဌိတာ.
</Paragraph>

<Paragraph number="1648" book="ps">
<Emphasis>ဓမ္မစက္ကန်</Emphasis>တိ ကေနဋ္ဌေန ဓမ္မစက္ကံ? ဓမ္မဉ္စ ပဝတ္တေတိ စက္ကဉ္စာတိ—  ဓမ္မစက္ကံ. စက္ကဉ္စ ပဝတ္တေတိ ဓမ္မဉ္စာတိ—  ဓမ္မစက္ကံ. ဓမ္မေန ပဝတ္တေတီတိ—  ဓမ္မစက္ကံ. ဓမ္မစရိယာယ ပဝတ္တေတီတိ—  ဓမ္မစက္ကံ. ဓမ္မေ ဌိတော ပဝတ္တေတီတိ—  ဓမ္မစက္ကံ. ဓမ္မေ ပတိဋ္ဌိတော ပဝတ္တေတီတိ—  ဓမ္မစက္ကံ. ဓမ္မေ ပတိဋ္ဌာပေန္တော ပဝတ္တေတီတိ—  ဓမ္မစက္ကံ. ဓမ္မေ ဝသိပ္ပတ္တော ပဝတ္တေတီတိ—  ဓမ္မစက္ကံ. ဓမ္မေ ဝသိံ ပါပေန္တော ပဝတ္တေတီတိ—  ဓမ္မစက္ကံ. ဓမ္မေ ပါရမိပ္ပတ္တော ပဝတ္တေတီတိ—  ဓမ္မစက္ကံ. ဓမ္မေ ပါရမိံ ပါပေန္တော ပဝတ္တေတီတိ—  ဓမ္မစက္ကံ …ပေ…  ဓမ္မံ အပစာယမာနော ပဝတ္တေတီတိ—  ဓမ္မစက္ကံ. ဓမ္မဒ္ဓဇော ပဝတ္တေတီတိ—  ဓမ္မစက္ကံ. ဓမ္မကေတု ပဝတ္တေတီတိ—  ဓမ္မစက္ကံ. ဓမ္မာဓိပတေယျော ပဝတ္တေတီတိ—  ဓမ္မစက္ကံ. တံ ခေါ ပန ဓမ္မစက္ကံ အပ္ပဋိဝတ္တိယံ သမဏေန ဝါ ဗြာဟ္မဏေန ဝါ ဒေဝေန ဝါ မာရေန ဝါ ဗြဟ္မုနာ ဝါ ကေနစိ ဝါ လောကသ္မိန္တိ—  ဓမ္မစက္ကံ.
</Paragraph>

<Paragraph number="1649" book="ps">
“သဒ္ဓိန္ဒြိယံ ဓမ္မော. တံ ဓမ္မံ ပဝတ္တေတီ”တိ—  ဓမ္မစက္ကံ …ပေ…  အမတောဂဓံ နိဗ္ဗာနံ ပရိယောသာနဋ္ဌေန ဓမ္မော. တံ ဓမ္မံ ပဝတ္တေတီတိ—  ဓမ္မစက္ကံ.
</Paragraph>

<Paragraph number="1650" book="ps">
အယံ ဝီရိယသမာဓိပဓာနသင်္ခါရသမန္နာဂတော ဣဒ္ဓိပါဒေါတိ ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒိ …ပေ…  သော ခေါ ပနာယံ ဝီရိယသမာဓိပဓာနသင်္ခါရသမန္နာဂတော ဣဒ္ဓိပါဒေါ ဘာဝေတဗ္ဗောတိ …ပေ…  ဘာဝိတောတိ ပုဗ္ဗေ အနနုဿုတေသု ဓမ္မေသု စက္ခုံ ဥဒပါဒိ …ပေ…  အာလောကော ဥဒပါဒိ.
</Paragraph>

<Paragraph number="1651" book="ps">
စက္ခုံ ဥဒပါဒီတိ—  ကေနဋ္ဌေန …ပေ…  အာလောကော ဥဒပါဒီတိ—  ကေနဋ္ဌေန? <Emphasis>စက္ခုံ ဥဒပါဒီ</Emphasis>တိ—  ဒဿနဋ္ဌေန …ပေ…  <Emphasis>အာလောကော ဥဒပါဒီ</Emphasis>တိ—  ဩဘာသဋ္ဌေန.
</Paragraph>

<Paragraph number="1652" book="ps">
စက္ခုံ ဓမ္မော, ဒဿနဋ္ဌော အတ္ထော …ပေ…  အာလောကော ဓမ္မော, ဩဘာသဋ္ဌော အတ္ထော. ဣမေ ပဉ္စ ဓမ္မာ ပဉ္စ အတ္ထာ ဝီရိယဝတ္ထုကာ ဣဒ္ဓိပါဒဝတ္ထုကာ …ပေ…  စိတ္တဝတ္ထုကာ ဣဒ္ဓိပါဒဝတ္ထုကာ…  ဝီမံသာဝတ္ထုကာ ဣဒ္ဓိပါဒဝတ္ထုကာ ဣဒ္ဓိပါဒါရမ္မဏာ ဣဒ္ဓိပါဒဂေါစရာ ဣဒ္ဓိပါဒသင်္ဂဟိတာ ဣဒ္ဓိပါဒပရိယာပန္နာ ဣဒ္ဓိပါဒေ သမုဒါဂတာ ဣဒ္ဓိပါဒေ ဌိတာ ဣဒ္ဓိပါဒေ ပတိဋ္ဌိတာ.
</Paragraph>

<Paragraph number="1653" book="ps">
<Emphasis>ဓမ္မစက္ကန်</Emphasis>တိ ကေနဋ္ဌေန ဓမ္မစက္ကံ? ဓမ္မဉ္စ ပဝတ္တေတိ စက္ကဉ္စာတိ—  ဓမ္မစက္ကံ. စက္ကဉ္စ ပဝတ္တေတိ ဓမ္မဉ္စာတိ—  ဓမ္မစက္ကံ. ဓမ္မေန ပဝတ္တေတီတိ—  ဓမ္မစက္ကံ. ဓမ္မစရိယာယ ပဝတ္တေတီတိ—  ဓမ္မစက္ကံ. ဓမ္မေ ဌိတော ပဝတ္တေတီတိ—  ဓမ္မစက္ကံ. ဓမ္မေ ပတိဋ္ဌိတော ပဝတ္တေတီတိ—  ဓမ္မစက္ကံ …ပေ…  အမတောဂဓံ နိဗ္ဗာနံ ပရိယောသာနဋ္ဌေန ဓမ္မော. တံ ဓမ္မံ ပဝတ္တေတီတိ—  ဓမ္မစက္ကန္တိ.

</Paragraph>
</Division>

<Paragraph number="1654" type="center" book="ps">
ဓမ္မစက္ကကထာ နိဋ္ဌိတာ.
</Paragraph>