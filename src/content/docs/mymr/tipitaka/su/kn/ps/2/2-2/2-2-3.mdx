---
title: 2.2.3 ဒုတိယသုတ္တန္တနိဒ္ဒေသ
tableOfContents: false
sidebar:
  order: 3
type: tipitaka
basket: su
book: ps
review:
  current: review
  updated: '2025-10-23T09:13:45.389139'
  updated_by: ''
  notes: ''
  history:
  - state: review
    date: '2025-10-23T09:13:45.389139'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="14" book="ps" e="ch" v="26" p="18">

<Paragraph number="1400" book="ps">
ယံ ရူပံ ပဋိစ္စ ဥပ္ပဇ္ဇတိ သုခံ သောမနဿံ, အယံ ရူပဿ အဿာဒေါတိ—  ပဟာနပ္ပဋိဝေဓော သမုဒယသစ္စံ. ယံ ရူပံ အနိစ္စံ တံ ဒုက္ခံ ဝိပရိဏာမဓမ္မံ, အယံ ရူပဿ အာဒီနဝေါတိ—  ပရိညာပဋိဝေဓော ဒုက္ခသစ္စံ. ယော ရူပသ္မိံ ဆန္ဒရာဂဝိနယော ဆန္ဒရာဂပ္ပဟာနံ, ဣဒံ ရူပဿ နိဿရဏန္တိ—  သစ္ဆိကိရိယာပဋိဝေဓော နိရောဓသစ္စံ. ယာ ဣမေသု တီသု ဌာနေသု ဒိဋ္ဌိ သင်္ကပ္ပေါ ဝါစာ ကမ္မန္တော အာဇီဝေါ ဝါယာမော သတိ သမာဓိ—  ဘာဝနာပဋိဝေဓော မဂ္ဂသစ္စံ.
</Paragraph>

<Paragraph number="1401" book="ps">
ယံ ဝေဒနံ ပဋိစ္စ …ပေ…  ယံ သညံ ပဋိစ္စ…  ယံ သင်္ခါရေ ပဋိစ္စ…  ယံ ဝိညာဏံ ပဋိစ္စ ဥပ္ပဇ္ဇတိ သုခံ သောမနဿံ, အယံ ဝိညာဏဿ အဿာဒေါတိ—  ပဟာနပ္ပဋိဝေဓော သမုဒယသစ္စံ. ယံ ဝိညာဏံ အနိစ္စံ တံ ဒုက္ခံ ဝိပရိဏာမဓမ္မံ, အယံ ဝိညာဏဿ အာဒီနဝေါတိ—  ပရိညာပဋိဝေဓော ဒုက္ခသစ္စံ. ယော ဝိညာဏသ္မိံ ဆန္ဒရာဂဝိနယော ဆန္ဒရာဂပ္ပဟာနံ, ဣဒံ ဝိညာဏဿ နိဿရဏန္တိ—  သစ္ဆိကိရိယာပဋိဝေဓော နိရောဓသစ္စံ. ယာ ဣမေသု တီသု ဌာနေသု ဒိဋ္ဌိ သင်္ကပ္ပေါ ဝါစာ ကမ္မန္တော အာဇီဝေါ ဝါယာမော သတိ သမာဓိ—  ဘာဝနာပဋိဝေဓော မဂ္ဂသစ္စံ.
</Paragraph>

</Division>
<Division number="15" book="ps" e="ch" v="26" p="18">

<Paragraph number="1402" book="ps">
<Emphasis>သစ္စန်</Emphasis>တိ ကတိဟာကာရေဟိ သစ္စံ? ဧသနဋ္ဌေန, ပရိဂ္ဂဟဋ္ဌေန, ပဋိဝေဓဋ္ဌေန. ကထံ ဧသနဋ္ဌေန သစ္စံ? ဇရာမရဏံ ကိံနိဒါနံ, ကိံသမုဒယံ, ကိံဇာတိကံ, ကိံပဘဝန္တိ—  ဧဝံ ဧသနဋ္ဌေန သစ္စံ. ဇရာမရဏံ ဇာတိနိဒါနံ, ဇာတိသမုဒယံ, ဇာတိဇာတိကံ, ဇာတိပ္ပဘဝန္တိ—  ဧဝံ ပရိဂ္ဂဟဋ္ဌေန သစ္စံ. ဇရာမရဏဉ္စ ပဇာနာတိ, ဇရာမရဏသမုဒယဉ္စ ပဇာနာတိ, ဇရာမရဏနိရောဓဉ္စ ပဇာနာတိ, ဇရာမရဏနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1403" book="ps">
ဇာတိ ကိံနိဒါနာ, ကိံသမုဒယာ, ကိံဇာတိကာ, ကိံပဘဝါတိ—  ဧဝံ ဧသနဋ္ဌေန သစ္စံ. ဇာတိ ဘဝနိဒါနာ, ဘဝသမုဒယာ, ဘဝဇာတိကာ, ဘဝပ္ပဘဝါတိ—  ဧဝံ ပရိဂ္ဂဟဋ္ဌေန သစ္စံ. ဇာတိဉ္စ ပဇာနာတိ, ဇာတိသမုဒယဉ္စ ပဇာနာတိ, ဇာတိနိရောဓဉ္စ ပဇာနာတိ, ဇာတိနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1404" book="ps">
ဘဝေါ ကိံနိဒါနော, ကိံသမုဒယော, ကိံဇာတိကော, ကိံပဘဝေါတိ—  ဧဝံ ဧသနဋ္ဌေန သစ္စံ. ဘဝေါ ဥပါဒါနနိဒါနော, ဥပါဒါနသမုဒယော, ဥပါဒါနဇာတိကော, ဥပါဒါနပ္ပဘဝေါတိ—  ဧဝံ ပရိဂ္ဂဟဋ္ဌေန သစ္စံ. ဘဝံ စ ပဇာနာတိ, ဘဝသမုဒယဉ္စ ပဇာနာတိ, ဘဝနိရောဓဉ္စ ပဇာနာတိ, ဘဝနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1405" book="ps">
ဥပါဒါနံ ကိံနိဒါနံ, ကိံသမုဒယံ, ကိံဇာတိကံ, ကိံပဘဝန္တိ—  ဧဝံ ဧသနဋ္ဌေန သစ္စံ. ဥပါဒါနံ တဏှာနိဒါနံ, တဏှာသမုဒယံ, တဏှာဇာတိကံ, တဏှာပဘဝန္တိ—  ဧဝံ ပရိဂ္ဂဟဋ္ဌေန သစ္စံ. ဥပါဒါနဉ္စ ပဇာနာတိ, ဥပါဒါနသမုဒယဉ္စ ပဇာနာတိ, ဥပါဒါနနိရောဓဉ္စ ပဇာနာတိ ဥပါဒါနနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1406" book="ps">
တဏှာ ကိံနိဒါနာ, ကိံသမုဒယာ, ကိံဇာတိကာ, ကိံပဘဝါတိ—  ဧဝံ ဧသနဋ္ဌေန သစ္စံ. တဏှာ ဝေဒနာနိဒါနာ, ဝေဒနာသမုဒယာ, ဝေဒနာဇာတိကာ, ဝေဒနာပဘဝါတိ—  ဧဝံ ပရိဂ္ဂဟဋ္ဌေန သစ္စံ. တဏှဉ္စ ပဇာနာတိ, တဏှာသမုဒယဉ္စ ပဇာနာတိ, တဏှာနိရောဓဉ္စ ပဇာနာတိ, တဏှာနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1407" book="ps">
ဝေဒနာ ကိံနိဒါနာ, ကိံသမုဒယာ, ကိံဇာတိကာ, ကိံပဘဝါတိ—  ဧဝံ ဧသနဋ္ဌေန သစ္စံ. ဝေဒနာ ဖဿနိဒါနာ, ဖဿသမုဒယာ, ဖဿဇာတိကာ, ဖဿပ္ပဘဝါတိ—  ဧဝံ ပရိဂ္ဂဟဋ္ဌေန သစ္စံ. ဝေဒနဉ္စ ပဇာနာတိ, ဝေဒနာသမုဒယဉ္စ ပဇာနာတိ, ဝေဒနာနိရောဓဉ္စ ပဇာနာတိ, ဝေဒနာနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1408" book="ps">
ဖဿော ကိံနိဒါနော, ကိံသမုဒယော, ကိံဇာတိကော, ကိံပဘဝေါတိ—  ဧဝံ ဧသနဋ္ဌေန သစ္စံ. ဖဿော သဠာယတနနိဒါနော, သဠာယတနသမုဒယော, သဠာယတနဇာတိကော, သဠာယတနပ္ပဘဝေါတိ—  ဧဝံ ပရိဂ္ဂဟဋ္ဌေန သစ္စံ. ဖဿဉ္စ ပဇာနာတိ, ဖဿသမုဒယဉ္စ ပဇာနာတိ, ဖဿနိရောဓဉ္စ ပဇာနာတိ, ဖဿနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1409" book="ps">
သဠာယတနံ ကိံနိဒါနံ, ကိံသမုဒယံ, ကိံဇာတိကံ, ကိံပဘဝန္တိ—  ဧဝံ ဧသနဋ္ဌေန သစ္စံ. သဠာယတနံ နာမရူပနိဒါနံ, နာမရူပသမုဒယံ, နာမရူပဇာတိကံ, နာမရူပပ္ပဘဝန္တိ—  ဧဝံ ပရိဂ္ဂဟဋ္ဌေန သစ္စံ. သဠာယတနဉ္စ ပဇာနာတိ, သဠာယတနသမုဒယဉ္စ ပဇာနာတိ, သဠာယတနနိရောဓဉ္စ ပဇာနာတိ, သဠာယတနနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1410" book="ps">
နာမရူပံ ကိံနိဒါနံ, ကိံသမုဒယံ, ကိံဇာတိကံ, ကိံပဘဝန္တိ—  ဧဝံ ဧသနဋ္ဌေန သစ္စံ. နာမရူပံ ဝိညာဏနိဒါနံ, ဝိညာဏသမုဒယံ, ဝိညာဏဇာတိကံ, ဝိညာဏပ္ပဘဝန္တိ—  ဧဝံ ပရိဂ္ဂဟဋ္ဌေန သစ္စံ. နာမရူပဉ္စ ပဇာနာတိ, နာမရူပသမုဒယဉ္စ ပဇာနာတိ, နာမရူပနိရောဓဉ္စ ပဇာနာတိ, နာမရူပနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1411" book="ps">
ဝိညာဏံ ကိံနိဒါနံ, ကိံသမုဒယံ, ကိံဇာတိကံ, ကိံပဘဝန္တိ—  ဧဝံ ဧသနဋ္ဌေန သစ္စံ. ဝိညာဏံ သင်္ခါရနိဒါနံ, သင်္ခါရသမုဒယံ, သင်္ခါရဇာတိကံ, သင်္ခါရပ္ပဘဝန္တိ—  ဧဝံ ပရိဂ္ဂဟဋ္ဌေန သစ္စံ. ဝိညာဏဉ္စ ပဇာနာတိ, ဝိညာဏသမုဒယဉ္စ ပဇာနာတိ, ဝိညာဏနိရောဓဉ္စ ပဇာနာတိ, ဝိညာဏနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

<Paragraph number="1412" book="ps">
သင်္ခါရာ ကိံနိဒါနာ, ကိံသမုဒယာ, ကိံဇာတိကာ, ကိံပဘဝါတိ—  ဧဝံ ဧသနဋ္ဌေန သစ္စံ. သင်္ခါရာ အဝိဇ္ဇာနိဒါနာ, အဝိဇ္ဇာသမုဒယာ, အဝိဇ္ဇာဇာတိကာ, အဝိဇ္ဇာပဘဝါတိ—  ဧဝံ ပရိဂ္ဂဟဋ္ဌေန သစ္စံ. သင်္ခါရေ စ ပဇာနာတိ, သင်္ခါရသမုဒယဉ္စ ပဇာနာတိ, သင်္ခါရနိရောဓဉ္စ ပဇာနာတိ, သင်္ခါရနိရောဓဂါမိနိံ ပဋိပဒဉ္စ ပဇာနာတိ—  ဧဝံ ပဋိဝေဓဋ္ဌေန သစ္စံ.
</Paragraph>

</Division>
<Division number="16" book="ps" e="ch" v="26" p="19">

<Paragraph number="1413" book="ps">
ဇရာမရဏံ ဒုက္ခသစ္စံ, ဇာတိ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. ဇာတိ ဒုက္ခသစ္စံ, ဘဝေါ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. ဘဝေါ ဒုက္ခသစ္စံ, ဥပါဒါနံ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. ဥပါဒါနံ ဒုက္ခသစ္စံ, တဏှာ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. တဏှာ ဒုက္ခသစ္စံ, ဝေဒနာ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. ဝေဒနာ ဒုက္ခသစ္စံ, ဖဿော သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. ဖဿော ဒုက္ခသစ္စံ, သဠာယတနံ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. သဠာယတနံ ဒုက္ခသစ္စံ, နာမရူပံ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. နာမရူပံ ဒုက္ခသစ္စံ, ဝိညာဏံ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. ဝိညာဏံ ဒုက္ခသစ္စံ, သင်္ခါရာ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. သင်္ခါရာ ဒုက္ခသစ္စံ, အဝိဇ္ဇာ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ.
</Paragraph>

<Paragraph number="1414" book="ps">
ဇရာမရဏံ သိယာ ဒုက္ခသစ္စံ, သိယာ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စံ. ဇာတိ သိယာ ဒုက္ခသစ္စံ, သိယာ သမုဒယသစ္စံ …ပေ…  ဘဝေါ သိယာ ဒုက္ခသစ္စံ, သိယာ သမုဒယသစ္စံ, ဥဘိန္နမ္ပိ နိဿရဏံ နိရောဓသစ္စံ, နိရောဓပ္ပဇာနနာ မဂ္ဂသစ္စန္တိ.

</Paragraph>
</Division>

<Paragraph number="1415" type="center" book="ps">
သစ္စကထာ နိဋ္ဌိတာ.

  
ဘာဏဝါရော.
</Paragraph>