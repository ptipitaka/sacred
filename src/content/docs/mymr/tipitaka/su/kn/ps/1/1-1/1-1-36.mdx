---
title: 1.1.36 သမသီသဋ္ဌဉာဏနိဒ္ဒေသ
tableOfContents: false
sidebar:
  order: 27
type: tipitaka
basket: su
book: ps
review:
  current: review
  updated: '2025-10-21T10:07:48.941800'
  updated_by: ''
  notes: ''
  history:
  - state: review
    date: '2025-10-21T10:07:48.941800'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Paragraph type="center" book="ps">
* ဉာဏကထာ
</Paragraph>


<Division number="87" book="ps" e="ch" v="26" p="98">

<Paragraph number="579" book="ps">
ကထံ သဗ္ဗဓမ္မာနံ သမ္မာ သမုစ္ဆေဒေ နိရောဓေ စ အနုပဋ္ဌာနတာ ပညာ သမသီသဋ္ဌေ ဉာဏံ? <Emphasis>သဗ္ဗဓမ္မာနန်</Emphasis>တိ—  ပဉ္စက္ခန္ဓာ, ဒွါဒသာယတနာနိ, အဋ္ဌာရသ ဓာတုယော, ကုသလာ ဓမ္မာ, အကုသလာ ဓမ္မာ, အဗျာကတာ ဓမ္မာ, ကာမာဝစရာ ဓမ္မာ, ရူပါဝစရာ ဓမ္မာ, အရူပါဝစရာ ဓမ္မာ, အပရိယာပန္နာ ဓမ္မာ. <Emphasis>သမ္မာ သမုစ္ဆေဒေ</Emphasis>တိ နေက္ခမ္မေန ကာမစ္ဆန္ဒံ သမ္မာ သမုစ္ဆိန္ဒတိ. အဗျာပါဒေန ဗျာပါဒံ သမ္မာ သမုစ္ဆိန္ဒတိ. အာလောကသညာယ ထိနမိဒ္ဓံ သမ္မာ သမုစ္ဆိန္ဒတိ. အဝိက္ခေပေန ဥဒ္ဓစ္စံ သမ္မာ သမုစ္ဆိန္ဒတိ. ဓမ္မဝဝတ္ထာနေန ဝိစိကိစ္ဆံ သမ္မာ သမုစ္ဆိန္ဒတိ. ဉာဏေန အဝိဇ္ဇံ သမ္မာ သမုစ္ဆိန္ဒတိ. ပါမောဇ္ဇေန အရတိံ သမ္မာ သမုစ္ဆိန္ဒတိ. ပဌမေန ဈာနေန နီဝရဏေ သမ္မာ သမုစ္ဆိန္ဒတိ …ပေ…  အရဟတ္တမဂ္ဂေန သဗ္ဗကိလေသေ သမ္မာ သမုစ္ဆိန္ဒတိ.
</Paragraph>

<Paragraph number="580" book="ps">
<Emphasis>နိရောဓေ</Emphasis>တိ နေက္ခမ္မေန ကာမစ္ဆန္ဒံ နိရောဓေတိ. အဗျာပါဒေန ဗျာပါဒံ နိရောဓေတိ. အာလောကသညာယ ထိနမိဒ္ဓံ နိရောဓေတိ. အဝိက္ခေပေန ဥဒ္ဓစ္စံ နိရောဓေတိ. ဓမ္မဝဝတ္ထာနေန ဝိစိကိစ္ဆံ နိရောဓေတိ. ဉာဏေန အဝိဇ္ဇံ နိရောဓေတိ. ပါမောဇ္ဇေန အရတိံ နိရောဓေတိ. ပဌမေန ဈာနေန နီဝရဏေ နိရောဓေတိ …ပေ…  အရဟတ္တမဂ္ဂေန သဗ္ဗကိလေသေ နိရောဓေတိ.
</Paragraph>

<Paragraph number="581" book="ps">
<Emphasis>အနုပဋ္ဌာနတာ</Emphasis>တိ နေက္ခမ္မံ ပဋိလဒ္ဓဿ ကာမစ္ဆန္ဒော န ဥပဋ္ဌာတိ. အဗျာပါဒံ ပဋိလဒ္ဓဿ ဗျာပါဒေါ န ဥပဋ္ဌာတိ. အာလောကသညံ ပဋိလဒ္ဓဿ ထိနမိဒ္ဓံ န ဥပဋ္ဌာတိ. အဝိက္ခေပံ ပဋိလဒ္ဓဿ ဥဒ္ဓစ္စံ န ဥပဋ္ဌာတိ. ဓမ္မဝဝတ္ထာနံ ပဋိလဒ္ဓဿ ဝိစိကိစ္ဆာ န ဥပဋ္ဌာတိ. ဉာဏံ ပဋိလဒ္ဓဿ အဝိဇ္ဇာ န ဥပဋ္ဌာတိ. ပါမောဇ္ဇံ ပဋိလဒ္ဓဿ အရတိ န ဥပဋ္ဌာတိ. ပဌမံ ဈာနံ ပဋိလဒ္ဓဿ နီဝရဏာ န ဥပဋ္ဌဟန္တိ …ပေ…  အရဟတ္တမဂ္ဂံ ပဋိလဒ္ဓဿ သဗ္ဗကိလေသာ န ဥပဋ္ဌဟန္တိ.
</Paragraph>

<Paragraph number="582" book="ps">
<Emphasis>သမန်</Emphasis>တိ ကာမစ္ဆန္ဒဿ ပဟီနတ္တာ နေက္ခမ္မံ သမံ. ဗျာပါဒဿ ပဟီနတ္တာ အဗျာပါဒေါ သမံ. ထိနမိဒ္ဓဿ ပဟီနတ္တာ အာလောကသညာ သမံ. ဥဒ္ဓစ္စဿ ပဟီနတ္တာ အဝိက္ခေပေါ သမံ. ဝိစိကိစ္ဆာယ ပဟီနတ္တာ ဓမ္မဝဝတ္ထာနံ သမံ. အဝိဇ္ဇာယ ပဟီနတ္တာ ဉာဏံ သမံ. အရတိယာ ပဟီနတ္တာ ပါမောဇ္ဇံ သမံ. နီဝရဏာနံ ပဟီနတ္တာ ပဌမံ ဈာနံ သမံ …ပေ…  သဗ္ဗကိလေသာနံ ပဟီနတ္တာ အရဟတ္တမဂ္ဂေါ သမံ.
</Paragraph>

<Paragraph number="583" book="ps">
<Emphasis>သီသန်</Emphasis>တိ တေရသ သီသာနိ—  ပလိဗောဓသီသဉ္စ တဏှာ, ဝိနိဗန္ဓနသီသဉ္စ မာနော, ပရာမာသသီသဉ္စ ဒိဋ္ဌိ, ဝိက္ခေပသီသဉ္စ ဥဒ္ဓစ္စံ, သံကိလေသသီသဉ္စ အဝိဇ္ဇာ, အဓိမောက္ခသီသဉ္စ သဒ္ဓါ, ပဂ္ဂဟသီသဉ္စ ဝီရိယံ, ဥပဋ္ဌာနသီသဉ္စ သတိ, အဝိက္ခေပသီသဉ္စ သမာဓိ, ဒဿနသီသဉ္စ ပညာ, ပဝတ္တသီသဉ္စ ဇီဝိတိန္ဒြိယံ, ဂေါစရသီသဉ္စ ဝိမောက္ခော, သင်္ခါရသီသဉ္စ နိရောဓော. တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “သဗ္ဗဓမ္မာနံ သမ္မာ သမုစ္ဆေဒေ နိရောဓေ စ အနုပဋ္ဌာနတာ ပညာ သမသီသဋ္ဌေ ဉာဏံ”.

</Paragraph>
</Division>

<Paragraph number="584" type="center" book="ps">
သမသီသဋ္ဌဉာဏနိဒ္ဒေသော ဆတ္တိံသတိမော.
</Paragraph>