---
title: 1.4.2.1 အဿာဒနိဒ္ဒေသ
tableOfContents: false
sidebar:
  order: 1
type: tipitaka
basket: su
book: ps
review:
  current: review
  updated: '2025-10-21T10:07:49.159235'
  updated_by: ''
  notes: ''
  history:
  - state: review
    date: '2025-10-21T10:07:49.159235'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="189" book="ps" e="ch" v="26" p="205">

<Paragraph number="1023" book="ps">
ကတမေဟိ ပဉ္စဝီသတိယာ အာကာရေဟိ ပဉ္စန္နံ ဣန္ဒြိယာနံ အဿာဒေါ ဟောတိ; ကတမေဟိ ပဉ္စဝီသတိယာ အာကာရေဟိ ပဉ္စန္နံ ဣန္ဒြိယာနံ အဿာဒံ ပဇာနာတိ? အဿဒ္ဓိယဿ အနုပဋ္ဌာနံ သဒ္ဓိန္ဒြိယဿ အဿာဒေါ ဟောတိ, အဿဒ္ဓိယပရိဠာဟဿ အနုပဋ္ဌာနံ သဒ္ဓိန္ဒြိယဿ အဿာဒေါ ဟောတိ, အဓိမောက္ခစရိယာယ ဝေသာရဇ္ဇံ သဒ္ဓိန္ဒြိယဿ အဿာဒေါ ဟောတိ, သန္တော စ ဝိဟာရာဓိဂမော သဒ္ဓိန္ဒြိယဿ အဿာဒေါ ဟောတိ, ယံ သဒ္ဓိန္ဒြိယံ ပဋိစ္စ ဥပ္ပဇ္ဇတိ သုခံ သောမနဿံ အယံ သဒ္ဓိန္ဒြိယဿ အဿာဒေါ.
</Paragraph>

<Paragraph number="1024" book="ps">
ကောသဇ္ဇဿ အနုပဋ္ဌာနံ ဝီရိယိန္ဒြိယဿ အဿာဒေါ ဟောတိ, ကောသဇ္ဇပရိဠာဟဿ အနုပဋ္ဌာနံ ဝီရိယိန္ဒြိယဿ အဿာဒေါ ဟောတိ, ပဂ္ဂဟစရိယာယ ဝေသာရဇ္ဇံ ဝီရိယိန္ဒြိယဿ အဿာဒေါ ဟောတိ, သန္တော စ ဝိဟာရာဓိဂမော ဝီရိယိန္ဒြိယဿ အဿာဒေါ ဟောတိ, ယံ ဝီရိယိန္ဒြိယံ ပဋိစ္စ ဥပ္ပဇ္ဇတိ သုခံ သောမနဿံ အယံ ဝီရိယိန္ဒြိယဿ အဿာဒေါ.
</Paragraph>

<Paragraph number="1025" book="ps">
ပမာဒဿ အနုပဋ္ဌာနံ သတိန္ဒြိယဿ အဿာဒေါ ဟောတိ, ပမာဒပရိဠာဟဿ အနုပဋ္ဌာနံ သတိန္ဒြိယဿ အဿာဒေါ ဟောတိ, ဥပဋ္ဌာနစရိယာယ ဝေသာရဇ္ဇံ သတိန္ဒြိယဿ အဿာဒေါ ဟောတိ, သန္တော စ ဝိဟာရာဓိဂမော သတိန္ဒြိယဿ အဿာဒေါ ဟောတိ, ယံ သတိန္ဒြိယံ ပဋိစ္စ ဥပ္ပဇ္ဇတိ သုခံ သောမနဿံ အယံ သတိန္ဒြိယဿ အဿာဒေါ.
</Paragraph>

<Paragraph number="1026" book="ps">
ဥဒ္ဓစ္စဿ အနုပဋ္ဌာနံ သမာဓိန္ဒြိယဿ အဿာဒေါ ဟောတိ, ဥဒ္ဓစ္စပရိဠာဟဿ အနုပဋ္ဌာနံ သမာဓိန္ဒြိယဿ အဿာဒေါ ဟောတိ, အဝိက္ခေပစရိယာယ ဝေသာရဇ္ဇံ သမာဓိန္ဒြိယဿ အဿာဒေါ ဟောတိ, သန္တော စ ဝိဟာရာဓိဂမော သမာဓိန္ဒြိယဿ အဿာဒေါ ဟောတိ, ယံ သမာဓိန္ဒြိယံ ပဋိစ္စ ဥပ္ပဇ္ဇတိ သုခံ သောမနဿံ အယံ သမာဓိန္ဒြိယဿ အဿာဒေါ.
</Paragraph>

<Paragraph number="1027" book="ps">
အဝိဇ္ဇာယ အနုပဋ္ဌာနံ ပညိန္ဒြိယဿ အဿာဒေါ ဟောတိ, အဝိဇ္ဇာပရိဠာဟဿ အနုပဋ္ဌာနံ ပညိန္ဒြိယဿ အဿာဒေါ ဟောတိ, ဒဿနစရိယာယ ဝေသာရဇ္ဇံ ပညိန္ဒြိယဿ အဿာဒေါ ဟောတိ, သန္တော စ ဝိဟာရာဓိဂမော ပညိန္ဒြိယဿ အဿာဒေါ ဟောတိ, ယံ ပညိန္ဒြိယံ ပဋိစ္စ ဥပ္ပဇ္ဇတိ သုခံ သောမနဿံ အယံ ပညိန္ဒြိယဿ အဿာဒေါ.
</Paragraph>

<Paragraph number="1028" book="ps">
ဣမေဟိ ပဉ္စဝီသတိယာ အာကာရေဟိ ပဉ္စန္နံ ဣန္ဒြိယာနံ အဿာဒေါ ဟောတိ; ဣမေဟိ ပဉ္စဝီသတိယာ အာကာရေဟိ ပဉ္စန္နံ ဣန္ဒြိယာနံ အဿာဒံ ပဇာနာတိ.
</Paragraph>
</Division>