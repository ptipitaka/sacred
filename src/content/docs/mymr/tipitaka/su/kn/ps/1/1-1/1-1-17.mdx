---
title: "1.1.17 စရိယာနာနတ္တဉာဏနိဒ္ဒေသ"
tableOfContents: false
sidebar:
  order: 17
type: "tipitaka"
basket: "su"
book: "ps"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="ps">
* ဉာဏကထာ
</Paragraph>


<Division number="68" book="ps" e="ch" v="26" p="4">

<Paragraph number="491" book="ps">
ကထံ စရိယာဝဝတ္ထာနေ ပညာ စရိယာနာနတ္တေ ဉာဏံ? <Emphasis>စရိယာ</Emphasis>တိ တိဿော စရိယာယော—  ဝိညာဏစရိယာ, အညာဏစရိယာ, ဉာဏစရိယာ.
</Paragraph>

<Paragraph number="492" book="ps">
ကတမာ ဝိညာဏစရိယာ? ဒဿနတ္ထာယ အာဝဇ္ဇနကိရိယာဗျာကတာ ဝိညာဏစရိယာ ရူပေသု, ဒဿနဋ္ဌော စက္ခုဝိညာဏံ ဝိညာဏစရိယာ ရူပေသု, ဒိဋ္ဌတ္တာ အဘိနိရောပနာ ဝိပါကမနောဓာတု ဝိညာဏစရိယာ ရူပေသု, အဘိနိရောပိတတ္တာ ဝိပါကမနောဝိညာဏဓာတု ဝိညာဏစရိယာ ရူပေသု.
</Paragraph>

<Paragraph number="493" book="ps">
သဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ သဒ္ဒေသု, သဝနတ္ထော သောတဝိညာဏံ ဝိညာဏစရိယာ သဒ္ဒေသု, သုတတ္တာ အဘိနိရောပနာ ဝိပါကမနောဓာတု ဝိညာဏစရိယာ သဒ္ဒေသု, အဘိနိရောပိတတ္တာ ဝိပါကမနောဝိညာဏဓာတု ဝိညာဏစရိယာ သဒ္ဒေသု.
</Paragraph>

<Paragraph number="494" book="ps">
ဃာယနတ္ထာယ အာဝဇ္ဇနကိရိယာဗျာကတာ ဝိညာဏစရိယာ ဂန္ဓေသု, ဃာယနဋ္ဌော ဃာနဝိညာဏံ ဝိညာဏစရိယာ ဂန္ဓေသု, ဃာယိတတ္တာ အဘိနိရောပနာ ဝိပါကမနောဓာတု ဝိညာဏစရိယာ ဂန္ဓေသု, အဘိနိရောပိတတ္တာ ဝိပါကမနောဝိညာဏဓာတု ဝိညာဏစရိယာ ဂန္ဓေသု.
</Paragraph>

<Paragraph number="495" book="ps">
သာယနတ္ထာယ အာဝဇ္ဇနကိရိယာဗျာကတာ ဝိညာဏစရိယာ ရသေသု, သာယနဋ္ဌော ဇိဝှါဝိညာဏံ ဝိညာဏစရိယာ ရသေသု, သာယိတတ္တာ အဘိနိရောပနာ ဝိပါကမနောဓာတု ဝိညာဏစရိယာ ရသေသု, အဘိနိရောပိတတ္တာ ဝိပါကမနောဝိညာဏဓာတု ဝိညာဏစရိယာ ရသေသု.
</Paragraph>

<Paragraph number="496" book="ps">
ဖုသနတ္ထာယ အာဝဇ္ဇနကိရိယာဗျာကတာ ဝိညာဏစရိယာ ဖောဋ္ဌဗ္ဗေသု, ဖုသနဋ္ဌော ကာယဝိညာဏံ ဝိညာဏစရိယာ ဖောဋ္ဌဗ္ဗေသု, ဖုဋ္ဌတ္တာ အဘိနိရောပနာ ဝိပါကမနောဓာတု ဝိညာဏစရိယာ ဖောဋ္ဌဗ္ဗေသု, အဘိနိရောပိတတ္တာ ဝိပါကမနောဝိညာဏဓာတု ဝိညာဏစရိယာ ဖောဋ္ဌဗ္ဗေသု.
</Paragraph>

<Paragraph number="497" book="ps">
ဝိဇာနနတ္ထာယ အာဝဇ္ဇနကိရိယာဗျာကတာ ဝိညာဏစရိယာ ဓမ္မေသု, ဝိဇာနနဋ္ဌော မနောဝိညာဏံ ဝိညာဏစရိယာ ဓမ္မေသု. ( )
</Paragraph>

</Division>
<Division number="69" book="ps" e="ch" v="26" p="4">

<Paragraph number="498" book="ps">
<Emphasis>ဝိညာဏစရိယာ</Emphasis>တိ ကေနဋ္ဌေန ဝိညာဏစရိယာ? နီရာဂါ စရတီတိ—  ဝိညာဏစရိယာ. နိဒ္ဒေါသာ စရတီတိ—  ဝိညာဏစရိယာ. နိမ္မောဟာ စရတီတိ—  ဝိညာဏစရိယာ. နိမ္မာနာ စရတီတိ—  ဝိညာဏစရိယာ. နိဒ္ဒိဋ္ဌိ စရတီတိ—  ဝိညာဏစရိယာ နိဥဒ္ဓစ္စာ စရတီတိ—  ဝိညာဏစရိယာ. နိဗ္ဗိစိကိစ္ဆာ စရတီတိ—  ဝိညာဏစရိယာ. နာနုသယာ စရတီတိ—  ဝိညာဏစရိယာ. ရာဂဝိပ္ပယုတ္တာ စရတီတိ—  ဝိညာဏစရိယာ. ဒေါသဝိပ္ပယုတ္တာ စရတီတိ—  ဝိညာဏစရိယာ. မောဟဝိပ္ပယုတ္တာ စရတီတိ—  ဝိညာဏစရိယာ. မာနဝိပ္ပယုတ္တာ စရတီတိ—  ဝိညာဏစရိယာ. ဒိဋ္ဌိဝိပ္ပယုတ္တာ စရတီတိ—  ဝိညာဏစရိယာ. ဥဒ္ဓစ္စဝိပ္ပယုတ္တာ စရတီတိ—  ဝိညာဏစရိယာ. ဝိစိကိစ္ဆာဝိပ္ပယုတ္တာ စရတီတိ—  ဝိညာဏစရိယာ. အနုသယဝိပ္ပယုတ္တာ စရတီတိ—  ဝိညာဏစရိယာ. ကုသလေဟိ ကမ္မေဟိ သမ္ပယုတ္တာ စရတီတိ—  ဝိညာဏစရိယာ. အကုသလေဟိ ကမ္မေဟိ ဝိပ္ပယုတ္တာ စရတီတိ—  ဝိညာဏစရိယာ. သာဝဇ္ဇေဟိ ကမ္မေဟိ ဝိပ္ပယုတ္တာ စရတီတိ—  ဝိညာဏစရိယာ. အနဝဇ္ဇေဟိ ကမ္မေဟိ သမ္ပယုတ္တာ စရတီတိ—  ဝိညာဏစရိယာ. ကဏှေဟိ ကမ္မေဟိ ဝိပ္ပယုတ္တာ စရတီတိ—  ဝိညာဏစရိယာ. သုက္ကေဟိ ကမ္မေဟိ သမ္ပယုတ္တာ စရတီတိ—  ဝိညာဏစရိယာ. သုခုဒြယေဟိ ကမ္မေဟိ သမ္ပယုတ္တာ စရတီတိ—  ဝိညာဏစရိယာ. ဒုက္ခုဒြယေဟိ ကမ္မေဟိ ဝိပ္ပယုတ္တာ စရတီတိ—  ဝိညာဏစရိယာ. သုခဝိပါကေဟိ ကမ္မေဟိ သမ္ပယုတ္တာ စရတီတိ—  ဝိညာဏစရိယာ. ဒုက္ခဝိပါကေဟိ ကမ္မေဟိ ဝိပ္ပယုတ္တာ စရတီတိ—  ဝိညာဏစရိယာ. ဝိညာတေ စရတီတိ—  ဝိညာဏစရိယာ. ဝိညာဏဿ ဧဝရူပါ စရိယာ ဟောတီတိ—  ဝိညာဏစရိယာ. ပကတိပရိသုဒ္ဓမိဒံ စိတ္တံ နိက္ကိလေသဋ္ဌေနာတိ—  ဝိညာဏစရိယာ. အယံ ဝိညာဏစရိယာ.
</Paragraph>

<Paragraph number="499" book="ps">
ကတမာ အညာဏစရိယာ? မနာပိယေသု ရူပေသု ရာဂဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ရာဂဿ ဇဝနာ အညာဏစရိယာ. အမနာပိယေသု ရူပေသု ဒေါသဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဒေါသဿ ဇဝနာ အညာဏစရိယာ. တဒုဘယေန အသမပေက္ခနသ္မိံ ဝတ္ထုသ္မိံ မောဟဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; မောဟဿ ဇဝနာ အညာဏစရိယာ. ဝိနိဗန္ဓဿ မာနဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; မာနဿ ဇဝနာ အညာဏစရိယာ. ပရာမဋ္ဌာယ ဒိဋ္ဌိယာ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဒိဋ္ဌိယာ ဇဝနာ အညာဏစရိယာ. ဝိက္ခေပဂတဿ ဥဒ္ဓစ္စဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဥဒ္ဓစ္စဿ ဇဝနာ အညာဏစရိယာ. အနိဋ္ဌင်္ဂတာယ ဝိစိကိစ္ဆာယ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဝိစိကိစ္ဆာယ ဇဝနာ အညာဏစရိယာ. ထာမဂတဿ အနုသယဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; အနုသယဿ ဇဝနာ အညာဏစရိယာ.
</Paragraph>

<Paragraph number="500" book="ps">
မနာပိယေသု သဒ္ဒေသု …ပေ…  မနာပိယေသု ဂန္ဓေသု …ပေ…  မနာပိယေသု ရသေသု …ပေ…  မနာပိယေသု ဖောဋ္ဌဗ္ဗေသု …ပေ…  မနာပိယေသု ဓမ္မေသု ရာဂဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ရာဂဿ ဇဝနာ အညာဏစရိယာ. အမနာပိယေသု ဓမ္မေသု ဒေါသဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဒေါသဿ ဇဝနာ အညာဏစရိယာ. တဒုဘယေန အသမပေက္ခနသ္မိံ ဝတ္ထုသ္မိံ မောဟဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; မောဟဿ ဇဝနာ အညာဏစရိယာ. ဝိနိဗန္ဓဿ မာနဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; မာနဿ ဇဝနာ အညာဏစရိယာ. ပရာမဋ္ဌာယ ဒိဋ္ဌိယာ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဒိဋ္ဌိယာ ဇဝနာ အညာဏစရိယာ. ဝိက္ခေပဂတဿ ဥဒ္ဓစ္စဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဥဒ္ဓစ္စဿ ဇဝနာ အညာဏစရိယာ; အနိဋ္ဌင်္ဂတာယ ဝိစိကိစ္ဆာယ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဝိစိကိစ္ဆာယ ဇဝနာ အညာဏစရိယာ. ထာမဂတဿ အနုသယဿ ဇဝနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; အနုသယဿ ဇဝနာ အညာဏစရိယာ.
</Paragraph>

</Division>
<Division number="70" book="ps" e="ch" v="26" p="4">

<Paragraph number="501" book="ps">
<Emphasis>အညာဏစရိယာ</Emphasis>တိ ကေနဋ္ဌေန အညာဏစရိယာ? သရာဂါ စရတီတိ—  အညာဏစရိယာ. သဒေါသာ စရတီတိ—  အညာဏစရိယာ. သမောဟာ စရတီတိ—  အညာဏစရိယာ. သမာနာ စရတီတိ—  အညာဏစရိယာ. သဒိဋ္ဌိ စရတီတိ—  အညာဏစရိယာ. သော်ဒ္ဓစ္စာ စရတီတိ—  အညာဏစရိယာ. သဝိစိကိစ္ဆာ စရတီတိ—  အညာဏစရိယာ. သာနုသယာ စရတီတိ—  အညာဏစရိယာ. ရာဂသမ္ပယုတ္တာ စရတီတိ—  အညာဏစရိယာ. ဒေါသသမ္ပယုတ္တာ စရတီတိ—  အညာဏစရိယာ. မောဟသမ္ပယုတ္တာ စရတီတိ—  အညာဏစရိယာ. မာနသမ္ပယုတ္တာ စရတီတိ—  အညာဏစရိယာ. ဒိဋ္ဌိသမ္ပယုတ္တာ စရတီတိ—  အညာဏစရိယာ. ဥဒ္ဓစ္စသမ္ပယုတ္တာ စရတီတိ—  အညာဏစရိယာ. ဝိစိကိစ္ဆာသမ္ပယုတ္တာ စရတီတိ—  အညာဏစရိယာ. အနုသယသမ္ပယုတ္တာ စရတီတိ—  အညာဏစရိယာ. ကုသလေဟိ ကမ္မေဟိ ဝိပ္ပယုတ္တာ စရတီတိ—  အညာဏစရိယာ. အကုသလေဟိ ကမ္မေဟိ သမ္ပယုတ္တာ စရတီတိ—  အညာဏစရိယာ. သာဝဇ္ဇေဟိ ကမ္မေဟိ သမ္ပယုတ္တာ စရတီတိ—  အညာဏစရိယာ. အနဝဇ္ဇေဟိ ကမ္မေဟိ ဝိပ္ပယုတ္တာ စရတီတိ—  အညာဏစရိယာ. ကဏှေဟိ ကမ္မေဟိ သမ္ပယုတ္တာ စရတီတိ—  အညာဏစရိယာ. သုက္ကေဟိ ကမ္မေဟိ ဝိပ္ပယုတ္တာ စရတီတိ—  အညာဏစရိယာ. သုခုဒြယေဟိ ကမ္မေဟိ ဝိပ္ပယုတ္တာ စရတီတိ—  အညာဏစရိယာ. ဒုက္ခုဒြယေဟိ ကမ္မေဟိ သမ္ပယုတ္တာ စရတီတိ—  အညာဏစရိယာ. သုခဝိပါကေဟိ ကမ္မေဟိ ဝိပ္ပယုတ္တာ စရတီတိ—  အညာဏစရိယာ. ဒုက္ခဝိပါကေဟိ ကမ္မေဟိ သမ္ပယုတ္တာ စရတီတိ—  အညာဏစရိယာ. အညာတေ စရတီတိ—  အညာဏစရိယာ. အညာဏဿ ဧဝရူပါ စရိယာ ဟောတီတိ—  အညာဏစရိယာ. အယံ အညာဏစရိယာ.
</Paragraph>

</Division>
<Division number="71" book="ps" e="ch" v="26" p="4">

<Paragraph number="502" book="ps">
ကတမာ ဉာဏစရိယာ? အနိစ္စာနုပဿနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; အနိစ္စာနုပဿနာ ဉာဏစရိယာ. ဒုက္ခာနုပဿနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ဒုက္ခာနုပဿနာ ဉာဏစရိယာ. အနတ္တာနုပဿနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; အနတ္တာနုပဿနာ ဉာဏစရိယာ. နိဗ္ဗိဒါနုပဿနတ္ထာယ …ပေ…  ဝိရာဂါနုပဿနတ္ထာယ…  နိရောဓာနုပဿနတ္ထာယ…  ပဋိနိဿဂ္ဂါနုပဿနတ္ထာယ…  ခယာနုပဿနတ္ထာယ…  ဝယာနုပဿနတ္ထာယ…  ဝိပရိဏာမာနုပဿနတ္ထာယ…  အနိမိတ္တာနုပဿနတ္ထာယ…  အပ္ပဏိဟိတာနုပဿနတ္ထာယ…  သုညတာနုပဿနတ္ထာယ…  အဓိပညာဓမ္မာနုပဿနတ္ထာယ…  ယထာဘူတဉာဏဒဿနတ္ထာယ…  အာဒီနဝါနုပဿနတ္ထာယ…  ပဋိသင်္ခါနုပဿနတ္ထာယ အာဝဇ္ဇနကိရိယာဗျာကတာ ဝိညာဏစရိယာ; ပဋိသင်္ခါနုပဿနာ ဉာဏစရိယာ. ဝိဝဋ္ဋနာနုပဿနာ ဉာဏစရိယာ. သောတာပတ္တိမဂ္ဂေါ ဉာဏစရိယာ. သောတာပတ္တိဖလသမာပတ္တိ ဉာဏစရိယာ. သကဒါဂါမိမဂ္ဂေါ ဉာဏစရိယာ. သကဒါဂါမိဖလသမာပတ္တိ ဉာဏစရိယာ. အနာဂါမိမဂ္ဂေါ ဉာဏစရိယာ. အနာဂါမိဖလသမာပတ္တိ ဉာဏစရိယာ. အရဟတ္တမဂ္ဂေါ ဉာဏစရိယာ. အရဟတ္တဖလသမာပတ္တိ ဉာဏစရိယာ.
</Paragraph>

<Paragraph number="503" book="ps">
<Emphasis>ဉာဏစရိယာ</Emphasis>တိ ကေနဋ္ဌေန ဉာဏစရိယာ? နီရာဂါ စရတီတိ—  ဉာဏစရိယာ. နိဒ္ဒေါသာ စရတီတိ—  ဉာဏစရိယာ …ပေ…  နာနုသယာ စရတီတိ—  ဉာဏစရိယာ. ရာဂဝိပ္ပယုတ္တာ စရတီတိ—  ဉာဏစရိယာ. ဒေါသဝိပ္ပယုတ္တာ စရတီတိ—  ဉာဏစရိယာ. မောဟဝိပ္ပယုတ္တာ စရတီတိ—  ဉာဏစရိယာ. မာနဝိပ္ပယုတ္တာ …ပေ…  ဒိဋ္ဌိဝိပ္ပယုတ္တာ…  ဥဒ္ဓစ္စဝိပ္ပယုတ္တာ…  ဝိစိကိစ္ဆာဝိပ္ပယုတ္တာ…  အနုသယဝိပ္ပယုတ္တာ…  ကုသလေဟိ ကမ္မေဟိ သမ္ပယုတ္တာ…  အကုသလေဟိ ကမ္မေဟိ ဝိပ္ပယုတ္တာ…  သာဝဇ္ဇေဟိ ကမ္မေဟိ ဝိပ္ပယုတ္တာ…  အနဝဇ္ဇေဟိ ကမ္မေဟိ သမ္ပယုတ္တာ…  ကဏှေဟိ ကမ္မေဟိ ဝိပ္ပယုတ္တာ…  သုက္ကေဟိ ကမ္မေဟိ သမ္ပယုတ္တာ…  သုခုဒြယေဟိ ကမ္မေဟိ သမ္ပယုတ္တာ…  ဒုက္ခုဒြယေဟိ ကမ္မေဟိ ဝိပ္ပယုတ္တာ…  သုခဝိပါကေဟိ ကမ္မေဟိ သမ္ပယုတ္တာ စရတီတိ—  ဉာဏစရိယာ. ဒုက္ခဝိပါကေဟိ ကမ္မေဟိ ဝိပ္ပယုတ္တာ စရတီတိ—  ဉာဏစရိယာ. ဉာတေ စရတီတိ—  ဉာဏစရိယာ. ဉာဏဿ ဧဝရူပါ စရိယာ ဟောတီတိ—  ဉာဏစရိယာ. အယံ ဉာဏစရိယာ. အညာ ဝိညာဏစရိယာ, အညာ အညာဏစရိယာ, အညာ ဉာဏစရိယာတိ. တံ ဉာတဋ္ဌေန ဉာဏံ, ပဇာနနဋ္ဌေန ပညာ. တေန ဝုစ္စတိ—  “စရိယာဝဝတ္ထာနေ ပညာ စရိယာနာနတ္တေ ဉာဏံ”.

</Paragraph>
</Division>

<Paragraph number="504" type="center" book="ps">
စရိယာနာနတ္တဉာဏနိဒ္ဒေသော သတ္တရသမော.
</Paragraph>