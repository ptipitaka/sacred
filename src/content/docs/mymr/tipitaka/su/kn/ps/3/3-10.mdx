---
title: 3.10 မာတိကာကထာ
tableOfContents: false
sidebar:
  order: 10
type: tipitaka
basket: su
book: ps
review:
  current: review
  updated: '2025-10-21T08:13:00.371797'
  updated_by: ''
  notes: ''
  history:
  - state: review
    date: '2025-10-21T08:13:00.371797'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="40" book="ps" e="ch" v="26" p="343">

<Paragraph number="1924" book="ps">
နိစ္ဆာတော, မောက္ခော ဝိမောက္ခော, ဝိဇ္ဇာဝိမုတ္တိ, အဓိသီလံ, အဓိစိတ္တံ, အဓိပညာ, ပဿဒ္ဓိ, ဉာဏံ, ဒဿနံ, ဝိသုဒ္ဓိ, နေက္ခမ္မံ, နိဿရဏံ, ပဝိဝေကော, ဝေါသဂ္ဂေါ, စရိယာ, ဈာနဝိမောက္ခော, ဘာဝနာ, အဓိဋ္ဌာနံ, ဇီဝိတံ. [19]
</Paragraph>

</Division>
<Division number="41" book="ps" e="ch" v="26" p="346">

<Paragraph number="1925" book="ps">
<Emphasis>နိစ္ဆာတော</Emphasis>တိ နေက္ခမ္မေန ကာမစ္ဆန္ဒတော နိစ္ဆာတော, အဗျာပါဒေန ဗျာပါဒတော နိစ္ဆာတော …ပေ…  ပဌမေန ဈာနေန နီဝရဏေဟိ နိစ္ဆာတော …ပေ…  အရဟတ္တမဂ္ဂေန သဗ္ဗကိလေသေဟိ နိစ္ဆာတော. (1)
</Paragraph>

<Paragraph number="1926" book="ps">
<Emphasis>မောက္ခော ဝိမောက္ခော</Emphasis>တိ နေက္ခမ္မေန ကာမစ္ဆန္ဒတော မုစ္စတီတိ—  မောက္ခော ဝိမောက္ခော. အဗျာပါဒေန ဗျာပါဒတော မုစ္စတီတိ—  မောက္ခော ဝိမောက္ခော …ပေ…  ပဌမေန ဈာနေန နီဝရဏေဟိ မုစ္စတီတိ—  မောက္ခော ဝိမောက္ခော …ပေ…  အရဟတ္တမဂ္ဂေန သဗ္ဗကိလေသေဟိ မုစ္စတီတိ—  မောက္ခော ဝိမောက္ခော. (2)
</Paragraph>

<Paragraph number="1927" book="ps">
<Emphasis>ဝိဇ္ဇာဝိမုတ္တီ</Emphasis>တိ နေက္ခမ္မံ ဝိဇ္ဇတီတိ ဝိဇ္ဇာ, ကာမစ္ဆန္ဒတော မုစ္စတီတိ ဝိမုတ္တိ. ဝိဇ္ဇန္တော မုစ္စတိ, မုစ္စန္တော ဝိဇ္ဇတီတိ—  ဝိဇ္ဇာဝိမုတ္တိ. အဗျာပါဒေါ ဝိဇ္ဇတီတိ ဝိဇ္ဇာ, ဗျာပါဒတော ဝိမုစ္စတီတိ ဝိမုတ္တိ. ဝိဇ္ဇန္တော မုစ္စတိ, မုစ္စန္တော ဝိဇ္ဇတီတိ—  ဝိဇ္ဇာဝိမုတ္တိ …ပေ…  အရဟတ္တမဂ္ဂေါ ဝိဇ္ဇတီတိ ဝိဇ္ဇာ, သဗ္ဗကိလေသေဟိ မုစ္စတီတိ ဝိမုတ္တိ. ဝိဇ္ဇန္တော မုစ္စတိ, မုစ္စန္တော ဝိဇ္ဇတီတိ—  ဝိဇ္ဇာဝိမုတ္တိ. (3)
</Paragraph>

<Paragraph number="1928" book="ps">
<Emphasis>အဓိသီလံ အဓိစိတ္တံ အဓိပညာ</Emphasis>တိ နေက္ခမ္မေန ကာမစ္ဆန္ဒံ, သံဝရဋ္ဌေန သီလဝိသုဒ္ဓိ, အဝိက္ခေပဋ္ဌေန စိတ္တဝိသုဒ္ဓိ, ဒဿနဋ္ဌေန ဒိဋ္ဌိဝိသုဒ္ဓိ. ယော တတ္ထ သံဝရဋ္ဌော, အယံ အဓိသီလသိက္ခာ. ယော တတ္ထ အဝိက္ခေပဋ္ဌော, အယံ အဓိစိတ္တသိက္ခာ. ယော တတ္ထ ဒဿနဋ္ဌော, အယံ အဓိပညာသိက္ခာ. အဗျာပါဒေန ဗျာပါဒံ သံဝရဋ္ဌေန သီလဝိသုဒ္ဓိ …ပေ…  အရဟတ္တမဂ္ဂေန သဗ္ဗကိလေသေ သံဝရဋ္ဌေန သီလဝိသုဒ္ဓိ, အဝိက္ခေပဋ္ဌေန စိတ္တဝိသုဒ္ဓိ. ဒဿနဋ္ဌေန ဒိဋ္ဌိဝိသုဒ္ဓိ. ယော တတ္ထ သံဝရဋ္ဌော, အယံ အဓိသီလသိက္ခာ. ယော တတ္ထ အဝိက္ခေပဋ္ဌော, အယံ အဓိစိတ္တသိက္ခာ. ယော တတ္ထ ဒဿနဋ္ဌော, အယံ အဓိပညာသိက္ခာ. (4–6)
</Paragraph>

<Paragraph number="1929" book="ps">
<Emphasis>ပဿဒ္ဓီ</Emphasis>တိ နေက္ခမ္မေန ကာမစ္ဆန္ဒံ ပဋိပ္ပဿမ္ဘေတိ, အဗျာပါဒေန ဗျာပါဒံ ပဋိပ္ပဿမ္ဘေတိ …ပေ…  အရဟတ္တမဂ္ဂေန သဗ္ဗကိလေသေ ပဋိပ္ပဿမ္ဘေတိ. (7)
</Paragraph>

<Paragraph number="1930" book="ps">
<Emphasis>ဉာဏန်</Emphasis>တိ ကာမစ္ဆန္ဒဿ ပဟီနတ္တာ နေက္ခမ္မံ ဉာတဋ္ဌေန ဉာဏံ; ဗျာပါဒဿ ပဟီနတ္တာ အဗျာပါဒေါ ဉာတဋ္ဌေန ဉာဏံ …ပေ…  သဗ္ဗကိလေသာနံ ပဟီနတ္တာ အရဟတ္တမဂ္ဂေါ ဉာတဋ္ဌေန ဉာဏံ. (8)
</Paragraph>

<Paragraph number="1931" book="ps">
<Emphasis>ဒဿနန်</Emphasis>တိ ကာမစ္ဆန္ဒဿ ပဟီနတ္တာ နေက္ခမ္မံ ဒိဋ္ဌတ္တာ ဒဿနံ. ဗျာပါဒဿ ပဟီနတ္တာ အဗျာပါဒေါ ဒိဋ္ဌတ္တာ ဒဿနံ …ပေ…  သဗ္ဗကိလေသာနံ ပဟီနတ္တာ အရဟတ္တမဂ္ဂေါ ဒိဋ္ဌတ္တာ ဒဿနံ. (9)
</Paragraph>

<Paragraph number="1932" book="ps">
<Emphasis>ဝိသုဒ္ဓီ</Emphasis>တိ ကာမစ္ဆန္ဒံ ပဇဟန္တော နေက္ခမ္မေန ဝိသုဇ္ဈတိ. ဗျာပါဒံ ပဇဟန္တော အဗျာပါဒေန ဝိသုဇ္ဈတိ …ပေ…  သဗ္ဗကိလေသေ ပဇဟန္တော အရဟတ္တမဂ္ဂေန ဝိသုဇ္ဈတိ. (10)
</Paragraph>

<Paragraph number="1933" book="ps">
<Emphasis>နေက္ခမ္မန်</Emphasis>တိ ကာမာနမေတံ နိဿရဏံ, ယဒိဒံ နေက္ခမ္မံ. ရူပါနမေတံ နိဿရဏံ, ယဒိဒံ အာရုပ္ပံ. ယံ ခေါ ပန ကိဉ္စိ ဘူတံ သင်္ခတံ ပဋိစ္စသမုပ္ပန္နံ, နိရောဓော တဿ နေက္ခမ္မံ. ဗျာပါဒဿ အဗျာပါဒေါ နေက္ခမ္မံ. ထိနမိဒ္ဓဿ အာလောကသညာ နေက္ခမ္မံ …ပေ…  သဗ္ဗကိလေသာနံ အရဟတ္တမဂ္ဂေါ နေက္ခမ္မံ. (11)
</Paragraph>

<Paragraph number="1934" book="ps">
<Emphasis>နိဿရဏန်</Emphasis>တိ ကာမာနမေတံ နိဿရဏံ, ယဒိဒံ နေက္ခမ္မံ. ရူပါနမေတံ နိဿရဏံ, ယဒိဒံ အာရုပ္ပံ. ယံ ခေါ ပန ကိဉ္စိ ဘူတံ သင်္ခတံ ပဋိစ္စသမုပ္ပန္နံ, နိရောဓော တဿ နိဿရဏံ. ကာမစ္ဆန္ဒဿ နေက္ခမ္မံ နိဿရဏံ. ဗျာပါဒဿ အဗျာပါဒေါ နိဿရဏံ …ပေ…  သဗ္ဗကိလေသာနံ အရဟတ္တမဂ္ဂေါ နိဿရဏံ. (12)
</Paragraph>

<Paragraph number="1935" book="ps">
<Emphasis>ပဝိဝေကော</Emphasis>တိ ကာမစ္ဆန္ဒဿ နေက္ခမ္မံ ပဝိဝေကော …ပေ…  သဗ္ဗကိလေသာနံ အရဟတ္တမဂ္ဂေါ ပဝိဝေကော. (13)
</Paragraph>

<Paragraph number="1936" book="ps">
<Emphasis>ဝေါသဂ္ဂေါ</Emphasis>တိ နေက္ခမ္မေန ကာမစ္ဆန္ဒံ ဝေါသဇ္ဇတီတိ—  ဝေါသဂ္ဂေါ. အဗျာပါဒေန ဗျာပါဒံ ဝေါသဇ္ဇတီတိ—  ဝေါသဂ္ဂေါ …ပေ…  အရဟတ္တမဂ္ဂေန သဗ္ဗကိလေသေ ဝေါသဇ္ဇတီတိ—  ဝေါသဂ္ဂေါ. (14)
</Paragraph>

<Paragraph number="1937" book="ps">
<Emphasis>စရိယာ</Emphasis>တိ ကာမစ္ဆန္ဒံ ပဇဟန္တော နေက္ခမ္မေန စရတိ. ဗျာပါဒံ ပဇဟန္တော အဗျာပါဒေန စရတိ …ပေ…  သဗ္ဗကိလေသေ ပဇဟန္တော အရဟတ္တမဂ္ဂေန စရတိ. (15)
</Paragraph>

<Paragraph number="1938" book="ps">
<Emphasis>ဈာနဝိမောက္ခော</Emphasis>တိ နေက္ခမ္မံ ဈာယတီတိ—  ဈာနံ. ကာမစ္ဆန္ဒံ ဈာပေတီတိ—  ဈာနံ. ဈာယန္တော မုစ္စတီတိ—  ဈာနဝိမောက္ခော. ဈာပေန္တော မုစ္စတီတိ—  ဈာနဝိမောက္ခော. ဈာယန္တီတိ ဓမ္မာ. ဈာပေန္တီတိ ကိလေသေ. ဈာတေ စ ဈာပေ စ ဇာနာတီတိ—  ဈာနဈာယီ. အဗျာပါဒေါ ဈာယတီတိ ဈာနံ. ဗျာပါဒံ ဈာပေတီတိ—  ဈာနံ …ပေ…  အာလောကသညာ ဈာယတီတိ—  ဈာနံ. ထိနမိဒ္ဓံ ဈာပေတီတိ—  ဈာနံ …ပေ…  အရဟတ္တမဂ္ဂေါ ဈာယတီတိ—  ဈာနံ. သဗ္ဗကိလေသေ ဈာပေတီတိ—  ဈာနံ. ဈာယန္တော မုစ္စတီတိ—  ဈာနဝိမောက္ခော. ဈာပေန္တော မုစ္စတီတိ—  ဈာနဝိမောက္ခော. ဈာယန္တီတိ—  ဓမ္မာ. ဈာပေန္တီတိ—  ကိလေသေ. ဈာတေ စ ဈာပေ စ ဇာနာတီတိ—  ဈာနဈာယီ. (16)
</Paragraph>

</Division>
<Division number="42" book="ps" e="ch" v="26" p="347">

<Paragraph number="1939" book="ps">
<Emphasis>ဘာဝနာ အဓိဋ္ဌာနံ ဇီဝိတန်</Emphasis>တိ ကာမစ္ဆန္ဒံ ပဇဟန္တော နေက္ခမ္မံ ဘာဝေတီတိ—  ဘာဝနာသမ္ပန္နော. နေက္ခမ္မဝသေန စိတ္တံ အဓိဋ္ဌာတီတိ—  အဓိဋ္ဌာနသမ္ပန္နော. သွာယံ ဧဝံ ဘာဝနာသမ္ပန္နော အဓိဋ္ဌာနသမ္ပန္နော သမံ ဇီဝတိ, နော ဝိသမံ; သမ္မာ ဇီဝတိ, နော မိစ္ဆာ; ဝိသုဒ္ဓံ ဇီဝတိ, နော ကိလိဋ္ဌန္တိ—  အာဇီဝသမ္ပန္နော. သွာယံ ဧဝံ ဘာဝနာသမ္ပန္နော အဓိဋ္ဌာနသမ္ပန္နော အာဇီဝသမ္ပန္နော ယညဒေဝ ပရိသံ ဥပသင်္ကမတိ—  ယဒိ ခတ္တိယပရိသံ ယဒိ ဗြာဟ္မဏပရိသံ ယဒိ ဂဟပတိပရိသံ ယဒိ သမဏပရိသံ—  ဝိသာရဒေါ ဥပသင်္ကမတိ အမင်္ကုဘူတော. တံ ကိဿ ဟေတု? တထာ ဟိ သော ဘာဝနာသမ္ပန္နော အဓိဋ္ဌာနသမ္ပန္နော အာဇီဝသမ္ပန္နော.
</Paragraph>

<Paragraph number="1940" book="ps">
ဗျာပါဒံ ပဇဟန္တော အဗျာပါဒံ ဘာဝေတီတိ—  ဘာဝနာသမ္ပန္နော …ပေ…  ထိနမိဒ္ဓံ ပဇဟန္တော အာလောကသညံ ဘာဝေတီတိ—  ဘာဝနာသမ္ပန္နော …ပေ…  ဥဒ္ဓစ္စံ ပဇဟန္တော အဝိက္ခေပံ ဘာဝေတီတိ—  ဘာဝနာသမ္ပန္နော …ပေ…  ဝိစိကိစ္ဆံ ပဇဟန္တော ဓမ္မဝဝတ္ထာနံ ဘာဝေတီတိ—  ဘာဝနာသမ္ပန္နော …ပေ…  အဝိဇ္ဇံ ပဇဟန္တော ဝိဇ္ဇံ ဘာဝေတီတိ—  ဘာဝနာသမ္ပန္နော …ပေ…  အရတိံ ပဇဟန္တော ပါမောဇ္ဇံ ဘာဝေတီတိ—  ဘာဝနာသမ္ပန္နော …ပေ…  နီဝရဏေ ပဇဟန္တော ပဌမံ ဈာနံ ဘာဝေတီတိ—  ဘာဝနာသမ္ပန္နော …ပေ…  သဗ္ဗကိလေသေ ပဇဟန္တော အရဟတ္တမဂ္ဂံ ဘာဝေတီတိ—  ဘာဝနာသမ္ပန္နော. အရဟတ္တမဂ္ဂဝသေန စိတ္တံ အဓိဋ္ဌာတီတိ—  အဓိဋ္ဌာနသမ္ပန္နော. သွာယံ ဧဝံ ဘာဝနာသမ္ပန္နော အဓိဋ္ဌာနသမ္ပန္နော သမံ ဇီဝတိ, နော ဝိသမံ; သမ္မာ ဇီဝတိ, နော မိစ္ဆာ; ဝိသုဒ္ဓံ ဇီဝတိ, နော ကိလိဋ္ဌန္တိ—  အာဇီဝသမ္ပန္နော. သွာယံ ဧဝံ ဘာဝနာသမ္ပန္နော အဓိဋ္ဌာနသမ္ပန္နော အာဇီဝသမ္ပန္နော ယညဒေဝ ပရိသံ ဥပသင်္ကမတိ—  ယဒိ ခတ္တိယပရိသံ ယဒိ ဗြာဟ္မဏပရိသံ ယဒိ ဂဟပတိပရိသံ ယဒိ သမဏပရိသံ—  ဝိသာရဒေါ ဥပသင်္ကမတိ အမင်္ကုဘူတော. တံ ကိဿ ဟေတု? တထာ ဟိ သော ဘာဝနာသမ္ပန္နော အဓိဋ္ဌာနသမ္ပန္နော အာဇီဝသမ္ပန္နောတိ. (17–19)

</Paragraph>
</Division>

<Paragraph number="1941" type="center" book="ps">
မာတိကာကထာ နိဋ္ဌိတာ.



</Paragraph>

<Paragraph number="1942" type="center" book="ps">
ပညာဝဂ္ဂေါ တတိယော.



</Paragraph>

<Paragraph number="1943" type="center" book="ps">
တဿုဒ္ဒါနံ


</Paragraph>

<Paragraph number="1944" type="verses" book="ps">
_ပညာ ဣဒ္ဓိ အဘိသမယော,_  
_ဝိဝေကော စရိယပဉ္စမော;_  
_ပါဋိဟာရိ သမသီသိ,_  
_သတိပဋ္ဌာနာ ဝိပဿနာ;_  
_တတိယေ ပညာဝဂ္ဂမှိ,_  
_မာတိကာယ စ တေ ဒသာတိ._  

</Paragraph>

<Paragraph number="1945" type="verses" book="ps">
_မဟာဝဂ္ဂေါ ယုဂနဒ္ဓေါ,_  
_ပညာဝဂ္ဂေါ စ နာမတော;_  
_တယောဝ ဝဂ္ဂါ ဣမမှိ,_  
_ပဋိသမ္ဘိဒါပကရဏေ._  

</Paragraph>

<Paragraph number="1946" type="verses" book="ps">
_အနန္တနယမဂ္ဂေသု,_  
_ဂမ္ဘီရော သာဂရူပမော;_  
_နဘဉ္စ တာရကာကိဏ္ဏံ,_  
_ထူလော ဇာတဿရော ယထာ;_  
_ကထိကာနံ ဝိသာလာယ,_  
_ယောဂီနံ ဉာဏဇောတနန္တိ._  


</Paragraph>

<Paragraph number="1947" type="center" book="ps">
ပဋိသမ္ဘိဒါမဂ္ဂပါဠိ နိဋ္ဌိတာ.
</Paragraph>