---
title: 1.3.5.3 တတိယစတုက္ကနိဒ္ဒေသ
tableOfContents: false
sidebar:
  order: 3
type: tipitaka
basket: su
book: ps
review:
  current: review
  updated: '2025-10-21T08:13:00.119237'
  updated_by: ''
  notes: ''
  history:
  - state: review
    date: '2025-10-21T08:13:00.119237'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="176" book="ps" e="ch" v="26" p="188">

<Paragraph number="969" book="ps">
ကထံ “စိတ္တပဋိသံဝေဒီ အဿသိဿာမီ”တိ သိက္ခတိ, “စိတ္တပဋိသံဝေဒီ ပဿသိဿာမီ”တိ သိက္ခတိ? ကတမံ တံ စိတ္တံ? ဒီဃံ အဿာသဝသေန ဝိညာဏံ စိတ္တံ. ယံ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာ မနောဝိညာဏဓာတု. ဒီဃံ ပဿာသဝသေန …ပေ…  ပဿမ္ဘယံ စိတ္တသင်္ခါရံ အဿာသဝသေန…  ပဿမ္ဘယံ စိတ္တသင်္ခါရံ ပဿာသဝသေန ဝိညာဏံ စိတ္တံ. ယံ စိတ္တံ မနော မာနသံ ဟဒယံ ပဏ္ဍရံ မနော မနာယတနံ မနိန္ဒြိယံ ဝိညာဏံ ဝိညာဏက္ခန္ဓော တဇ္ဇာ မနောဝိညာဏဓာတု—  ဣဒံ စိတ္တံ.
</Paragraph>

<Paragraph number="970" book="ps">
ကထံ တံ စိတ္တံ ပဋိဝိဒိတံ ဟောတိ? ဒီဃံ အဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော သတိ ဥပဋ္ဌိတာ ဟောတိ. တာယ သတိယာ တေန ဉာဏေန တံ စိတ္တံ ပဋိဝိဒိတံ ဟောတိ. ဒီဃံ ပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော သတိ ဥပဋ္ဌိတာ ဟောတိ. တာယ သတိယာ တေန ဉာဏေန တံ စိတ္တံ ပဋိဝိဒိတံ ဟောတိ …ပေ…  သစ္ဆိကာတဗ္ဗံ သစ္ဆိကရောတော တံ စိတ္တံ ပဋိဝိဒိတံ ဟောတိ. ဧဝံ တံ စိတ္တံ ပဋိဝိဒိတံ ဟောတိ. စိတ္တပဋိသံဝေဒီ အဿာသပဿာသဝသေန ဝိညာဏံ စိတ္တံ ဥပဋ္ဌာနံ သတိ အနုပဿနာ ဉာဏံ. စိတ္တံ ဥပဋ္ဌာနံ, နော သတိ; သတိ ဥပဋ္ဌာနဉ္စေဝ သတိ စ. တာယ သတိယာ တေန ဉာဏေန တံ စိတ္တံ အနုပဿတိ. တေန ဝုစ္စတိ—  “စိတ္တေ စိတ္တာနုပဿနာသတိပဋ္ဌာနဘာဝနာ”တိ.
</Paragraph>

<Paragraph number="971" book="ps">
<Emphasis>အနုပဿတီ</Emphasis>တိ ကထံ တံ စိတ္တံ အနုပဿတိ …ပေ…  ဧဝံ တံ စိတ္တံ အနုပဿတိ. <Emphasis>ဘာဝနာ</Emphasis>တိ စတဿော ဘာဝနာ …ပေ…  အာသေဝနဋ္ဌေန ဘာဝနာ. စိတ္တပဋိသံဝေဒီ အဿာသပဿာသာနံ သံဝရဋ္ဌေန သီလဝိသုဒ္ဓိ …ပေ…  စိတ္တပဋိသံဝေဒီ အဿာသပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော …ပေ…  ပဇာနန္တော ဣန္ဒြိယာနိ သမောဓာနေတိ. တေန ဝုစ္စတိ—  “သမတ္ထဉ္စ ပဋိဝိဇ္ဈတီ”တိ. (1)
</Paragraph>

</Division>
<Division number="177" book="ps" e="ch" v="26" p="189">

<Paragraph number="972" book="ps">
ကထံ “အဘိပ္ပမောဒယံ စိတ္တံ အဿသိဿာမီ”တိ သိက္ခတိ, “အဘိပ္ပမောဒယံ စိတ္တံ ပဿသိဿာမီ”တိ သိက္ခတိ? ကတမော စိတ္တဿ အဘိပ္ပမောဒေါ? ဒီဃံ အဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော ဥပ္ပဇ္ဇတိ စိတ္တဿ အဘိပ္ပမောဒေါ. ယာ စိတ္တဿ အာမောဒနာ ပမောဒနာ ဟာသော ပဟာသော ဝိတ္တိ ဩဒဂျံ အတ္တမနတာ စိတ္တဿ. ဒီဃံ အဿာသပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော ဥပ္ပဇ္ဇတိ စိတ္တဿ အဘိပ္ပမောဒေါ. ယာ စိတ္တဿ အာမောဒနာ ပမောဒနာ ဟာသော ပဟာသော ဝိတ္တိ ဩဒဂျံ အတ္တမနတာ စိတ္တဿ …ပေ…  စိတ္တပဋိသံဝေဒီ အဿာသဝသေန…  စိတ္တပဋိသံဝေဒီ ပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော ဥပ္ပဇ္ဇတိ စိတ္တဿ အဘိပ္ပမောဒေါ. ယာ စိတ္တဿ အာမောဒနာ ပမောဒနာ ဟာသော ပဟာသော ဝိတ္တိ ဩဒဂျံ အတ္တမနတာ စိတ္တဿ—  အယံ စိတ္တဿ အဘိပ္ပမောဒေါ. အဘိပ္ပမောဒယံ စိတ္တံ အဿာသပဿာသဝသေန ဝိညာဏံ စိတ္တံ ဥပဋ္ဌာနံ သတိ အနုပဿနာ ဉာဏံ. စိတ္တံ ဥပဋ္ဌာနံ, နော သတိ; သတိ ဥပဋ္ဌာနဉ္စေဝ သတိ စ. တာယ သတိယာ တေန ဉာဏေန တံ စိတ္တံ အနုပဿတိ. တေန ဝုစ္စတိ—  “စိတ္တေ စိတ္တာနုပဿနာသတိပဋ္ဌာနဘာဝနာ”တိ.
</Paragraph>

<Paragraph number="973" book="ps">
<Emphasis>အနုပဿတီ</Emphasis>တိ ကထံ တံ စိတ္တံ အနုပဿတိ …ပေ…  ဧဝံ တံ စိတ္တံ အနုပဿတီတိ. <Emphasis>ဘာဝနာ</Emphasis>တိ စတဿော ဘာဝနာ …ပေ…  အာသေဝနဋ္ဌေန ဘာဝနာ. အဘိပ္ပမောဒယံ စိတ္တံ အဿာသပဿာသာနံ သံဝရဋ္ဌေန သီလဝိသုဒ္ဓိ …ပေ…  အဘိပ္ပမောဒယံ စိတ္တံ အဿာသပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော …ပေ…  ပဇာနန္တော ဣန္ဒြိယာနိ သမောဓာနေတိ. တေန ဝုစ္စတိ—  “သမတ္ထဉ္စ ပဋိဝိဇ္ဈတီ”တိ. (2)
</Paragraph>

</Division>
<Division number="178" book="ps" e="ch" v="26" p="190">

<Paragraph number="974" book="ps">
ကထံ “သမာဒဟံ စိတ္တံ အဿသိဿာမီ”တိ သိက္ခတိ, “သမာဒဟံ စိတ္တံ ပဿသိဿာမီ”တိ သိက္ခတိ? ကတမော သမာဓိ? ဒီဃံ အဿာသဝသေန စိတ္တဿ ဧကဂ္ဂတာ အဝိက္ခေပေါ သမာဓိ, ယာ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ. ဒီဃံ ပဿာသဝသေန စိတ္တဿ ဧကဂ္ဂတာ အဝိက္ခေပေါ သမာဓိ …ပေ…  သမာဒဟံ စိတ္တံ အဿာသဝသေန …ပေ…  သမာဒဟံ စိတ္တံ ပဿာသဝသေန စိတ္တဿ ဧကဂ္ဂတာ အဝိက္ခေပေါ သမာဓိ. ယာ စိတ္တဿ ဌိတိ သဏ္ဌိတိ အဝဋ္ဌိတိ အဝိသာဟာရော အဝိက္ခေပေါ အဝိသာဟဋမာနသတာ သမထော သမာဓိန္ဒြိယံ သမာဓိဗလံ သမ္မာသမာဓိ—  အယံ သမာဓိ. သမာဒဟံ စိတ္တံ အဿာသပဿာသဝသေန ဝိညာဏံ စိတ္တံ ဥပဋ္ဌာနံ သတိ အနုပဿနာ ဉာဏံ. စိတ္တံ ဥပဋ္ဌာနံ, နော သတိ; သတိ ဥပဋ္ဌာနဉ္စေဝ သတိ စ. တာယ သတိယာ တေန ဉာဏေန တံ စိတ္တံ အနုပဿတိ. တေန ဝုစ္စတိ—  “စိတ္တေ စိတ္တာနုပဿနာသတိပဋ္ဌာနဘာဝနာ”တိ.
</Paragraph>

<Paragraph number="975" book="ps">
<Emphasis>အနုပဿတီ</Emphasis>တိ ကထံ တံ စိတ္တံ အနုပဿတိ …ပေ…  ဧဝံ တံ စိတ္တံ အနုပဿတိ. <Emphasis>ဘာဝနာ</Emphasis>တိ စတဿော ဘာဝနာ …ပေ…  အာသေဝနဋ္ဌေန ဘာဝနာ. သမာဒဟံ စိတ္တံ အဿာသပဿာသာနံ သံဝရဋ္ဌေန သီလဝိသုဒ္ဓိ …ပေ…  သမာဒဟံ စိတ္တံ အဿာသပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော …ပေ…  ပဇာနန္တော ဣန္ဒြိယာနိ သမောဓာနေတိ. တေန ဝုစ္စတိ—  “သမတ္ထဉ္စ ပဋိဝိဇ္ဈတီ”တိ. (3)
</Paragraph>

</Division>
<Division number="179" book="ps" e="ch" v="26" p="191">

<Paragraph number="976" book="ps">
ကထံ “ဝိမောစယံ စိတ္တံ အဿသိဿာမီ”တိ သိက္ခတိ, “ဝိမောစယံ စိတ္တံ ပဿသိဿာမီ”တိ သိက္ခတိ? “ရာဂတော ဝိမောစယံ စိတ္တံ အဿသိဿာမီ”တိ သိက္ခတိ, “ရာဂတော ဝိမောစယံ စိတ္တံ ပဿသိဿာမီ”တိ သိက္ခတိ. “ဒေါသတော ဝိမောစယံ စိတ္တံ အဿသိဿာမီ”တိ သိက္ခတိ, “ဒေါသတော ဝိမောစယံ စိတ္တံ ပဿသိဿာမီ”တိ သိက္ခတိ. “မောဟတော ဝိမောစယံ စိတ္တံ အဿသိဿာမီ”တိ သိက္ခတိ …ပေ…  မာနတော ဝိမောစယံ စိတ္တံ…  ဒိဋ္ဌိယာ ဝိမောစယံ စိတ္တံ…  ဝိစိကိစ္ဆာယ ဝိမောစယံ စိတ္တံ…  ထိနတော ဝိမောစယံ စိတ္တံ…  ဥဒ္ဓစ္စတော ဝိမောစယံ စိတ္တံ…  အဟိရိကတော ဝိမောစယံ စိတ္တံ…  “အနောတ္တပ္ပတော ဝိမောစယံ စိတ္တံ အဿသိဿာမီ”တိ သိက္ခတိ, “အနောတ္တပ္ပတော ဝိမောစယံ စိတ္တံ ပဿသိဿာမီ”တိ သိက္ခတိ. ဝိမောစယံ စိတ္တံ အဿာသပဿာသဝသေန ဝိညာဏံ စိတ္တံ ဥပဋ္ဌာနံ သတိ …ပေ… .
</Paragraph>

<Paragraph number="977" book="ps">
<Emphasis>အနုပဿတီ</Emphasis>တိ ကထံ တံ စိတ္တံ အနုပဿတိ …ပေ…  ဧဝံ တံ စိတ္တံ အနုပဿတိ. <Emphasis>ဘာဝနာ</Emphasis>တိ စတဿော ဘာဝနာ …ပေ…  အာသေဝနဋ္ဌေန ဘာဝနာ. ဝိမောစယံ စိတ္တံ အဿာသပဿာသာနံ သံဝရဋ္ဌေန သီလဝိသုဒ္ဓိ …ပေ…  ဝိမောစယံ စိတ္တံ အဿာသပဿာသဝသေန စိတ္တဿ ဧကဂ္ဂတံ အဝိက္ခေပံ ပဇာနတော …ပေ…  ပဇာနန္တော ဣန္ဒြိယာနိ သမောဓာနေတိ. တေန ဝုစ္စတိ—  “သမတ္ထဉ္စ ပဋိဝိဇ္ဈတီ”တိ. (4)
</Paragraph>

<Paragraph number="978" book="ps">
အဋ္ဌ အနုပဿနာဉာဏာနိ အဋ္ဌ စ ဥပဋ္ဌာနာနုဿတိယော စတ္တာရိ သုတ္တန္တိကဝတ္ထူနိ စိတ္တေ စိတ္တာနုပဿနာယ.
</Paragraph>
</Division>