---
title: "25 ကောဏာဂမနဗုဒ္ဓဝံသ"
tableOfContents: false
sidebar:
  order: 19
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu">

<Paragraph number="954" type="verses" book="bu">
_“ကကုသန္ဓဿ အပရေန,_  
_သမ္ဗုဒ္ဓေါ ဒွိပဒုတ္တမော;_  
_ကောဏာဂမနော နာမ ဇိနော,_  
_လောကဇေဋ္ဌော နရာသဘော._  

</Paragraph>

</Division>
<Division number="2" book="bu">

<Paragraph number="955" type="verses" book="bu">
_ဒသ ဓမ္မေ ပူရယိတွာန,_  
_ကန္တာရံ သမတိက္ကမိ;_  
_ပဝါဟိယ မလံ သဗ္ဗံ,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="3" book="bu">

<Paragraph number="956" type="verses" book="bu">
_ဓမ္မစက္ကံ ပဝတ္တေန္တေ,_  
_ကောဏာဂမနနာယကေ;_  
_တိံသကောဋိသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="4" book="bu">

<Paragraph number="957" type="verses" book="bu">
_ပါဋိဟီရံ ကရောန္တေ စ,_  
_ပရဝါဒပ္ပမဒ္ဒနေ;_  
_ဝီသတိကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="5" book="bu">

<Paragraph number="958" type="verses" book="bu">
_တတော ဝိကုဗ္ဗနံ ကတွာ,_  
_ဇိနော ဒေဝပုရံ ဂတော;_  
_ဝသတေ တတ္ထ သမ္ဗုဒ္ဓေါ,_  
_သိလာယ ပဏ္ဍုကမ္ဗလေ._  

</Paragraph>

</Division>
<Division number="6" book="bu">

<Paragraph number="959" type="verses" book="bu">
_ပကရဏေ သတ္တ ဒေသေန္တော,_  
_ဝဿံ ဝသတိ သော မုနိ;_  
_ဒသကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="7" book="bu">

<Paragraph number="960" type="verses" book="bu">
_တဿာပိ ဒေဝဒေဝဿ,_  
_ဧကော အာသိ သမာဂမော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="8" book="bu">

<Paragraph number="961" type="verses" book="bu">
_တိံသဘိက္ခုသဟဿာနံ,_  
_တဒါ အာသိ သမာဂမော;_  
_ဩဃာနမတိက္ကန္တာနံ,_  
_ဘိဇ္ဇိတာနဉ္စ မစ္စုယာ._  

</Paragraph>

</Division>
<Division number="9" book="bu">

<Paragraph number="962" type="verses" book="bu">
_အဟံ တေန သမယေန,_  
_ပဗ္ဗတော နာမ ခတ္တိယော;_  
_မိတ္တာမစ္စေဟိ သမ္ပန္နော,_  
_အနန္တဗလဝါဟနော._  

</Paragraph>

</Division>
<Division number="10" book="bu">

<Paragraph number="963" type="verses" book="bu">
_သမ္ဗုဒ္ဓဒဿနံ ဂန္တွာ,_  
_သုတွာ ဓမ္မမနုတ္တရံ;_  
_နိမန္တေတွာ သဇိနသံဃံ,_  
_ဒါနံ ဒတွာ ယဒိစ္ဆကံ._  

</Paragraph>

</Division>
<Division number="11" book="bu">

<Paragraph number="964" type="verses" book="bu">
_ပတ္တုဏ္ဏံ စီနပဋ္ဋဉ္စ,_  
_ကောသေယျံ ကမ္ဗလမ္ပိ စ;_  
_သောဝဏ္ဏပါဒုကဉ္စေဝ,_  
_အဒါသိံ သတ္ထုသာဝကေ._  

</Paragraph>

</Division>
<Division number="12" book="bu">

<Paragraph number="965" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_သံဃမဇ္ဈေ နိသီဒိယ;_  
_‘ဣမမှိ ဘဒ္ဒကေ ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="13" book="bu">

<Paragraph number="966" type="verses" book="bu">
_အဟု ကပိလဝှယာ ရမ္မာ,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="14" book="bu">

<Paragraph number="967" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="15" book="bu">

<Paragraph number="968" type="verses" book="bu">
_သဗ္ဗညုတံ ဂဝေသန္တော,_  
_ဒါနံ ဒတွာ နရုတ္တမေ;_  
_ဩဟာယာဟံ မဟာရဇ္ဇံ,_  
_ပဗ္ဗဇိံ ဇိနသန္တိကေ._  

</Paragraph>

</Division>
<Division number="16" book="bu">

<Paragraph number="969" type="verses" book="bu">
_နဂရံ သောဘဝတီ နာမ,_  
_သောဘော နာမာသိ ခတ္တိယော;_  
_ဝသတေ တတ္ထ နဂရေ,_  
_သမ္ဗုဒ္ဓဿ မဟာကုလံ._  

</Paragraph>

</Division>
<Division number="17" book="bu">

<Paragraph number="970" type="verses" book="bu">
_ဗြာဟ္မဏော ယညဒတ္တော စ,_  
_အာသိ ဗုဒ္ဓဿ သော ပိတာ;_  
ဥတ္တရာ နာမ ဇနိကာ,_  
_ကောဏာဂမနဿ သတ္ထုနော._  

</Paragraph>

</Division>
<Division number="18" book="bu">

<Paragraph number="971" type="verses" book="bu">
_တီဏိ ဝဿသဟဿာနိ,_  
_အဂါရံ အဇ္ဈ သော ဝသိ;_  
_တုသိတသန္တုသိတသန္တုဋ္ဌာ,_  
_တယော ပါသာဒမုတ္တမာ._  

</Paragraph>

</Division>
<Division number="19" book="bu">

<Paragraph number="972" type="verses" book="bu">
_အနူနသောဠသသဟဿာနိ,_  
_နာရိယော သမလင်္ကတာ;_  
_ရုစိဂတ္တာ နာမ နာရီ,_  
_သတ္ထဝါဟော နာမ အတြဇော._  

</Paragraph>

</Division>
<Division number="20" book="bu">

<Paragraph number="973" type="verses" book="bu">
_နိမိတ္တေ စတုရော ဒိသွာ,_  
_ဟတ္ထိယာနေန နိက္ခမိ;_  
_ဆမာသံ ပဓာနစာရံ,_  
_အစရီ ပုရိသုတ္တမော._  

</Paragraph>

</Division>
<Division number="21" book="bu">

<Paragraph number="974" type="verses" book="bu">
_ဗြဟ္မုနာ ယာစိတော သန္တော,_  
_ကောဏာဂမနနာယကော;_  
_ဝတ္တိ စက္ကံ မဟာဝီရော,_  
_မိဂဒါယေ နရုတ္တမော._  

</Paragraph>

</Division>
<Division number="22" book="bu">

<Paragraph number="975" type="verses" book="bu">
_ဘိယျသော ဥတ္တရော နာမ,_  
_အဟေသုံ အဂ္ဂသာဝကာ;_  
_သောတ္ထိဇော နာမုပဋ္ဌာကော,_  
_ကောဏာဂမနဿ သတ္ထုနော._  

</Paragraph>

</Division>
<Division number="23" book="bu">

<Paragraph number="976" type="verses" book="bu">
_သမုဒ္ဒါ ဥတ္တရာ စေဝ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
ဥဒုမ္ဗရောတိ ပဝုစ္စတိ._  

</Paragraph>

</Division>
<Division number="24" book="bu">

<Paragraph number="977" type="verses" book="bu">
ဥဂ္ဂေါ စ သောမဒေဝေါ စ,_  
_အဟေသုံ အဂ္ဂုပဋ္ဌကာ;_  
_သီဝလာ စေဝ သာမာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="25" book="bu">

<Paragraph number="978" book="bu">
ဥစ္စတ္တနေန သော ဗုဒ္ဓေါ,_  
_တိံသဟတ္ထသမုဂ္ဂတော;_  
ဥက္ကာမုခေ ယထာ ကမ္ဗု,_  
_ဧဝံ ရံသီဟိ မဏ္ဍိတော._  

</Paragraph>

</Division>
<Division number="26" book="bu">

<Paragraph number="979" type="verses" book="bu">
_တိံသဝဿသဟဿာနိ,_  
_အာယု ဗုဒ္ဓဿ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="27" book="bu">

<Paragraph number="980" type="verses" book="bu">
_ဓမ္မစေတိံ သမုဿေတွာ,_  
_ဓမ္မဒုဿဝိဘူသိတံ;_  
_ဓမ္မပုပ္ဖဂုဠံ ကတွာ,_  
_နိဗ္ဗုတော သော သသာဝကော._  

</Paragraph>

</Division>
<Division number="28" book="bu">

<Paragraph number="981" type="verses" book="bu">
_မဟာဝိလာသော တဿ ဇနော,_  
_သိရိဓမ္မပ္ပကာသနော;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="29" book="bu">

<Paragraph number="982" type="verses" book="bu">
_ကောဏာဂမနော သမ္ဗုဒ္ဓေါ,_  
_ပဗ္ဗတာရာမမှိ နိဗ္ဗုတော;_  
_ဓာတုဝိတ္ထာရိကံ အာသိ,_  
_တေသု တေသု ပဒေသတော”တိ. (957)_  


</Paragraph>
</Division>

<Paragraph number="983" type="center" book="bu">
ကောဏာဂမနဿ ဘဂဝတော ဝံသော တေဝီသတိမော.
</Paragraph>