---
title: "6 သုမနဗုဒ္ဓဝံသ"
tableOfContents: false
sidebar:
  order: 27
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu">

<Paragraph number="376" type="verses" book="bu">
_“မင်္ဂလဿ အပရေန,_  
_သုမနော နာမ နာယကော;_  
_သဗ္ဗဓမ္မေဟိ အသမော,_  
_သဗ္ဗသတ္တာနမုတ္တမော._  

</Paragraph>

</Division>
<Division number="2" book="bu">

<Paragraph number="377" type="verses" book="bu">
_တဒါ အမတဘေရိံ သော,_  
_အာဟနီ မေခလေ ပုရေ;_  
_ဓမ္မသင်္ခသမာယုတ္တံ,_  
_နဝင်္ဂံ ဇိနသာသနံ._  

</Paragraph>

</Division>
<Division number="3" book="bu">

<Paragraph number="378" type="verses" book="bu">
_နိဇ္ဇိနိတွာ ကိလေသေ သော,_  
_ပတွာ သမ္ဗောဓိမုတ္တမံ;_  
_မာပေသိ နဂရံ သတ္ထာ,_  
_သဒ္ဓမ္မပုရဝရုတ္တမံ._  

</Paragraph>

</Division>
<Division number="4" book="bu">

<Paragraph number="379" type="verses" book="bu">
_နိရန္တရံ အကုဋိလံ,_  
ဥဇုံ ဝိပုလဝိတ္ထတံ;_  
_မာပေသိ သော မဟာဝီထိံ,_  
_သတိပဋ္ဌာနဝရုတ္တမံ._  

</Paragraph>

</Division>
<Division number="5" book="bu">

<Paragraph number="380" type="verses" book="bu">
_ဖလေ စတ္တာရိ သာမညေ,_  
_စတဿော ပဋိသမ္ဘိဒါ;_  
_ဆဠဘိညာဋ္ဌသမာပတ္တီ,_  
_ပသာရေသိ တတ္ထ ဝီထိယံ._  

</Paragraph>

</Division>
<Division number="6" book="bu">

<Paragraph number="381" type="verses" book="bu">
_ယေ အပ္ပမတ္တာ အခိလာ,_  
_ဟိရိဝီရိယေဟုပါဂတာ;_  
_တေ တေ ဣမေ ဂုဏဝရေ,_  
_အာဒိယန္တိ ယထာ သုခံ._  

</Paragraph>

</Division>
<Division number="7" book="bu">

<Paragraph number="382" type="verses" book="bu">
_ဧဝမေတေန ယောဂေန,_  
ဥဒ္ဓရန္တော မဟာဇနံ;_  
_ဗောဓေသိ ပဌမံ သတ္ထာ,_  
_ကောဋိသတသဟဿိယော._  

</Paragraph>

</Division>
<Division number="8" book="bu">

<Paragraph number="383" type="verses" book="bu">
_ယမှိ ကာလေ မဟာဝီရော,_  
_ဩဝဒီ တိတ္ထိယေ ဂဏေ;_  
_ကောဋိသဟဿာဘိသမိံသု,_  
_ဒုတိယေ ဓမ္မဒေသနေ._  

</Paragraph>

</Division>
<Division number="9" book="bu">

<Paragraph number="384" type="verses" book="bu">
_ယဒါ ဒေဝါ မနုဿာ စ,_  
_သမဂ္ဂါ ဧကမာနသာ;_  
_နိရောဓပဉှံ ပုစ္ဆိံသု,_  
_သံသယဉ္စာပိ မာနသံ._  

</Paragraph>

</Division>
<Division number="10" book="bu">

<Paragraph number="385" type="verses" book="bu">
_တဒါပိ ဓမ္မဒေသနေ,_  
_နိရောဓပရိဒီပနေ;_  
_နဝုတိကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="11" book="bu">

<Paragraph number="386" type="verses" book="bu">
_သန္နိပါတာ တယော အာသုံ,_  
_သုမနဿ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="12" book="bu">

<Paragraph number="387" type="verses" book="bu">
_ဝဿံဝုတ္ထဿ ဘဂဝတော,_  
_အဘိဃုဋ္ဌေ ပဝါရဏေ;_  
_ကောဋိသတသဟဿေဟိ,_  
_ပဝါရေသိ တထာဂတော._  

</Paragraph>

</Division>
<Division number="13" book="bu">

<Paragraph number="388" type="verses" book="bu">
_တတောပရံ သန္နိပါတေ,_  
_ဝိမလေ ကဉ္စနပဗ္ဗတေ;_  
_နဝုတိကောဋိသဟဿာနံ,_  
_ဒုတိယော အာသိ သမာဂမော._  

</Paragraph>

</Division>
<Division number="14" book="bu">

<Paragraph number="389" type="verses" book="bu">
_ယဒါ သက္ကော ဒေဝရာဇာ,_  
_ဗုဒ္ဓဒဿနုပါဂမိ;_  
_အသီတိကောဋိသဟဿာနံ,_  
_တတိယော အာသိ သမာဂမော._  

</Paragraph>

</Division>
<Division number="15" book="bu">

<Paragraph number="390" type="verses" book="bu">
_အဟံ တေန သမယေန,_  
_နာဂရာဇာ မဟိဒ္ဓိကော;_  
_အတုလော နာမ နာမေန,_  
ဥဿန္နကုသလသဉ္စယော._  

</Paragraph>

</Division>
<Division number="16" book="bu">

<Paragraph number="391" type="verses" book="bu">
_တဒါဟံ နာဂဘဝနာ,_  
_နိက္ခမိတွာ သဉာတိဘိ;_  
_နာဂါနံ ဒိဗ္ဗတုရိယေဟိ,_  
_သသံဃံ ဇိနမုပဋ္ဌဟိံ._  

</Paragraph>

</Division>
<Division number="17" book="bu">

<Paragraph number="392" type="verses" book="bu">
_ကောဋိသတသဟဿာနံ,_  
_အန္နပါနေန တပ္ပယိံ;_  
_ပစ္စေကဒုဿယုဂံ ဒတွာ,_  
_သရဏံ တမုပါဂမိံ._  

</Paragraph>

</Division>
<Division number="18" book="bu">

<Paragraph number="393" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_သုမနော လောကနာယကော;_  
_‘အပရိမေယျိတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="19" book="bu">

<Paragraph number="394" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="20" book="bu">

<Paragraph number="395" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="21" book="bu">

<Paragraph number="396" type="verses" book="bu">
_နဂရံ မေခလံ နာမ,_  
_သုဒတ္တော နာမ ခတ္တိယော;_  
_သိရိမာ နာမ ဇနိကာ,_  
_သုမနဿ မဟေသိနော._  

</Paragraph>

</Division>
<Division number="22" book="bu">

<Paragraph number="397" type="verses" book="bu">
_နဝဝဿသဟဿာနိ,_  
_အဂါရံ အဇ္ဈ သော ဝသိ;_  
_စန္ဒော သုစန္ဒော ဝဋံသော စ,_  
_တယော ပါသာဒမုတ္တမာ._  

</Paragraph>

</Division>
<Division number="23" book="bu">

<Paragraph number="398" type="verses" book="bu">
_တေသဋ္ဌိသတသဟဿာနိ,_  
_နာရိယော သမလင်္ကတာ;_  
_ဝဋံသိကာ နာမ နာရီ,_  
_အနူပမော နာမ အတြဇော._  

</Paragraph>

</Division>
<Division number="24" book="bu">

<Paragraph number="399" type="verses" book="bu">
_နိမိတ္တေ စတုရော ဒိသွာ,_  
_ဟတ္ထိယာနေန နိက္ခမိ;_  
_အနူနဒသမာသာနိ,_  
_ပဓာနံ ပဒဟီ ဇိနော._  

</Paragraph>

</Division>
<Division number="25" book="bu">

<Paragraph number="400" type="verses" book="bu">
_ဗြဟ္မုနာ ယာစိတော သန္တော,_  
_သုမနော လောကနာယကော;_  
_ဝတ္တိ စက္ကံ မဟာဝီရော,_  
_မေခလေ ပုရမုတ္တမေ._  

</Paragraph>

</Division>
<Division number="26" book="bu">

<Paragraph number="401" type="verses" book="bu">
_သရဏော ဘာဝိတတ္တော စ,_  
_အဟေသုံ အဂ္ဂသာဝကာ;_  
ဥဒေနော နာမုပဋ္ဌာကော,_  
_သုမနဿ မဟေသိနော._  

</Paragraph>

</Division>
<Division number="27" book="bu">

<Paragraph number="402" type="verses" book="bu">
_သောဏာ စ ဥပသောဏာ စ,_  
_အဟေသုံ အဂ္ဂသာဝိကာ;_  
_သောပိ ဗုဒ္ဓေါ အမိတယသော,_  
_နာဂမူလေ အဗုဇ္ဈထ._  

</Paragraph>

</Division>
<Division number="28" book="bu">

<Paragraph number="403" type="verses" book="bu">
_ဝရုဏော စေဝ သရဏော စ,_  
_အဟေသုံ အဂ္ဂုပဋ္ဌကာ;_  
_စာလာ စ ဥပစာလာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="29" book="bu">

<Paragraph number="404" type="verses" book="bu">
ဥစ္စတ္တနေန သော ဗုဒ္ဓေါ,_  
_နဝုတိဟတ္ထမုဂ္ဂတော;_  
_ကဉ္စနဂ္ဃိယသင်္ကာသော,_  
_ဒသသဟဿီ ဝိရောစတိ._  

</Paragraph>

</Division>
<Division number="30" book="bu">

<Paragraph number="405" type="verses" book="bu">
_နဝုတိဝဿသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="31" book="bu">

<Paragraph number="406" type="verses" book="bu">
_တာရဏီယေ တာရယိတွာ,_  
_ဗောဓနီယေ စ ဗောဓယိ;_  
_ပရိနိဗ္ဗာယိ သမ္ဗုဒ္ဓေါ,_  
ဥဠုရာဇာဝ အတ္ထမိ._  

</Paragraph>

</Division>
<Division number="32" book="bu">

<Paragraph number="407" type="verses" book="bu">
_တေ စ ခီဏာသဝါ ဘိက္ခူ,_  
_သော စ ဗုဒ္ဓေါ အသာဒိသော;_  
_အတုလပ္ပဘံ ဒဿယိတွာ,_  
_နိဗ္ဗုတာ ယေ မဟာယသာ._  

</Paragraph>

</Division>
<Division number="33" book="bu">

<Paragraph number="408" type="verses" book="bu">
_တဉ္စ ဉာဏံ အတုလိယံ,_  
_တာနိ စ အတုလာနိ ရတနာနိ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="34" book="bu">

<Paragraph number="409" type="verses" book="bu">
_သုမနော ယသဓရော ဗုဒ္ဓေါ,_  
_အင်္ဂါရာမမှိ နိဗ္ဗုတော;_  
_တတ္ထေဝ တဿ ဇိနထူပေါ,_  
_စတုယောဇနမုဂ္ဂတော”တိ. (403)_  


</Paragraph>
</Division>

<Paragraph number="410" type="center" book="bu">
သုမနဿ ဘဂဝတော ဝံသော စတုတ္ထော.
</Paragraph>