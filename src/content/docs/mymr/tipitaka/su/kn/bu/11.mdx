---
title: 11 နာရဒဗုဒ္ဓဝံသ
tableOfContents: false
sidebar:
  order: 12
type: tipitaka
basket: su
book: bu
review:
  current: review
  updated: '2025-10-27T21:48:40.274655'
  updated_by: ''
  notes: ''
  history:
  - state: review
    date: '2025-10-27T21:48:40.274655'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="341">

<Paragraph number="532" type="verses" book="bu">
_“ပဒုမဿ အပရေန,_  
_သမ္ဗုဒ္ဓေါ ဒွိပဒုတ္တမော;_  
_နာရဒေါ နာမ နာမေန,_  
_အသမော အပ္ပဋိပုဂ္ဂလော._  

</Paragraph>

</Division>
<Division number="2" book="bu" e="ch" v="21" p="341">

<Paragraph number="533" type="verses" book="bu">
_သော ဗုဒ္ဓေါ စက္ကဝတ္တိဿ,_  
_ဇေဋ္ဌော ဒယိတဩရသော;_  
_အာမုက္ကမာလာဘရဏော,_  
ဥယျာနံ ဥပသင်္ကမိ._  

</Paragraph>

</Division>
<Division number="3" book="bu" e="ch" v="21" p="341">

<Paragraph number="534" type="verses" book="bu">
_တတ္ထာသိ ရုက္ခော ယသဝိပုလော,_  
_အဘိရူပေါ ဗြဟာ သုစိ;_  
_တမဇ္ဈပတွာ ဥပနိသီဒိ,_  
_မဟာသောဏဿ ဟေဋ္ဌတော._  

</Paragraph>

</Division>
<Division number="4" book="bu" e="ch" v="21" p="341">

<Paragraph number="535" type="verses" book="bu">
_တတ္ထ ဉာဏဝရုပ္ပဇ္ဇိ,_  
_အနန္တံ ဝဇိရူပမံ;_  
_တေန ဝိစိနိ သင်္ခါရေ,_  
ဥက္ကုဇ္ဇမဝကုဇ္ဇကံ._  

</Paragraph>

</Division>
<Division number="5" book="bu" e="ch" v="21" p="341">

<Paragraph number="536" type="verses" book="bu">
_တတ္ထ သဗ္ဗကိလေသာနိ,_  
_အသေသမဘိဝါဟယိ;_  
_ပါပုဏီ ကေဝလံ ဗောဓိံ,_  
_ဗုဒ္ဓဉာဏေ စ စုဒ္ဒသ._  

</Paragraph>

</Division>
<Division number="6" book="bu" e="ch" v="21" p="341">

<Paragraph number="537" type="verses" book="bu">
_ပါပုဏိတွာန သမ္ဗောဓိံ,_  
_ဓမ္မစက္ကံ ပဝတ္တယိ;_  
_ကောဋိသတသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="7" book="bu" e="ch" v="21" p="341">

<Paragraph number="538" type="verses" book="bu">
_မဟာဒေါဏံ နာဂရာဇံ,_  
_ဝိနယန္တော မဟာမုနိ;_  
_ပါဋိဟေရံ တဒါကာသိ,_  
_ဒဿယန္တော သဒေဝကေ._  

</Paragraph>

</Division>
<Division number="8" book="bu" e="ch" v="21" p="341">

<Paragraph number="539" type="verses" book="bu">
_တဒါ ဒေဝမနုဿာနံ,_  
_တမှိ ဓမ္မပ္ပကာသနေ;_  
_နဝုတိကောဋိသဟဿာနိ,_  
_တရိံသု သဗ္ဗသံသယံ._  

</Paragraph>

</Division>
<Division number="9" book="bu" e="ch" v="21" p="341">

<Paragraph number="540" type="verses" book="bu">
_ယမှိ ကာလေ မဟာဝီရော,_  
_ဩဝဒီ သကမတြဇံ;_  
_အသီတိကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="10" book="bu" e="ch" v="21" p="341">

<Paragraph number="541" type="verses" book="bu">
_သန္နိပါတာ တယော အာသုံ,_  
_နာရဒဿ မဟေသိနော;_  
_ကောဋိသတသဟဿာနံ,_  
_ပဌမော အာသိ သမာဂမော._  

</Paragraph>

</Division>
<Division number="11" book="bu" e="ch" v="21" p="341">

<Paragraph number="542" type="verses" book="bu">
_ယဒါ ဗုဒ္ဓေါ ဗုဒ္ဓဂုဏံ,_  
_သနိဒါနံ ပကာသယိ;_  
_နဝုတိကောဋိသဟဿာနိ,_  
_သမိံသု ဝိမလာ တဒါ._  

</Paragraph>

</Division>
<Division number="12" book="bu" e="ch" v="21" p="341">

<Paragraph number="543" type="verses" book="bu">
_ယဒါ ဝေရောစနော နာဂေါ,_  
_ဒါနံ ဒဒါတိ သတ္ထုနော;_  
_တဒါ သမိံသု ဇိနပုတ္တာ,_  
_အသီတိသတသဟဿိယော._  

</Paragraph>

</Division>
<Division number="13" book="bu" e="ch" v="21" p="342">

<Paragraph number="544" type="verses" book="bu">
_အဟံ တေန သမယေန,_  
_ဇဋိလော ဥဂ္ဂတာပနော;_  
_အန္တလိက္ခစရော အာသိံ,_  
_ပဉ္စာဘိညာသု ပါရဂူ._  

</Paragraph>

</Division>
<Division number="14" book="bu" e="ch" v="21" p="342">

<Paragraph number="545" type="verses" book="bu">
_တဒါပါဟံ အသမသမံ,_  
_သသံဃံ သပရိဇ္ဇနံ;_  
_အန္နပါနေန တပ္ပေတွာ,_  
_စန္ဒနေနာဘိပူဇယိံ._  

</Paragraph>

</Division>
<Division number="15" book="bu" e="ch" v="21" p="342">

<Paragraph number="546" type="verses" book="bu">
_သောပိ မံ တဒါ ဗျာကာသိ,_  
_နာရဒေါ လောကနာယကော;_  
_‘အပရိမေယျိတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="16" book="bu" e="ch" v="21" p="342">

<Paragraph number="547" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="17" book="bu" e="ch" v="21" p="342">

<Paragraph number="548" type="verses" book="bu">
_တဿာပိ ဝစနံ သုတွာ,_  
_ဘိယျော ဟာသေတွ မာနသံ;_  
_အဓိဋ္ဌဟိံ ဝတံ ဥဂ္ဂံ,_  
_ဒသပါရမိပူရိယာ._  

</Paragraph>

</Division>
<Division number="18" book="bu" e="ch" v="21" p="342">

<Paragraph number="549" type="verses" book="bu">
_နဂရံ ဓညဝတီ နာမ,_  
_သုဒေဝေါ နာမ ခတ္တိယော;_  
_အနောမာ နာမ ဇနိကာ,_  
_နာရဒဿ မဟေသိနော._  

</Paragraph>

</Division>
<Division number="19" book="bu" e="ch" v="21" p="342">

<Paragraph number="550" type="verses" book="bu">
_နဝဝဿသဟဿာနိ,_  
_အဂါရံ အဇ္ဈ သော ဝသိ;_  
_ဇိတော ဝိဇိတာဘိရာမော,_  
_တယော ပါသာဒမုတ္တမာ._  

</Paragraph>

</Division>
<Division number="20" book="bu" e="ch" v="21" p="342">

<Paragraph number="551" type="verses" book="bu">
_တိစတ္တာရီသသဟဿာနိ,_  
_နာရိယော သမလင်္ကတာ;_  
_ဝိဇိတသေနာ နာမ နာရီ,_  
_နန္ဒုတ္တရော နာမ အတြဇော._  

</Paragraph>

</Division>
<Division number="21" book="bu" e="ch" v="21" p="342">

<Paragraph number="552" type="verses" book="bu">
_နိမိတ္တေ စတုရော ဒိသွာ,_  
_ပဒသာ ဂမနေန နိက္ခမိ;_  
_သတ္တာဟံ ပဓာနစာရံ,_  
_အစရီ ပုရိသုတ္တမော._  

</Paragraph>

</Division>
<Division number="22" book="bu" e="ch" v="21" p="342">

<Paragraph number="553" type="verses" book="bu">
_ဗြဟ္မုနာ ယာစိတော သန္တော,_  
_နာရဒေါ လောကနာယကော;_  
_ဝတ္တိ စက္ကံ မဟာဝီရော,_  
_ဓနဉ္စုယျာနမုတ္တမေ._  

</Paragraph>

</Division>
<Division number="23" book="bu" e="ch" v="21" p="342">

<Paragraph number="554" type="verses" book="bu">
_ဘဒ္ဒသာလော ဇိတမိတ္တော,_  
_အဟေသုံ အဂ္ဂသာဝကာ;_  
_ဝါသေဋ္ဌော နာမုပဋ္ဌာကော,_  
_နာရဒဿ မဟေသိနော._  

</Paragraph>

</Division>
<Division number="24" book="bu" e="ch" v="21" p="342">

<Paragraph number="555" type="verses" book="bu">
ဥတ္တရာ ဖဂ္ဂုနီ စေဝ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_မဟာသောဏောတိ ဝုစ္စတိ._  

</Paragraph>

</Division>
<Division number="25" book="bu" e="ch" v="21" p="342">

<Paragraph number="556" book="bu">
ဥဂ္ဂရိန္ဒော ဝသဘော စ,_  
_အဟေသုံ အဂ္ဂုပဋ္ဌကာ;_  
ဣန္ဒာဝရီ စ ဝဏ္ဍီ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="26" book="bu" e="ch" v="21" p="343">

<Paragraph number="557" type="verses" book="bu">
_အဋ္ဌာသီတိရတနာနိ,_  
_အစ္စုဂ္ဂတော မဟာမုနိ;_  
_ကဉ္စနဂ္ဃိယသင်္ကာသော,_  
_ဒသသဟဿီ ဝိရောစတိ._  

</Paragraph>

</Division>
<Division number="27" book="bu" e="ch" v="21" p="343">

<Paragraph number="558" type="verses" book="bu">
_တဿ ဗျာမပ္ပဘာ ကာယာ,_  
_နိဒ္ဓါဝတိ ဒိသောဒိသံ;_  
_နိရန္တရံ ဒိဝါရတ္တိံ,_  
_ယောဇနံ ဖရတေ သဒါ._  

</Paragraph>

</Division>
<Division number="28" book="bu" e="ch" v="21" p="343">

<Paragraph number="559" type="verses" book="bu">
_န ကေစိ တေန သမယေန,_  
_သမန္တာ ယောဇနေ ဇနာ;_  
ဥက္ကာပဒီပေ ဥဇ္ဇာလေန္တိ,_  
_ဗုဒ္ဓရံသီဟိ ဩတ္ထဋာ._  

</Paragraph>

</Division>
<Division number="29" book="bu" e="ch" v="21" p="343">

<Paragraph number="560" type="verses" book="bu">
_နဝုတိဝဿသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="30" book="bu" e="ch" v="21" p="343">

<Paragraph number="561" type="verses" book="bu">
_ယထာ ဥဠူဟိ ဂဂနံ,_  
_ဝိစိတ္တံ ဥပသောဘတိ;_  
_တထေဝ သာသနံ တဿ,_  
_အရဟန္တေဟိ သောဘတိ._  

</Paragraph>

</Division>
<Division number="31" book="bu" e="ch" v="21" p="343">

<Paragraph number="562" type="verses" book="bu">
_သံသာရသောတံ တရဏာယ,_  
_သေသကေ ပဋိပန္နကေ;_  
_ဓမ္မသေတုံ ဒဠှံ ကတွာ,_  
_နိဗ္ဗုတော သော နရာသဘော._  

</Paragraph>

</Division>
<Division number="32" book="bu" e="ch" v="21" p="343">

<Paragraph number="563" type="verses" book="bu">
_သောပိ ဗုဒ္ဓေါ အသမသမော,_  
_တေပိ ခီဏာသဝါ အတုလတေဇာ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="33" book="bu" e="ch" v="21" p="343">

<Paragraph number="564" type="verses" book="bu">
_နာရဒေါ ဇိနဝသဘော,_  
_နိဗ္ဗုတော သုဒဿနေ ပုရေ;_  
_တတ္ထေဝဿ ထူပဝရော,_  
_စတုယောဇနမုဂ္ဂတော”တိ. (553)_  


</Paragraph>
</Division>

<Paragraph number="565" type="center" book="bu">
နာရဒဿ ဘဂဝတော ဝံသော နဝမော.
</Paragraph>