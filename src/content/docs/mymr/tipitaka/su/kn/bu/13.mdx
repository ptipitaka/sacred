---
title: "13 သုမေဓဗုဒ္ဓဝံသ"
tableOfContents: false
sidebar:
  order: 14
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu" e="ch" v="21" p="346">

<Paragraph number="598" type="verses" book="bu">
_“ပဒုမုတ္တရဿ အပရေန,_  
_သုမေဓော နာမ နာယကော;_  
_ဒုရာသဒေါ ဥဂ္ဂတေဇော,_  
_သဗ္ဗလောကုတ္တမော မုနိ._  

</Paragraph>

</Division>
<Division number="2" book="bu" e="ch" v="21" p="346">

<Paragraph number="599" type="verses" book="bu">
_ပသန္နနေတ္တော သုမုခေါ,_  
_ဗြဟာ ဥဇု ပတာပဝါ;_  
_ဟိတေသီ သဗ္ဗသတ္တာနံ,_  
_ဗဟူ မောစေသိ ဗန္ဓနာ._  

</Paragraph>

</Division>
<Division number="3" book="bu" e="ch" v="21" p="346">

<Paragraph number="600" type="verses" book="bu">
_ယဒါ ဗုဒ္ဓေါ ပါပုဏိတွာ,_  
_ကေဝလံ ဗောဓိမုတ္တမံ;_  
_သုဒဿနမှိ နဂရေ,_  
_ဓမ္မစက္ကံ ပဝတ္တယိ._  

</Paragraph>

</Division>
<Division number="4" book="bu" e="ch" v="21" p="346">

<Paragraph number="601" type="verses" book="bu">
_တဿာပိ အဘိသမယာ တီဏိ,_  
_အဟေသုံ ဓမ္မဒေသနေ;_  
_ကောဋိသတသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="346">

<Paragraph number="602" type="verses" book="bu">
_ပုနာပရံ ကုမ္ဘကဏ္ဏံ,_  
_ယက္ခံ သော ဒမယီ ဇိနော;_  
_နဝုတိကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="6" book="bu" e="ch" v="21" p="346">

<Paragraph number="603" type="verses" book="bu">
_ပုနာပရံ အမိတယသော,_  
_စတုသစ္စံ ပကာသယိ;_  
_အသီတိကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="7" book="bu" e="ch" v="21" p="346">

<Paragraph number="604" type="verses" book="bu">
_သန္နိပါတာ တယော အာသုံ,_  
_သုမေဓဿ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="8" book="bu" e="ch" v="21" p="346">

<Paragraph number="605" type="verses" book="bu">
_သုဒဿနံ နာမ နဂရံ,_  
ဥပဂဉ္ဆိ ဇိနော ယဒါ;_  
_တဒါ ခီဏာသဝါ ဘိက္ခူ,_  
_သမိံသု သတကောဋိယော._  

</Paragraph>

</Division>
<Division number="9" book="bu" e="ch" v="21" p="346">

<Paragraph number="606" type="verses" book="bu">
_ပုနာပရံ ဒေဝကူဋေ,_  
_ဘိက္ခူနံ ကထိနတ္ထတေ;_  
_တဒါ နဝုတိကောဋီနံ,_  
_ဒုတိယော အာသိ သမာဂမော._  

</Paragraph>

</Division>
<Division number="10" book="bu" e="ch" v="21" p="346">

<Paragraph number="607" type="verses" book="bu">
_ပုနာပရံ ဒသဗလော,_  
_ယဒါ စရတိ စာရိကံ;_  
_တဒါ အသီတိကောဋီနံ,_  
_တတိယော အာသိ သမာဂမော._  

</Paragraph>

</Division>
<Division number="11" book="bu" e="ch" v="21" p="346">

<Paragraph number="608" type="verses" book="bu">
_အဟံ တေန သမယေန,_  
ဥတ္တရော နာမ မာဏဝေါ;_  
_အသီတိကောဋိယော မယှံ,_  
_ဃရေ သန္နိစိတံ ဓနံ._  

</Paragraph>

</Division>
<Division number="12" book="bu" e="ch" v="21" p="346">

<Paragraph number="609" type="verses" book="bu">
_ကေဝလံ သဗ္ဗံ ဒတွာန,_  
_သသံဃေ လောကနာယကေ;_  
_သရဏံ တဿုပဂဉ္ဆိံ,_  
_ပဗ္ဗဇ္ဇဉ္စာဘိရောစယိံ._  

</Paragraph>

</Division>
<Division number="13" book="bu" e="ch" v="21" p="346">

<Paragraph number="610" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_ကရောန္တော အနုမောဒနံ;_  
_‘တိံသကပ္ပသဟဿမှိ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="14" book="bu" e="ch" v="21" p="347">

<Paragraph number="611" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="15" book="bu" e="ch" v="21" p="347">

<Paragraph number="612" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="16" book="bu" e="ch" v="21" p="347">

<Paragraph number="613" type="verses" book="bu">
_သုတ္တန္တံ ဝိနယဉ္စာပိ,_  
_နဝင်္ဂံ သတ္ထုသာသနံ;_  
_သဗ္ဗံ ပရိယာပုဏိတွာန,_  
_သောဘယိံ ဇိနသာသနံ._  

</Paragraph>

</Division>
<Division number="17" book="bu" e="ch" v="21" p="347">

<Paragraph number="614" type="verses" book="bu">
_တတ္ထပ္ပမတ္တော ဝိဟရန္တော,_  
_နိသဇ္ဇဋ္ဌာနစင်္ကမေ;_  
_အဘိညာသု ပါရမိံ ဂန္တွာ,_  
_ဗြဟ္မလောကမဂဉ္ဆဟံ._  

</Paragraph>

</Division>
<Division number="18" book="bu" e="ch" v="21" p="347">

<Paragraph number="615" type="verses" book="bu">
_သုဒဿနံ နာမ နဂရံ,_  
_သုဒတ္တော နာမ ခတ္တိယော;_  
_သုဒတ္တာ နာမ ဇနိကာ,_  
_သုမေဓဿ မဟေသိနော._  

</Paragraph>

</Division>
<Division number="19" book="bu" e="ch" v="21" p="347">

<Paragraph number="616" type="verses" book="bu">
_နဝဝဿသဟဿာနိ,_  
_အဂါရံ အဇ္ဈ သော ဝသိ;_  
_သုစန္ဒကဉ္စနသိရိဝဍ္ဎာ,_  
_တယော ပါသာဒမုတ္တမာ._  

</Paragraph>

</Division>
<Division number="20" book="bu" e="ch" v="21" p="347">

<Paragraph number="617" type="verses" book="bu">
_တိသောဠသသဟဿာနိ,_  
_နာရိယော သမလင်္ကတာ;_  
_သုမနာ နာမ သာ နာရီ,_  
_ပုနဗ္ဗသု နာမ အတြဇော._  

</Paragraph>

</Division>
<Division number="21" book="bu" e="ch" v="21" p="347">

<Paragraph number="618" type="verses" book="bu">
_နိမိတ္တေ စတုရော ဒိသွာ,_  
_ဟတ္ထိယာနေန နိက္ခမိ;_  
_အနူနကံ အဍ္ဎမာသံ,_  
_ပဓာနံ ပဒဟီ ဇိနော._  

</Paragraph>

</Division>
<Division number="22" book="bu" e="ch" v="21" p="347">

<Paragraph number="619" type="verses" book="bu">
_ဗြဟ္မုနာ ယာစိတော သန္တော,_  
_သုမေဓော လောကနာယကော;_  
_ဝတ္တိ စက္ကံ မဟာဝီရော,_  
_သုဒဿနုယျာနမုတ္တမေ._  

</Paragraph>

</Division>
<Division number="23" book="bu" e="ch" v="21" p="347">

<Paragraph number="620" type="verses" book="bu">
_သရဏော သဗ္ဗကာမော စ,_  
_အဟေသုံ အဂ္ဂသာဝကာ;_  
_သာဂရော နာမုပဋ္ဌာကော,_  
_သုမေဓဿ မဟေသိနော._  

</Paragraph>

</Division>
<Division number="24" book="bu" e="ch" v="21" p="347">

<Paragraph number="621" type="verses" book="bu">
_ရာမာ စေဝ သုရာမာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_မဟာနီပေါတိ ဝုစ္စတိ._  

</Paragraph>

</Division>
<Division number="25" book="bu" e="ch" v="21" p="347">

<Paragraph number="622" type="verses" book="bu">
ဥရုဝေလာ ယသဝါ စ,_  
_အဟေသုံ အဂ္ဂုပဋ္ဌကာ;_  
_ယသောဓရာ သိရိမာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="26" book="bu" e="ch" v="21" p="347">

<Paragraph number="623" type="verses" book="bu">
_အဋ္ဌာသီတိရတနာနိ,_  
_အစ္စုဂ္ဂတော မဟာမုနိ;_  
_ဩဘာသေတိ ဒိသာ သဗ္ဗာ,_  
_စန္ဒော တာရဂဏေ ယထာ._  

</Paragraph>

</Division>
<Division number="27" book="bu" e="ch" v="21" p="347">

<Paragraph number="624" type="verses" book="bu">
_စက္ကဝတ္တိမဏီ နာမ,_  
_ယထာ တပတိ ယောဇနံ;_  
_တထေဝ တဿ ရတနံ,_  
_သမန္တာ ဖရတိ ယောဇနံ._  

</Paragraph>

</Division>
<Division number="28" book="bu" e="ch" v="21" p="348">

<Paragraph number="625" type="verses" book="bu">
_နဝုတိဝဿသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="29" book="bu" e="ch" v="21" p="348">

<Paragraph number="626" type="verses" book="bu">
_တေဝိဇ္ဇဆဠဘိညေဟိ,_  
_ဗလပ္ပတ္တေဟိ တာဒိဟိ;_  
_သမာကုလမိဒံ အာသိ,_  
_အရဟန္တေဟိ သာဓုဟိ._  

</Paragraph>

</Division>
<Division number="30" book="bu" e="ch" v="21" p="348">

<Paragraph number="627" type="verses" book="bu">
_တေပိ သဗ္ဗေ အမိတယသာ,_  
_ဝိပ္ပမုတ္တာ နိရူပဓီ;_  
_ဉာဏာလောကံ ဒဿယိတွာ,_  
_နိဗ္ဗုတာ တေ မဟာယသာ._  

</Paragraph>

</Division>
<Division number="31" book="bu" e="ch" v="21" p="348">

<Paragraph number="628" type="verses" book="bu">
_သုမေဓော ဇိနဝရော ဗုဒ္ဓေါ,_  
_မေဓာရာမမှိ နိဗ္ဗုတော;_  
_ဓာတုဝိတ္ထာရိကံ အာသိ,_  
_တေသု တေသု ပဒေသတော”တိ. (615)_  


</Paragraph>
</Division>

<Paragraph number="629" type="center" book="bu">
သုမေဓဿ ဘဂဝတော ဝံသော ဧကာဒသမော.
</Paragraph>