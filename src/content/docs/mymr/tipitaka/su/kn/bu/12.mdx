---
title: 12 ပဒုမုတ္တရဗုဒ္ဓဝံသ
tableOfContents: false
sidebar:
  order: 13
type: tipitaka
basket: su
book: bu
review:
  current: review
  updated: '2025-10-23T09:13:33.964160'
  updated_by: ''
  notes: ''
  history:
  - state: review
    date: '2025-10-23T09:13:33.964160'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="343">

<Paragraph number="566" type="verses" book="bu">
_“နာရဒဿ အပရေန,_  
_သမ္ဗုဒ္ဓေါ ဒွိပဒုတ္တမော;_  
_ပဒုမုတ္တရော နာမ ဇိနော,_  
_အက္ခောဗ္ဘော သာဂရူပမော._  

</Paragraph>

</Division>
<Division number="2" book="bu" e="ch" v="21" p="343">

<Paragraph number="567" type="verses" book="bu">
_မဏ္ဍကပ္ပေါဝ သော အာသိ,_  
_ယမှိ ဗုဒ္ဓေါ အဇာယထ;_  
ဥဿန္နကုသလာ ဇနတာ,_  
_တမှိ ကပ္ပေ အဇာယထ._  

</Paragraph>

</Division>
<Division number="3" book="bu" e="ch" v="21" p="343">

<Paragraph number="568" type="verses" book="bu">
_ပဒုမုတ္တရဿ ဘဂဝတော,_  
_ပဌမေ ဓမ္မဒေသနေ;_  
_ကောဋိသတသဟဿာနံ,_  
_ဓမ္မာဘိသမယော အဟု._  

</Paragraph>

</Division>
<Division number="4" book="bu" e="ch" v="21" p="343">

<Paragraph number="569" type="verses" book="bu">
_တတော ပရမ္ပိ ဝဿန္တေ,_  
_တပ္ပယန္တေ စ ပါဏိနေ;_  
_သတ္တတိံသသတသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="344">

<Paragraph number="570" type="verses" book="bu">
_ယမှိ ကာလေ မဟာဝီရော,_  
_အာနန္ဒံ ဥပသင်္ကမိ;_  
_ပိတုသန္တိကံ ဥပဂန္တွာ,_  
_အာဟနီ အမတဒုန္ဒုဘိံ._  

</Paragraph>

</Division>
<Division number="6" book="bu" e="ch" v="21" p="344">

<Paragraph number="571" type="verses" book="bu">
_အာဟတေ အမတဘေရိမှိ,_  
_ဝဿန္တေ ဓမ္မဝုဋ္ဌိယာ;_  
_ပညာသသတသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="7" book="bu" e="ch" v="21" p="344">

<Paragraph number="572" type="verses" book="bu">
_ဩဝါဒကော ဝိညာပကော,_  
_တာရကော သဗ္ဗပါဏိနံ;_  
_ဒေသနာကုသလော ဗုဒ္ဓေါ,_  
_တာရေသိ ဇနတံ ဗဟုံ._  

</Paragraph>

</Division>
<Division number="8" book="bu" e="ch" v="21" p="344">

<Paragraph number="573" type="verses" book="bu">
_သန္နိပါတာ တယော အာသုံ,_  
_ပဒုမုတ္တရဿ သတ္ထုနော;_  
_ကောဋိသတသဟဿာနံ,_  
_ပဌမော အာသိ သမာဂမော._  

</Paragraph>

</Division>
<Division number="9" book="bu" e="ch" v="21" p="344">

<Paragraph number="574" type="verses" book="bu">
_ယဒါ ဗုဒ္ဓေါ အသမသမော,_  
_ဝသိ ဝေဘာရပဗ္ဗတေ;_  
_နဝုတိကောဋိသဟဿာနံ,_  
_ဒုတိယော အာသိ သမာဂမော._  

</Paragraph>

</Division>
<Division number="10" book="bu" e="ch" v="21" p="344">

<Paragraph number="575" type="verses" book="bu">
_ပုန စာရိကံ ပက္ကန္တေ,_  
_ဂါမနိဂမရဋ္ဌတော;_  
_အသီတိကောဋိသဟဿာနံ,_  
_တတိယော အာသိ သမာဂမော._  

</Paragraph>

</Division>
<Division number="11" book="bu" e="ch" v="21" p="344">

<Paragraph number="576" type="verses" book="bu">
_အဟံ တေန သမယေန,_  
_ဇဋိလော နာမ ရဋ္ဌိကော;_  
_သမ္ဗုဒ္ဓပ္ပမုခံ သံဃံ,_  
_သဘတ္တံ ဒုဿမဒါသဟံ._  

</Paragraph>

</Division>
<Division number="12" book="bu" e="ch" v="21" p="344">

<Paragraph number="577" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_သံဃမဇ္ဈေ နိသီဒိယ;_  
_‘သတသဟဿိတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="13" book="bu" e="ch" v="21" p="344">

<Paragraph number="578" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="14" book="bu" e="ch" v="21" p="344">

<Paragraph number="579" type="verses" book="bu">
_တဿာပိ ဝစနံ သုတွာ,_  
ဥတ္တရိံ ဝတမဓိဋ္ဌဟိံ;_  
_အကာသိံ ဥဂ္ဂဒဠှံ ဓိတိံ,_  
_ဒသပါရမိပူရိယာ._  

</Paragraph>

</Division>
<Division number="15" book="bu" e="ch" v="21" p="344">

<Paragraph number="580" type="verses" book="bu">
_ဗျာဟတာ တိတ္ထိယာ သဗ္ဗေ,_  
_ဝိမနာ ဒုမ္မနာ တဒါ;_  
_န တေသံ ကေစိ ပရိစရန္တိ,_  
_ရဋ္ဌတော နိစ္ဆုဘန္တိ တေ._  

</Paragraph>

</Division>
<Division number="16" book="bu" e="ch" v="21" p="344">

<Paragraph number="581" type="verses" book="bu">
_သဗ္ဗေ တတ္ထ သမာဂန္တွာ,_  
ဥပဂစ္ဆုံ ဗုဒ္ဓသန္တိကေ;_  
_တုဝံ နာထော မဟာဝီရ,_  
_သရဏံ ဟောဟိ စက္ခုမ._  

</Paragraph>

</Division>
<Division number="17" book="bu" e="ch" v="21" p="344">

<Paragraph number="582" type="verses" book="bu">
_အနုကမ္ပကော ကာရုဏိကော,_  
_ဟိတေသီ သဗ္ဗပါဏိနံ;_  
_သမ္ပတ္တေ တိတ္ထိယေ သဗ္ဗေ,_  
_ပဉ္စသီလေ ပတိဋ္ဌပိ._  

</Paragraph>

</Division>
<Division number="18" book="bu" e="ch" v="21" p="344">

<Paragraph number="583" type="verses" book="bu">
_ဧဝံ နိရာကုလံ အာသိ,_  
_သုညတံ တိတ္ထိယေဟိ တံ;_  
_ဝိစိတ္တံ အရဟန္တေဟိ,_  
_ဝသီဘူတေဟိ တာဒိဟိ._  

</Paragraph>

</Division>
<Division number="19" book="bu" e="ch" v="21" p="345">

<Paragraph number="584" type="verses" book="bu">
_နဂရံ ဟံသဝတီ နာမ,_  
_အာနန္ဒော နာမ ခတ္တိယော;_  
_သုဇာတာ နာမ ဇနိကာ,_  
_ပဒုမုတ္တရဿ သတ္ထုနော._  

</Paragraph>

</Division>
<Division number="20" book="bu" e="ch" v="21" p="345">

<Paragraph number="585" type="verses" book="bu">
_ဒသဝဿသဟဿာနိ,_  
_အဂါရံ အဇ္ဈ သော ဝသိ;_  
_နရဝါဟနော ယသော ဝသဝတ္တီ,_  
_တယော ပါသာဒမုတ္တမာ._  

</Paragraph>

</Division>
<Division number="21" book="bu" e="ch" v="21" p="345">

<Paragraph number="586" type="verses" book="bu">
_တိစတ္တာရီသသဟဿာနိ,_  
_နာရိယော သမလင်္ကတာ;_  
_ဝသုဒတ္တာ နာမ နာရီ,_  
ဥတ္တမော နာမ အတြဇော._  

</Paragraph>

</Division>
<Division number="22" book="bu" e="ch" v="21" p="345">

<Paragraph number="587" type="verses" book="bu">
_နိမိတ္တေ စတုရော ဒိသွာ,_  
_ပါသာဒေနာဘိနိက္ခမိ;_  
_သတ္တာဟံ ပဓာနစာရံ,_  
_အစရီ ပုရိသုတ္တမော._  

</Paragraph>

</Division>
<Division number="23" book="bu" e="ch" v="21" p="345">

<Paragraph number="588" type="verses" book="bu">
_ဗြဟ္မုနာ ယာစိတော သန္တော,_  
_ပဒုမုတ္တရော ဝိနာယကော;_  
_ဝတ္တိ စက္ကံ မဟာဝီရော,_  
_မိထိလုယျာနမုတ္တမေ._  

</Paragraph>

</Division>
<Division number="24" book="bu" e="ch" v="21" p="345">

<Paragraph number="589" type="verses" book="bu">
_ဒေဝလော စ သုဇာတော စ,_  
_အဟေသုံ အဂ္ဂသာဝကာ;_  
_သုမနော နာမုပဋ္ဌာကော,_  
_ပဒုမုတ္တရဿ မဟေသိနော._  

</Paragraph>

</Division>
<Division number="25" book="bu" e="ch" v="21" p="345">

<Paragraph number="590" type="verses" book="bu">
_အမိတာ စ အသမာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_သလလောတိ ပဝုစ္စတိ._  

</Paragraph>

</Division>
<Division number="26" book="bu" e="ch" v="21" p="345">

<Paragraph number="591" type="verses" book="bu">
_ဝိတိဏ္ဏော စေဝ တိဿော စ,_  
_အဟေသုံ အဂ္ဂုပဋ္ဌကာ;_  
_ဟဋ္ဌာ စေဝ ဝိစိတ္တာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="27" book="bu" e="ch" v="21" p="345">

<Paragraph number="592" type="verses" book="bu">
_အဋ္ဌပဏ္ဏာသရတနံ,_  
_အစ္စုဂ္ဂတော မဟာမုနိ;_  
_ကဉ္စနဂ္ဃိယသင်္ကာသော,_  
_ဒွတ္တိံသဝရလက္ခဏော._  

</Paragraph>

</Division>
<Division number="28" book="bu" e="ch" v="21" p="345">

<Paragraph number="593" type="verses" book="bu">
_ကုဋ္ဋာ ကဝါဋာ ဘိတ္တီ စ,_  
_ရုက္ခာ နဂသိလုစ္စယာ;_  
_န တဿာဝရဏံ အတ္ထိ,_  
_သမန္တာ ဒွါဒသယောဇနေ._  

</Paragraph>

</Division>
<Division number="29" book="bu" e="ch" v="21" p="345">

<Paragraph number="594" type="verses" book="bu">
_ဝဿသတသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="30" book="bu" e="ch" v="21" p="345">

<Paragraph number="595" type="verses" book="bu">
_သန္တာရေတွာ ဗဟုဇနံ,_  
_ဆိန္ဒိတွာ သဗ္ဗသံသယံ;_  
_ဇလိတွာ အဂ္ဂိက္ခန္ဓောဝ,_  
_နိဗ္ဗုတော သော သသာဝကော._  

</Paragraph>

</Division>
<Division number="31" book="bu" e="ch" v="21" p="345">

<Paragraph number="596" type="verses" book="bu">
_ပဒုမုတ္တရော ဇိနော ဗုဒ္ဓေါ,_  
_နန္ဒာရာမမှိ နိဗ္ဗုတော;_  
_တတ္ထေဝဿ ထူပဝရော,_  
_ဒွါဒသုဗ္ဗေဓယောဇနော”တိ. (584)_  


</Paragraph>
</Division>

<Paragraph number="597" type="center" book="bu">
ပဒုမုတ္တရဿ ဘဂဝတော ဝံသော ဒသမော.
</Paragraph>