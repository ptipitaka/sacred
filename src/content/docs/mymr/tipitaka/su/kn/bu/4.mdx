---
title: "4 ကောဏ္ဍညဗုဒ္ဓဝံသ"
tableOfContents: false
sidebar:
  order: 5
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu" e="ch" v="21" p="323">

<Paragraph number="304" type="verses" book="bu">
_“ဒီပင်္ကရဿ အပရေန,_  
_ကောဏ္ဍညော နာမ နာယကော;_  
_အနန္တတေဇော အမိတယသော,_  
_အပ္ပမေယျော ဒုရာသဒေါ._  

</Paragraph>

</Division>
<Division number="2" book="bu" e="ch" v="21" p="323">

<Paragraph number="305" type="verses" book="bu">
_ဓရဏူပမော ခမနေန,_  
_သီလေန သာဂရူပမော;_  
_သမာဓိနာ မေရူပမော,_  
_ဉာဏေန ဂဂနူပမော._  

</Paragraph>

</Division>
<Division number="3" book="bu" e="ch" v="21" p="323">

<Paragraph number="306" type="verses" book="bu">
ဣန္ဒြိယဗလဗောဇ္ဈင်္ဂ-_  
_မဂ္ဂသစ္စပ္ပကာသနံ;_  
_ပကာသေသိ သဒါ ဗုဒ္ဓေါ,_  
_ဟိတာယ သဗ္ဗပါဏိနံ._  

</Paragraph>

</Division>
<Division number="4" book="bu" e="ch" v="21" p="324">

<Paragraph number="307" type="verses" book="bu">
_ဓမ္မစက္ကံ ပဝတ္တေန္တေ,_  
_ကောဏ္ဍညေ လောကနာယကေ;_  
_ကောဋိသတသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="324">

<Paragraph number="308" type="verses" book="bu">
_တတော ပရမ္ပိ ဒေသေန္တေ,_  
_နရမရူနံ သမာဂမေ;_  
_နဝုတိကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="6" book="bu" e="ch" v="21" p="324">

<Paragraph number="309" type="verses" book="bu">
_တိတ္ထိယေ အဘိမဒ္ဒန္တော,_  
_ယဒါ ဓမ္မမဒေသယိ;_  
_အသီတိကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="7" book="bu" e="ch" v="21" p="324">

<Paragraph number="310" type="verses" book="bu">
_သန္နိပါတာ တယော အာသုံ,_  
_ကောဏ္ဍညဿ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="8" book="bu" e="ch" v="21" p="324">

<Paragraph number="311" type="verses" book="bu">
_ကောဋိသတသဟဿာနံ,_  
_ပဌမော အာသိ သမာဂမော;_  
_ဒုတိယော ကောဋိသဟဿာနံ,_  
_တတိယော နဝုတိကောဋိနံ._  

</Paragraph>

</Division>
<Division number="9" book="bu" e="ch" v="21" p="324">

<Paragraph number="312" type="verses" book="bu">
_အဟံ တေန သမယေန,_  
_ဝိဇိတာဝီ နာမ ခတ္တိယော;_  
_သမုဒ္ဒံ အန္တမန္တေန,_  
ဣဿရိယံ ဝတ္တယာမဟံ._  

</Paragraph>

</Division>
<Division number="10" book="bu" e="ch" v="21" p="324">

<Paragraph number="313" type="verses" book="bu">
_ကောဋိသတသဟဿာနံ,_  
_ဝိမလာနံ မဟေသိနံ;_  
_သဟ လောကဂ္ဂနာထေန,_  
_ပရမန္နေန တပ္ပယိံ._  

</Paragraph>

</Division>
<Division number="11" book="bu" e="ch" v="21" p="324">

<Paragraph number="314" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_ကောဏ္ဍညော လောကနာယကော;_  
_‘အပရိမေယျိတော ကပ္ပေ,_  
_ဗုဒ္ဓေါ လောကေ ဘဝိဿတိ._  

</Paragraph>

</Division>
<Division number="12" book="bu" e="ch" v="21" p="324">

<Paragraph number="315" type="verses" book="bu">
_ပဓာနံ ပဒဟိတွာန,_  
_ကတွာ ဒုက္ကရကာရိကံ;_  
_အဿတ္ထမူလေ သမ္ဗုဒ္ဓေါ,_  
_ဗုဇ္ဈိဿတိ မဟာယသော._  

</Paragraph>

</Division>
<Division number="13" book="bu" e="ch" v="21" p="324">

<Paragraph number="316" type="verses" book="bu">
ဣမဿ ဇနိကာ မာတာ,_  
_မာယာ နာမ ဘဝိဿတိ;_  
_ပိတာ သုဒ္ဓေါဒနော နာမ,_  
_အယံ ဟေဿတိ ဂေါတမော._  

</Paragraph>

</Division>
<Division number="14" book="bu" e="ch" v="21" p="324">

<Paragraph number="317" type="verses" book="bu">
_ကောလိတော ဥပတိဿော စ,_  
_အဂ္ဂါ ဟေဿန္တိ သာဝကာ;_  
_အာနန္ဒော နာမုပဋ္ဌာကော,_  
ဥပဋ္ဌိဿတိမံ ဇိနံ._  

</Paragraph>

</Division>
<Division number="15" book="bu" e="ch" v="21" p="324">

<Paragraph number="318" type="verses" book="bu">
_ခေမာ ဥပ္ပလဝဏ္ဏာ စ,_  
_အဂ္ဂါ ဟေဿန္တိ သာဝိကာ;_  
_ဗောဓိ တဿ ဘဂဝတော,_  
_အဿတ္ထောတိ ပဝုစ္စတိ._  

</Paragraph>

</Division>
<Division number="16" book="bu" e="ch" v="21" p="324">

<Paragraph number="319" type="verses" book="bu">
_စိတ္တော စ ဟတ္ထာဠဝကော,_  
_အဂ္ဂါ ဟေဿန္တုပဋ္ဌကာ;_  
_နန္ဒမာတာ စ ဥတ္တရာ,_  
_အဂ္ဂါ ဟေဿန္တုပဋ္ဌိကာ;_  
_အာယု ဝဿသတံ တဿ,_  
_ဂေါတမဿ ယသဿိနော’._  

</Paragraph>

</Division>
<Division number="17" book="bu" e="ch" v="21" p="324">

<Paragraph number="320" type="verses" book="bu">
ဣဒံ သုတွာန ဝစနံ,_  
_အသမဿ မဟေသိနော;_  
_အာမောဒိတာ နရမရူ,_  
_‘ဗုဒ္ဓဗီဇံ ကိရ အယံ’._  

</Paragraph>

</Division>
<Division number="18" book="bu" e="ch" v="21" p="325">

<Paragraph number="321" type="verses" book="bu">
ဥက္ကုဋ္ဌိသဒ္ဒါ ဝတ္တန္တိ,_  
_အပ္ဖေါဋေန္တိ ဟသန္တိ စ;_  
_ကတဉ္ဇလီ နမဿန္တိ,_  
_ဒသသဟဿိဒေဝတာ._  

</Paragraph>

</Division>
<Division number="19" book="bu" e="ch" v="21" p="325">

<Paragraph number="322" type="verses" book="bu">
_‘ယဒိမဿ လောကနာထဿ,_  
_ဝိရဇ္ဈိဿာမ သာသနံ;_  
_အနာဂတမှိ အဒ္ဓါနေ,_  
_ဟေဿာမ သမ္မုခါ ဣမံ._  

</Paragraph>

</Division>
<Division number="20" book="bu" e="ch" v="21" p="325">

<Paragraph number="323" type="verses" book="bu">
_ယထာ မနုဿာ နဒိံ တရန္တာ,_  
_ပဋိတိတ္ထံ ဝိရဇ္ဈိယ;_  
_ဟေဋ္ဌာတိတ္ထေ ဂဟေတွာန,_  
ဥတ္တရန္တိ မဟာနဒိံ._  

</Paragraph>

</Division>
<Division number="21" book="bu" e="ch" v="21" p="325">

<Paragraph number="324" type="verses" book="bu">
_ဧဝမေဝံ မယံ သဗ္ဗေ,_  
_ယဒိ မုဉ္စာမိမံ ဇိနံ;_  
_အနာဂတမှိ အဒ္ဓါနေ,_  
_ဟေဿာမ သမ္မုခါ ဣမံ’._  

</Paragraph>

</Division>
<Division number="22" book="bu" e="ch" v="21" p="325">

<Paragraph number="325" type="verses" book="bu">
_တဿာဟံ ဝစနံ သုတွာ,_  
_ဘိယျော စိတ္တံ ပသာဒယိံ;_  
_တမေဝ အတ္ထံ သာဓေန္တော,_  
_မဟာရဇ္ဇံ ဇိနေ အဒံ;_  
_မဟာရဇ္ဇံ ဒဒိတွာန,_  
_ပဗ္ဗဇိံ တဿ သန္တိကေ._  

</Paragraph>

</Division>
<Division number="23" book="bu" e="ch" v="21" p="325">

<Paragraph number="326" type="verses" book="bu">
_သုတ္တန္တံ ဝိနယဉ္စာပိ,_  
_နဝင်္ဂံ သတ္ထုသာသနံ;_  
_သဗ္ဗံ ပရိယာပုဏိတွာန,_  
_သောဘယိံ ဇိနသာသနံ._  

</Paragraph>

</Division>
<Division number="24" book="bu" e="ch" v="21" p="325">

<Paragraph number="327" type="verses" book="bu">
_တတ္ထပ္ပမတ္တော ဝိဟရန္တော,_  
_နိသဇ္ဇဋ္ဌာနစင်္ကမေ;_  
_အဘိညာပါရမိံ ဂန္တွာ,_  
_ဗြဟ္မလောကမဂဉ္ဆဟံ._  

</Paragraph>

</Division>
<Division number="25" book="bu" e="ch" v="21" p="325">

<Paragraph number="328" type="verses" book="bu">
_နဂရံ ရမ္မဝတီ နာမ,_  
_သုနန္ဒော နာမ ခတ္တိယော;_  
_သုဇာတာ နာမ ဇနိကာ,_  
_ကောဏ္ဍညဿ မဟေသိနော._  

</Paragraph>

</Division>
<Division number="26" book="bu" e="ch" v="21" p="325">

<Paragraph number="329" type="verses" book="bu">
_ဒသဝဿသဟဿာနိ,_  
_အဂါရံ အဇ္ဈ သော ဝသိ;_  
_သုစိ သုရုစိ သုဘော စ,_  
_တယော ပါသာဒမုတ္တမာ._  

</Paragraph>

</Division>
<Division number="27" book="bu" e="ch" v="21" p="325">

<Paragraph number="330" type="verses" book="bu">
_တီဏိ သတသဟဿာနိ,_  
_နာရိယော သမလင်္ကတာ;_  
_ရုစိဒေဝီ နာမ နာရီ,_  
_ဝိဇိတသေနော အတြဇော._  

</Paragraph>

</Division>
<Division number="28" book="bu" e="ch" v="21" p="325">

<Paragraph number="331" type="verses" book="bu">
_နိမိတ္တေ စတုရော ဒိသွာ,_  
_ရထယာနေန နိက္ခမိ;_  
_အနူနဒသမာသာနိ,_  
_ပဓာနံ ပဒဟီ ဇိနော._  

</Paragraph>

</Division>
<Division number="29" book="bu" e="ch" v="21" p="325">

<Paragraph number="332" type="verses" book="bu">
_ဗြဟ္မုနာ ယာစိတော သန္တော,_  
_ကောဏ္ဍညော ဒွိပဒုတ္တမော;_  
_ဝတ္တိ စက္ကံ မဟာဝီရော,_  
_ဒေဝါနံ နဂရုတ္တမေ._  

</Paragraph>

</Division>
<Division number="30" book="bu" e="ch" v="21" p="325">

<Paragraph number="333" type="verses" book="bu">
_ဘဒ္ဒေါ စေဝ သုဘဒ္ဒေါ စ,_  
_အဟေသုံ အဂ္ဂသာဝကာ;_  
_အနုရုဒ္ဓေါ နာမုပဋ္ဌာကော,_  
_ကောဏ္ဍညဿ မဟေသိနော._  

</Paragraph>

</Division>
<Division number="31" book="bu" e="ch" v="21" p="326">

<Paragraph number="334" type="verses" book="bu">
_တိဿာ စ ဥပတိဿာ စ,_  
_အဟေသုံ အဂ္ဂသာဝိကာ;_  
_သာလကလျာဏိကော ဗောဓိ,_  
_ကောဏ္ဍညဿ မဟေသိနော._  

</Paragraph>

</Division>
<Division number="32" book="bu" e="ch" v="21" p="326">

<Paragraph number="335" type="verses" book="bu">
_သောဏော စ ဥပသောဏော စ,_  
_အဟေသုံ အဂ္ဂုပဋ္ဌကာ;_  
_နန္ဒာ စေဝ သိရီမာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="33" book="bu" e="ch" v="21" p="326">

<Paragraph number="336" type="verses" book="bu">
_သော အဋ္ဌာသီတိ ဟတ္ထာနိ,_  
_အစ္စုဂ္ဂတော မဟာမုနိ;_  
_သောဘတေ ဥဠုရာဇာဝ,_  
_သူရိယော မဇ္ဈနှိကေ ယထာ._  

</Paragraph>

</Division>
<Division number="34" book="bu" e="ch" v="21" p="326">

<Paragraph number="337" type="verses" book="bu">
_ဝဿသတသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="35" book="bu" e="ch" v="21" p="326">

<Paragraph number="338" type="verses" book="bu">
_ခီဏာသဝေဟိ ဝိမလေဟိ,_  
_ဝိစိတ္တာ အာသိ မေဒနီ;_  
_ယထာ ဂဂနမုဠူဟိ,_  
_ဧဝံ သော ဥပသောဘထ._  

</Paragraph>

</Division>
<Division number="36" book="bu" e="ch" v="21" p="326">

<Paragraph number="339" type="verses" book="bu">
_တေပိ နာဂါ အပ္ပမေယျာ,_  
_အသင်္ခေါဗ္ဘာ ဒုရာသဒါ;_  
_ဝိဇ္ဇုပါတံဝ ဒဿေတွာ,_  
_နိဗ္ဗုတာ တေ မဟာယသာ._  

</Paragraph>

</Division>
<Division number="37" book="bu" e="ch" v="21" p="326">

<Paragraph number="340" type="verses" book="bu">
_သာ စ အတုလိယာ ဇိနဿ ဣဒ္ဓိ,_  
_ဉာဏပရိဘာဝိတော စ သမာဓိ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="38" book="bu" e="ch" v="21" p="326">

<Paragraph number="341" type="verses" book="bu">
_ကောဏ္ဍညော ပဝရော ဗုဒ္ဓေါ,_  
_စန္ဒာရာမမှိ နိဗ္ဗုတော;_  
_တတ္ထေဝ စေတိယော စိတ္တော,_  
_သတ္တ ယောဇနမုဿိတော”တိ. (337)_  


</Paragraph>
</Division>

<Paragraph number="342" type="center" book="bu">
ကောဏ္ဍညဿ ဘဂဝတော ဝံသော ဒုတိယော.
</Paragraph>