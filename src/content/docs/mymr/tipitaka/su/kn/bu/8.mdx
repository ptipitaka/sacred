---
title: 8 သောဘိတဗုဒ္ဓဝံသ
tableOfContents: false
sidebar:
  order: 9
type: tipitaka
basket: su
book: bu
review:
  current: review
  updated: '2025-10-20T22:01:27.638870'
  updated_by: ''
  notes: ''
  history:
  - state: review
    date: '2025-10-20T22:01:27.638870'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="bu" e="ch" v="21" p="334">

<Paragraph number="441" type="verses" book="bu">
_“ရေဝတဿ အပရေန,_  
_သောဘိတော နာမ နာယကော;_  
_သမာဟိတော သန္တစိတ္တော,_  
_အသမော အပ္ပဋိပုဂ္ဂလော._  

</Paragraph>

</Division>
<Division number="2" book="bu" e="ch" v="21" p="334">

<Paragraph number="442" type="verses" book="bu">
_သော ဇိနော သကဂေဟမှိ,_  
_မာနသံ ဝိနိဝတ္တယိ;_  
_ပတွာန ကေဝလံ ဗောဓိံ,_  
_ဓမ္မစက္ကံ ပဝတ္တယိ._  

</Paragraph>

</Division>
<Division number="3" book="bu" e="ch" v="21" p="334">

<Paragraph number="443" type="verses" book="bu">
_ယာဝ ဟေဋ္ဌာ အဝီစိတော,_  
_ဘဝဂ္ဂါ စာပိ ဥဒ္ဓတော;_  
_ဧတ္ထန္တရေ ဧကပရိသာ,_  
_အဟောသိ ဓမ္မဒေသနေ._  

</Paragraph>

</Division>
<Division number="4" book="bu" e="ch" v="21" p="334">

<Paragraph number="444" type="verses" book="bu">
_တာယ ပရိသာယ သမ္ဗုဒ္ဓေါ,_  
_ဓမ္မစက္ကံ ပဝတ္တယိ;_  
_ဂဏနာယ န ဝတ္တဗ္ဗော,_  
_ပဌမာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="334">

<Paragraph number="445" type="verses" book="bu">
_တတော ပရမ္ပိ ဒေသေန္တေ,_  
_မရူနဉ္စ သမာဂမေ;_  
_နဝုတိကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="6" book="bu" e="ch" v="21" p="334">

<Paragraph number="446" type="verses" book="bu">
_ပုနာပရံ ရာဇပုတ္တော,_  
_ဇယသေနော နာမ ခတ္တိယော;_  
_အာရာမံ ရောပယိတွာန,_  
_ဗုဒ္ဓေ နိယျာဒယီ တဒါ._  

</Paragraph>

</Division>
<Division number="7" book="bu" e="ch" v="21" p="334">

<Paragraph number="447" type="verses" book="bu">
_တဿ ယာဂံ ပကိတ္တေန္တော,_  
_ဓမ္မံ ဒေသေသိ စက္ခုမာ;_  
_တဒါ ကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="8" book="bu" e="ch" v="21" p="334">

<Paragraph number="448" type="verses" book="bu">
_သန္နိပါတာ တယော အာသုံ,_  
_သောဘိတဿ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="9" book="bu" e="ch" v="21" p="334">

<Paragraph number="449" type="verses" book="bu">
ဥဂ္ဂတော နာမ သော ရာဇာ,_  
_ဒါနံ ဒေတိ နရုတ္တမေ;_  
_တမှိ ဒါနေ သမာဂဉ္ဆုံ,_  
_အရဟန္တာ သတကောဋိယော._  

</Paragraph>

</Division>
<Division number="10" book="bu" e="ch" v="21" p="334">

<Paragraph number="450" type="verses" book="bu">
_ပုနာပရံ ပုရဂဏော,_  
_ဒေတိ ဒါနံ နရုတ္တမေ;_  
_တဒါ နဝုတိကောဋီနံ,_  
_ဒုတိယော အာသိ သမာဂမော._  

</Paragraph>

</Division>
<Division number="11" book="bu" e="ch" v="21" p="335">

<Paragraph number="451" type="verses" book="bu">
_ဒေဝလောကေ ဝသိတွာန,_  
_ယဒါ ဩရောဟတီ ဇိနော;_  
_တဒါ အသီတိကောဋီနံ,_  
_တတိယော အာသိ သမာဂမော._  

</Paragraph>

</Division>
<Division number="12" book="bu" e="ch" v="21" p="335">

<Paragraph number="452" type="verses" book="bu">
_အဟံ တေန သမယေန,_  
_သုဇာတော နာမ ဗြာဟ္မဏော;_  
_တဒါ သသာဝကံ ဗုဒ္ဓံ,_  
_အန္နပါနေန တပ္ပယိံ._  

</Paragraph>

</Division>
<Division number="13" book="bu" e="ch" v="21" p="335">

<Paragraph number="453" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_သောဘိတော လောကနာယကော;_  
_‘အပရိမေယျိတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="14" book="bu" e="ch" v="21" p="335">

<Paragraph number="454" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="15" book="bu" e="ch" v="21" p="335">

<Paragraph number="455" type="verses" book="bu">
_တဿာပိ ဝစနံ သုတွာ,_  
_ဟဋ္ဌော သံဝိဂ္ဂမာနသော;_  
_တမေဝတ္ထမနုပ္ပတ္တိယာ,_  
ဥဂ္ဂံ ဓိတိမကာသဟံ._  

</Paragraph>

</Division>
<Division number="16" book="bu" e="ch" v="21" p="335">

<Paragraph number="456" type="verses" book="bu">
_သုဓမ္မံ နာမ နဂရံ,_  
_သုဓမ္မော နာမ ခတ္တိယော;_  
_သုဓမ္မာ နာမ ဇနိကာ,_  
_သောဘိတဿ မဟေသိနော._  

</Paragraph>

</Division>
<Division number="17" book="bu" e="ch" v="21" p="335">

<Paragraph number="457" type="verses" book="bu">
_နဝဝဿသဟဿာနိ,_  
_အဂါရံ အဇ္ဈ သော ဝသိ;_  
_ကုမုဒေါ နာဠိနော ပဒုမော,_  
_တယော ပါသာဒမုတ္တမာ._  

</Paragraph>

</Division>
<Division number="18" book="bu" e="ch" v="21" p="335">

<Paragraph number="458" type="verses" book="bu">
_သတ္တတိံသသဟဿာနိ,_  
_နာရိယော သမလင်္ကတာ;_  
_မဏိလာ နာမ သာ နာရီ,_  
_သီဟော နာမာသိ အတြဇော._  

</Paragraph>

</Division>
<Division number="19" book="bu" e="ch" v="21" p="335">

<Paragraph number="459" type="verses" book="bu">
_နိမိတ္တေ စတုရော ဒိသွာ,_  
_ပါသာဒေနာဘိနိက္ခမိ;_  
_သတ္တာဟံ ပဓာနစာရံ,_  
_စရိတွာ ပုရိသုတ္တမော._  

</Paragraph>

</Division>
<Division number="20" book="bu" e="ch" v="21" p="335">

<Paragraph number="460" type="verses" book="bu">
_ဗြဟ္မုနာ ယာစိတော သန္တော,_  
_သောဘိတော လောကနာယကော;_  
_ဝတ္တိ စက္ကံ မဟာဝီရော,_  
_သုဓမ္မုယျာနမုတ္တမေ._  

</Paragraph>

</Division>
<Division number="21" book="bu" e="ch" v="21" p="335">

<Paragraph number="461" type="verses" book="bu">
_အသမော စ သုနေတ္တော စ,_  
_အဟေသုံ အဂ္ဂသာဝကာ;_  
_အနောမော နာမုပဋ္ဌာကော,_  
_သောဘိတဿ မဟေသိနော._  

</Paragraph>

</Division>
<Division number="22" book="bu" e="ch" v="21" p="335">

<Paragraph number="462" type="verses" book="bu">
_နကုလာ စ သုဇာတာ စ,_  
_အဟေသုံ အဂ္ဂသာဝိကာ;_  
_ဗုဇ္ဈမာနော စ သော ဗုဒ္ဓေါ,_  
_နာဂမူလေ အဗုဇ္ဈထ._  

</Paragraph>

</Division>
<Division number="23" book="bu" e="ch" v="21" p="335">

<Paragraph number="463" type="verses" book="bu">
_ရမ္မော စေဝ သုဒတ္တော စ,_  
_အဟေသုံ အဂ္ဂုပဋ္ဌကာ;_  
_နကုလာ စေဝ စိတ္တာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="24" book="bu" e="ch" v="21" p="335">

<Paragraph number="464" type="verses" book="bu">
_အဋ္ဌပဏ္ဏာသရတနံ,_  
_အစ္စုဂ္ဂတော မဟာမုနိ;_  
_ဩဘာသေတိ ဒိသာ သဗ္ဗာ,_  
_သတရံသီဝ ဥဂ္ဂတော._  

</Paragraph>

</Division>
<Division number="25" book="bu" e="ch" v="21" p="336">

<Paragraph number="465" type="verses" book="bu">
_ယထာ သုဖုလ္လံ ပဝနံ,_  
_နာနာဂန္ဓေဟိ ဓူပိတံ;_  
_တထေဝ တဿ ပါဝစနံ,_  
_သီလဂန္ဓေဟိ ဓူပိတံ._  

</Paragraph>

</Division>
<Division number="26" book="bu" e="ch" v="21" p="336">

<Paragraph number="466" type="verses" book="bu">
_ယထာပိ သာဂရော နာမ,_  
_ဒဿနေန အတပ္ပိယော;_  
_တထေဝ တဿ ပါဝစနံ,_  
_သဝနေန အတပ္ပိယံ._  

</Paragraph>

</Division>
<Division number="27" book="bu" e="ch" v="21" p="336">

<Paragraph number="467" type="verses" book="bu">
_နဝုတိဝဿသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="28" book="bu" e="ch" v="21" p="336">

<Paragraph number="468" type="verses" book="bu">
_ဩဝါဒံ အနုသိဋ္ဌိဉ္စ,_  
_ဒတွာန သေသကေ ဇနေ;_  
_ဟုတာသနောဝ တာပေတွာ,_  
_နိဗ္ဗုတော သော သသာဝကော._  

</Paragraph>

</Division>
<Division number="29" book="bu" e="ch" v="21" p="336">

<Paragraph number="469" type="verses" book="bu">
_သော စ ဗုဒ္ဓေါ အသမသမော,_  
_တေပိ သာဝကာ ဗလပ္ပတ္တာ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="30" book="bu" e="ch" v="21" p="336">

<Paragraph number="470" type="verses" book="bu">
_သောဘိတော ဝရသမ္ဗုဒ္ဓေါ,_  
_သီဟာရာမမှိ နိဗ္ဗုတော;_  
_ဓာတုဝိတ္ထာရိကံ အာသိ,_  
_တေသု တေသု ပဒေသတော”တိ. (462)_  


</Paragraph>
</Division>

<Paragraph number="471" type="center" book="bu">
သောဘိတဿ ဘဂဝတော ဝံသော ဆဋ္ဌော.
</Paragraph>