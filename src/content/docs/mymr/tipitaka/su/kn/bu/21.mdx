---
title: 21 ဝိပဿီဗုဒ္ဓဝံသ
tableOfContents: false
sidebar:
  order: 22
type: tipitaka
basket: su
book: bu
review:
  current: review
  updated: '2025-10-20T22:01:27.554132'
  updated_by: ''
  notes: ''
  history:
  - state: review
    date: '2025-10-20T22:01:27.554132'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="bu" e="ch" v="21" p="363">

<Paragraph number="828" type="verses" book="bu">
_“ဖုဿဿ စ အပရေန,_  
_သမ္ဗုဒ္ဓေါ ဒွိပဒုတ္တမော;_  
_ဝိပဿီ နာမ နာမေန,_  
_လောကေ ဥပ္ပဇ္ဇိ စက္ခုမာ._  

</Paragraph>

</Division>
<Division number="2" book="bu" e="ch" v="21" p="363">

<Paragraph number="829" type="verses" book="bu">
_အဝိဇ္ဇံ သဗ္ဗံ ပဒါလေတွာ,_  
_ပတ္တော သမ္ဗောဓိမုတ္တမံ;_  
_ဓမ္မစက္ကံ ပဝတ္တေတုံ,_  
_ပက္ကာမိ ဗန္ဓုမတီပုရံ._  

</Paragraph>

</Division>
<Division number="3" book="bu" e="ch" v="21" p="363">

<Paragraph number="830" type="verses" book="bu">
_ဓမ္မစက္ကံ ပဝတ္တေတွာ,_  
ဥဘော ဗောဓေသိ နာယကော;_  
_ဂဏနာယ န ဝတ္တဗ္ဗော,_  
_ပဌမာဘိသမယော အဟု._  

</Paragraph>

</Division>
<Division number="4" book="bu" e="ch" v="21" p="363">

<Paragraph number="831" type="verses" book="bu">
_ပုနာပရံ အမိတယသော,_  
_တတ္ထ သစ္စံ ပကာသယိ;_  
_စတုရာသီတိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="363">

<Paragraph number="832" type="verses" book="bu">
_စတုရာသီတိသဟဿာနိ,_  
_သမ္ဗုဒ္ဓံ အနုပဗ္ဗဇုံ;_  
_တေသမာရာမပတ္တာနံ,_  
_ဓမ္မံ ဒေသေသိ စက္ခုမာ._  

</Paragraph>

</Division>
<Division number="6" book="bu" e="ch" v="21" p="364">

<Paragraph number="833" type="verses" book="bu">
_သဗ္ဗာကာရေန ဘာသတော,_  
_သုတွာ ဥပနိသာဒိနော;_  
_တေပိ ဓမ္မဝရံ ဂန္တွာ,_  
_တတိယာဘိသမယော အဟု._  

</Paragraph>

</Division>
<Division number="7" book="bu" e="ch" v="21" p="364">

<Paragraph number="834" type="verses" book="bu">
_သန္နိပါတာ တယော အာသုံ,_  
_ဝိပဿိဿ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="8" book="bu" e="ch" v="21" p="364">

<Paragraph number="835" type="verses" book="bu">
_အဋ္ဌသဋ္ဌိသတသဟဿာနံ,_  
_ပဌမော အာသိ သမာဂမော;_  
_ဘိက္ခုသတသဟဿာနံ,_  
_ဒုတိယော အာသိ သမာဂမော._  

</Paragraph>

</Division>
<Division number="9" book="bu" e="ch" v="21" p="364">

<Paragraph number="836" type="verses" book="bu">
_အသီတိဘိက္ခုသဟဿာနံ,_  
_တတိယော အာသိ သမာဂမော;_  
_တတ္ထ ဘိက္ခုဂဏမဇ္ဈေ,_  
_သမ္ဗုဒ္ဓေါ အတိရောစတိ._  

</Paragraph>

</Division>
<Division number="10" book="bu" e="ch" v="21" p="364">

<Paragraph number="837" type="verses" book="bu">
_အဟံ တေန သမယေန,_  
_နာဂရာဇာ မဟိဒ္ဓိကော;_  
_အတုလော နာမ နာမေန,_  
_ပုညဝန္တော ဇုတိန္ဓရော._  

</Paragraph>

</Division>
<Division number="11" book="bu" e="ch" v="21" p="364">

<Paragraph number="838" type="verses" book="bu">
_နေကာနံ နာဂကောဋီနံ,_  
_ပရိဝါရေတွာနဟံ တဒါ;_  
_ဝဇ္ဇန္တော ဒိဗ္ဗတုရိယေဟိ,_  
_လောကဇေဋ္ဌံ ဥပါဂမိံ._  

</Paragraph>

</Division>
<Division number="12" book="bu" e="ch" v="21" p="364">

<Paragraph number="839" type="verses" book="bu">
ဥပသင်္ကမိတွာ သမ္ဗုဒ္ဓံ,_  
_ဝိပဿိံ လောကနာယကံ;_  
_မဏိမုတ္တရတနခစိတံ,_  
_သဗ္ဗာဘရဏဝိဘူသိတံ;_  
_နိမန္တေတွာ ဓမ္မရာဇဿ,_  
_သုဝဏ္ဏပီဌမဒါသဟံ._  

</Paragraph>

</Division>
<Division number="13" book="bu" e="ch" v="21" p="364">

<Paragraph number="840" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_သံဃမဇ္ဈေ နိသီဒိယ;_  
_‘ဧကနဝုတိတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="14" book="bu" e="ch" v="21" p="364">

<Paragraph number="841" type="verses" book="bu">
_အဟု ကပိလဝှယာ ရမ္မာ,_  
_နိက္ခမိတွာ တထာဂတော;_  
_ပဓာနံ ပဒဟိတွာန,_  
_ကတွာ ဒုက္ကရကာရိကံ._  

</Paragraph>

</Division>
<Division number="15" book="bu" e="ch" v="21" p="364">

<Paragraph number="842" type="verses" book="bu">
_အဇပါလရုက္ခမူလသ္မိံ,_  
_နိသီဒိတွာ တထာဂတော;_  
_တတ္ထ ပါယာသံ ပဂ္ဂယှ,_  
_နေရဉ္ဇရမုပေဟိတိ._  

</Paragraph>

</Division>
<Division number="16" book="bu" e="ch" v="21" p="364">

<Paragraph number="843" type="verses" book="bu">
_နေရဉ္ဇရာယ တီရမှိ,_  
_ပါယာသံ အဒ သော ဇိနော;_  
_ပဋိယတ္တဝရမဂ္ဂေန,_  
_ဗောဓိမူလမုပေဟိတိ._  

</Paragraph>

</Division>
<Division number="17" book="bu" e="ch" v="21" p="364">

<Paragraph number="844" type="verses" book="bu">
_တတော ပဒက္ခိဏံ ကတွာ,_  
_ဗောဓိမဏ္ဍံ အနုတ္တရော;_  
_အဿတ္ထမူလေ သမ္ဗောဓိံ,_  
_ဗုဇ္ဈိဿတိ မဟာယသော._  

</Paragraph>

</Division>
<Division number="18" book="bu" e="ch" v="21" p="364">

<Paragraph number="845" type="verses" book="bu">
ဣမဿ ဇနိကာ မာတာ,_  
_မာယာ နာမ ဘဝိဿတိ;_  
_ပိတာ သုဒ္ဓေါဒနော နာမ,_  
_အယံ ဟေဿတိ ဂေါတမော._  

</Paragraph>

</Division>
<Division number="19" book="bu" e="ch" v="21" p="365">

<Paragraph number="846" type="verses" book="bu">
_အနာသဝါ ဝီတရာဂါ,_  
_သန္တစိတ္တာ သမာဟိတာ;_  
_ကောလိတော ဥပတိဿော စ,_  
_အဂ္ဂါ ဟေဿန္တိ သာဝကာ;_  
_အာနန္ဒော နာမုပဋ္ဌာကော,_  
ဥပဋ္ဌိဿတိမံ ဇိနံ._  

</Paragraph>

</Division>
<Division number="20" book="bu" e="ch" v="21" p="365">

<Paragraph number="847" type="verses" book="bu">
_ခေမာ ဥပ္ပလဝဏ္ဏာ စ,_  
_အဂ္ဂါ ဟေဿန္တိ သာဝိကာ;_  
_အနာသဝါ ဝီတရာဂါ,_  
_သန္တစိတ္တာ သမာဟိတာ;_  
_ဗောဓိ တဿ ဘဂဝတော,_  
_အဿတ္ထောတိ ပဝုစ္စတိ._  

</Paragraph>

</Division>
<Division number="21" book="bu" e="ch" v="21" p="365">

<Paragraph number="848" type="verses" book="bu">
_စိတ္တော စ ဟတ္ထာဠဝကော,_  
_အဂ္ဂါ ဟေဿန္တုပဋ္ဌကာ;_  
_နန္ဒမာတာ စ ဥတ္တရာ,_  
_အဂ္ဂါ ဟေဿန္တုပဋ္ဌိကာ;_  
_အာယု ဝဿသတံ တဿ,_  
_ဂေါတမဿ ယသဿိနော._  

</Paragraph>

</Division>
<Division number="22" book="bu" e="ch" v="21" p="365">

<Paragraph number="849" book="bu">
ဣဒံ သုတွာန ဝစနံ,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="23" book="bu" e="ch" v="21" p="365">

<Paragraph number="850" type="verses" book="bu">
_တဿာဟံ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="24" book="bu" e="ch" v="21" p="365">

<Paragraph number="851" type="verses" book="bu">
_နဂရံ ဗန္ဓုမတီ နာမ,_  
_ဗန္ဓုမာ နာမ ခတ္တိယော;_  
_မာတာ ဗန္ဓုမတီ နာမ,_  
_ဝိပဿိဿ မဟေသိနော._  

</Paragraph>

</Division>
<Division number="25" book="bu" e="ch" v="21" p="365">

<Paragraph number="852" type="verses" book="bu">
_အဋ္ဌဝဿသဟဿာနိ,_  
_အဂါရံ အဇ္ဈ သော ဝသိ;_  
_နန္ဒော သုနန္ဒော သိရိမာ,_  
_တယော ပါသာဒမုတ္တမာ._  

</Paragraph>

</Division>
<Division number="26" book="bu" e="ch" v="21" p="365">

<Paragraph number="853" type="verses" book="bu">
_တိစတ္တာရီသသဟဿာနိ,_  
_နာရိယော သမလင်္ကတာ;_  
_သုဒဿနာ နာမ သာ နာရီ,_  
_သမဝတ္တက္ခန္ဓော နာမ အတြဇော._  

</Paragraph>

</Division>
<Division number="27" book="bu" e="ch" v="21" p="365">

<Paragraph number="854" type="verses" book="bu">
_နိမိတ္တေ စတုရော ဒိသွာ,_  
_ရထယာနေန နိက္ခမိ;_  
_အနူနအဋ္ဌမာသာနိ,_  
_ပဓာနံ ပဒဟီ ဇိနော._  

</Paragraph>

</Division>
<Division number="28" book="bu" e="ch" v="21" p="365">

<Paragraph number="855" type="verses" book="bu">
_ဗြဟ္မုနာ ယာစိတော သန္တော,_  
_ဝိပဿီ လောကနာယကော;_  
_ဝတ္တိ စက္ကံ မဟာဝီရော,_  
_မိဂဒါယေ နရုတ္တမော._  

</Paragraph>

</Division>
<Division number="29" book="bu" e="ch" v="21" p="365">

<Paragraph number="856" type="verses" book="bu">
_ခဏ္ဍော စ တိဿနာမော စ,_  
_အဟေသုံ အဂ္ဂသာဝကာ;_  
_အသောကော နာမုပဋ္ဌာကော,_  
_ဝိပဿိဿ မဟေသိနော._  

</Paragraph>

</Division>
<Division number="30" book="bu" e="ch" v="21" p="365">

<Paragraph number="857" type="verses" book="bu">
_စန္ဒာ စ စန္ဒမိတ္တာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_ပါဋလီတိ ပဝုစ္စတိ._  

</Paragraph>

</Division>
<Division number="31" book="bu" e="ch" v="21" p="365">

<Paragraph number="858" type="verses" book="bu">
_ပုနဗ္ဗသုမိတ္တော နာဂေါ စ,_  
_အဟေသုံ အဂ္ဂုပဋ္ဌကာ;_  
_သိရိမာ ဥတ္တရာ စေဝ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="32" book="bu" e="ch" v="21" p="366">

<Paragraph number="859" type="verses" book="bu">
_အသီတိဟတ္ထမုဗ္ဗေဓော,_  
_ဝိပဿီ လောကနာယကော;_  
_ပဘာ နိဒ္ဓါဝတိ တဿ,_  
_သမန္တာ သတ္တယောဇနေ._  

</Paragraph>

</Division>
<Division number="33" book="bu" e="ch" v="21" p="366">

<Paragraph number="860" type="verses" book="bu">
_အသီတိဝဿသဟဿာနိ,_  
_အာယု ဗုဒ္ဓဿ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="34" book="bu" e="ch" v="21" p="366">

<Paragraph number="861" type="verses" book="bu">
_ဗဟုဒေဝမနုဿာနံ,_  
_ဗန္ဓနာ ပရိမောစယိ;_  
_မဂ္ဂါမဂ္ဂဉ္စ အာစိက္ခိ,_  
_အဝသေသပုထုဇ္ဇနေ._  

</Paragraph>

</Division>
<Division number="35" book="bu" e="ch" v="21" p="366">

<Paragraph number="862" type="verses" book="bu">
_အာလောကံ ဒဿယိတွာန,_  
_ဒေသေတွာ အမတံ ပဒံ;_  
_ဇလိတွာ အဂ္ဂိက္ခန္ဓောဝ,_  
_နိဗ္ဗုတော သော သသာဝကော._  

</Paragraph>

</Division>
<Division number="36" book="bu" e="ch" v="21" p="366">

<Paragraph number="863" type="verses" book="bu">
ဣဒ္ဓိဝရံ ပုညဝရံ,_  
_လက္ခဏဉ္စ ကုသုမိတံ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="37" book="bu" e="ch" v="21" p="366">

<Paragraph number="864" type="verses" book="bu">
_ဝိပဿီ ဇိနဝရော ဗုဒ္ဓေါ,_  
_သုမိတ္တာရာမမှိ နိဗ္ဗုတော;_  
_တတ္ထေဝဿ ထူပဝရော,_  
_သတ္တယောဇနမုဿိတော”တိ. (843)_  


</Paragraph>
</Division>

<Paragraph number="865" type="center" book="bu">
ဝိပဿိဿ ဘဂဝတော ဝံသော ဧကူနဝီသတိမော.
</Paragraph>