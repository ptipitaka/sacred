---
title: "15 ပိယဒဿီဗုဒ္ဓဝံသ"
tableOfContents: false
sidebar:
  order: 8
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu">

<Paragraph number="667" type="verses" book="bu">
_“သုဇာတဿ အပရေန,_  
_သယမ္ဘူ လောကနာယကော;_  
_ဒုရာသဒေါ အသမသမော,_  
_ပိယဒဿီ မဟာယသော._  

</Paragraph>

</Division>
<Division number="2" book="bu">

<Paragraph number="668" type="verses" book="bu">
_သောပိ ဗုဒ္ဓေါ အမိတယသော,_  
_အာဒိစ္စောဝ ဝိရောစတိ;_  
_သဗ္ဗံ တမံ နိဟန္တွာန,_  
_ဓမ္မစက္ကံ ပဝတ္တယိ._  

</Paragraph>

</Division>
<Division number="3" book="bu">

<Paragraph number="669" type="verses" book="bu">
_တဿာပိ အတုလတေဇဿ,_  
_အဟေသုံ အဘိသမယာ တယော;_  
_ကောဋိသတသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="4" book="bu">

<Paragraph number="670" type="verses" book="bu">
_သုဒဿနော ဒေဝရာဇာ,_  
_မိစ္ဆာဒိဋ္ဌိမရောစယိ;_  
_တဿ ဒိဋ္ဌိံ ဝိနောဒေန္တော,_  
_သတ္ထာ ဓမ္မမဒေသယိ._  

</Paragraph>

</Division>
<Division number="5" book="bu">

<Paragraph number="671" type="verses" book="bu">
_ဇနသန္နိပါတော အတုလော,_  
_မဟာသန္နိပတီ တဒါ;_  
_နဝုတိကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="6" book="bu">

<Paragraph number="672" type="verses" book="bu">
_ယဒါ ဒေါဏမုခံ ဟတ္ထိံ,_  
_ဝိနေသိ နရသာရထိ;_  
_အသီတိကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="7" book="bu">

<Paragraph number="673" type="verses" book="bu">
_သန္နိပါတာ တယော အာသုံ,_  
_တဿာပိ ပိယဒဿိနော;_  
_ကောဋိသတသဟဿာနံ,_  
_ပဌမော အာသိ သမာဂမော._  

</Paragraph>

</Division>
<Division number="8" book="bu">

<Paragraph number="674" type="verses" book="bu">
_တတော ပရံ နဝုတိကောဋီ,_  
_သမိံသု ဧကတော မုနီ;_  
_တတိယေ သန္နိပါတမှိ,_  
_အသီတိကောဋိယော အဟူ._  

</Paragraph>

</Division>
<Division number="9" book="bu">

<Paragraph number="675" type="verses" book="bu">
_အဟံ တေန သမယေန,_  
_ကဿပေါ နာမ ဗြာဟ္မဏော;_  
_အဇ္ဈာယကော မန္တဓရော,_  
_တိဏ္ဏံ ဝေဒါန ပါရဂူ._  

</Paragraph>

</Division>
<Division number="10" book="bu">

<Paragraph number="676" type="verses" book="bu">
_တဿ ဓမ္မံ သုဏိတွာန,_  
_ပသာဒံ ဇနယိံ အဟံ;_  
_ကောဋိသတသဟဿေဟိ,_  
_သံဃာရာမံ အမာပယိံ._  

</Paragraph>

</Division>
<Division number="11" book="bu">

<Paragraph number="677" type="verses" book="bu">
_တဿ ဒတွာန အာရာမံ,_  
_ဟဋ္ဌော သံဝိဂ္ဂမာနသော;_  
_သရဏေ ပဉ္စ သီလေ စ,_  
_ဒဠှံ ကတွာ သမာဒိယိံ._  

</Paragraph>

</Division>
<Division number="12" book="bu">

<Paragraph number="678" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_သံဃမဇ္ဈေ နိသီဒိယ;_  
_‘အဋ္ဌာရသေ ကပ္ပသတေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="13" book="bu">

<Paragraph number="679" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="14" book="bu">

<Paragraph number="680" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="15" book="bu">

<Paragraph number="681" type="verses" book="bu">
_သုဓညံ နာမ နဂရံ,_  
_သုဒတ္တော နာမ ခတ္တိယော;_  
_စန္ဒာ နာမာသိ ဇနိကာ,_  
_ပိယဒဿိဿ သတ္ထုနော._  

</Paragraph>

</Division>
<Division number="16" book="bu">

<Paragraph number="682" type="verses" book="bu">
_နဝဝဿသဟဿာနိ,_  
_အဂါရံ အဇ္ဈ သော ဝသိ;_  
_သုနိမ္မလဝိမလဂိရိဂုဟာ,_  
_တယော ပါသာဒမုတ္တမာ._  

</Paragraph>

</Division>
<Division number="17" book="bu">

<Paragraph number="683" type="verses" book="bu">
_တေတ္တိံသသဟဿာနိ စ,_  
_နာရိယော သမလင်္ကတာ;_  
_ဝိမလာ နာမ နာရီ စ,_  
_ကဉ္စနာဝေဠော နာမ အတြဇော._  

</Paragraph>

</Division>
<Division number="18" book="bu">

<Paragraph number="684" type="verses" book="bu">
_နိမိတ္တေ စတုရော ဒိသွာ,_  
_ရထယာနေန နိက္ခမိ;_  
_ဆမာသံ ပဓာနစာရံ,_  
_အစရီ ပုရိသုတ္တမော._  

</Paragraph>

</Division>
<Division number="19" book="bu">

<Paragraph number="685" type="verses" book="bu">
_ဗြဟ္မုနာ ယာစိတော သန္တော,_  
_ပိယဒဿီ မဟာမုနိ;_  
_ဝတ္တိ စက္ကံ မဟာဝီရော,_  
ဥသဘုယျာနေ မနောရမေ._  

</Paragraph>

</Division>
<Division number="20" book="bu">

<Paragraph number="686" type="verses" book="bu">
_ပါလိတော သဗ္ဗဒဿီ စ,_  
_အဟေသုံ အဂ္ဂသာဝကာ;_  
_သောဘိတော နာမုပဋ္ဌာကော,_  
_ပိယဒဿိဿ သတ္ထုနော._  

</Paragraph>

</Division>
<Division number="21" book="bu">

<Paragraph number="687" type="verses" book="bu">
_သုဇာတာ ဓမ္မဒိန္နာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_ကကုဓောတိ ပဝုစ္စတိ._  

</Paragraph>

</Division>
<Division number="22" book="bu">

<Paragraph number="688" type="verses" book="bu">
_သန္ဓကော ဓမ္မကော စေဝ,_  
_အဟေသုံ အဂ္ဂုပဋ္ဌကာ;_  
_ဝိသာခါ ဓမ္မဒိန္နာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="23" book="bu">

<Paragraph number="689" type="verses" book="bu">
_သောပိ ဗုဒ္ဓေါ အမိတယသော,_  
_ဒွတ္တိံသဝရလက္ခဏော;_  
_အသီတိဟတ္ထမုဗ္ဗေဓော,_  
_သာလရာဇာဝ ဒိဿတိ._  

</Paragraph>

</Division>
<Division number="24" book="bu">

<Paragraph number="690" type="verses" book="bu">
_အဂ္ဂိစန္ဒသူရိယာနံ,_  
_နတ္ထိ တာဒိသိကာ ပဘာ;_  
_ယထာ အဟု ပဘာ တဿ,_  
_အသမဿ မဟေသိနော._  

</Paragraph>

</Division>
<Division number="25" book="bu">

<Paragraph number="691" type="verses" book="bu">
_တဿာပိ ဒေဝဒေဝဿ,_  
_အာယု တာဝတကံ အဟု;_  
_နဝုတိဝဿသဟဿာနိ,_  
_လောကေ အဋ္ဌာသိ စက္ခုမာ._  

</Paragraph>

</Division>
<Division number="26" book="bu">

<Paragraph number="692" type="verses" book="bu">
_သောပိ ဗုဒ္ဓေါ အသမသမော,_  
_ယုဂါနိပိ တာနိ အတုလိယာနိ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="27" book="bu">

<Paragraph number="693" type="verses" book="bu">
_ပိယဒဿီ မုနိဝရော,_  
_အဿတ္ထာရာမမှိ နိဗ္ဗုတော;_  
_တတ္ထေဝဿ ဇိနထူပေါ,_  
_တီဏိယောဇနမုဂ္ဂတော”တိ. (678)_  


</Paragraph>
</Division>

<Paragraph number="694" type="center" book="bu">
ပိယဒဿိဿ ဘဂဝတော ဝံသော တေရသမော.
</Paragraph>