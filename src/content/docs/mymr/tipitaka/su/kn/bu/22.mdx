---
title: 22 သိခီဗုဒ္ဓဝံသ
tableOfContents: false
sidebar:
  order: 23
type: tipitaka
basket: su
book: bu
review:
  current: review
  updated: '2025-10-20T22:01:27.557708'
  updated_by: ''
  notes: ''
  history:
  - state: review
    date: '2025-10-20T22:01:27.557708'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="bu" e="ch" v="21" p="366">

<Paragraph number="866" type="verses" book="bu">
_“ဝိပဿိဿ အပရေန,_  
_သမ္ဗုဒ္ဓေါ ဒွိပဒုတ္တမော;_  
_သိခိဝှယော အာသိ ဇိနော,_  
_အသမော အပ္ပဋိပုဂ္ဂလော._  

</Paragraph>

</Division>
<Division number="2" book="bu" e="ch" v="21" p="366">

<Paragraph number="867" type="verses" book="bu">
_မာရသေနံ ပမဒ္ဒိတွာ,_  
_ပတ္တော သမ္ဗောဓိမုတ္တမံ;_  
_ဓမ္မစက္ကံ ပဝတ္တေသိ,_  
_အနုကမ္ပာယ ပါဏိနံ._  

</Paragraph>

</Division>
<Division number="3" book="bu" e="ch" v="21" p="366">

<Paragraph number="868" type="verses" book="bu">
_ဓမ္မစက္ကံ ပဝတ္တေန္တေ,_  
_သိခိမှိ ဇိနပုင်္ဂဝေ;_  
_ကောဋိသတသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="4" book="bu" e="ch" v="21" p="366">

<Paragraph number="869" type="verses" book="bu">
_အပရမ္ပိ ဓမ္မံ ဒေသေန္တေ,_  
_ဂဏသေဋ္ဌေ နရုတ္တမေ;_  
_နဝုတိကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="366">

<Paragraph number="870" type="verses" book="bu">
_ယမကပါဋိဟာရိယဉ္စ,_  
_ဒဿယန္တေ သဒေဝကေ;_  
_အသီတိကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="6" book="bu" e="ch" v="21" p="367">

<Paragraph number="871" type="verses" book="bu">
_သန္နိပါတာ တယော အာသုံ,_  
_သိခိဿာပိ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="7" book="bu" e="ch" v="21" p="367">

<Paragraph number="872" type="verses" book="bu">
_ဘိက္ခုသတသဟဿာနံ,_  
_ပဌမော အာသိ သမာဂမော;_  
_အသီတိဘိက္ခုသဟဿာနံ,_  
_ဒုတိယော အာသိ သမာဂမော._  

</Paragraph>

</Division>
<Division number="8" book="bu" e="ch" v="21" p="367">

<Paragraph number="873" type="verses" book="bu">
_သတ္တတိဘိက္ခုသဟဿာနံ,_  
_တတိယော အာသိ သမာဂမော;_  
_အနုပလိတ္တော ပဒုမံဝ,_  
_တောယမှိ သမ္ပဝဍ္ဎိတံ._  

</Paragraph>

</Division>
<Division number="9" book="bu" e="ch" v="21" p="367">

<Paragraph number="874" type="verses" book="bu">
_အဟံ တေန သမယေန,_  
_အရိန္ဒမော နာမ ခတ္တိယော;_  
_သမ္ဗုဒ္ဓပ္ပမုခံ သံဃံ,_  
_အန္နပါနေန တပ္ပယိံ._  

</Paragraph>

</Division>
<Division number="10" book="bu" e="ch" v="21" p="367">

<Paragraph number="875" type="verses" book="bu">
_ဗဟုံ ဒုဿဝရံ ဒတွာ,_  
_ဒုဿကောဋိံ အနပ္ပကံ;_  
_အလင်္ကတံ ဟတ္ထိယာနံ,_  
_သမ္ဗုဒ္ဓဿ အဒါသဟံ._  

</Paragraph>

</Division>
<Division number="11" book="bu" e="ch" v="21" p="367">

<Paragraph number="876" type="verses" book="bu">
_ဟတ္ထိယာနံ နိမ္မိနိတွာ,_  
_ကပ္ပိယံ ဥပနာမယိံ;_  
_ပူရယိံ မာနသံ မယှံ,_  
_နိစ္စံ ဒဠှမုပဋ္ဌိတံ._  

</Paragraph>

</Division>
<Division number="12" book="bu" e="ch" v="21" p="367">

<Paragraph number="877" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_သိခီ လောကဂ္ဂနာယကော;_  
_‘ဧကတိံသေ ဣတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="13" book="bu" e="ch" v="21" p="367">

<Paragraph number="878" type="verses" book="bu">
_အဟု ကပိလဝှယာ ရမ္မာ,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="14" book="bu" e="ch" v="21" p="367">

<Paragraph number="879" type="verses" book="bu">
_တဿာဟံ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="15" book="bu" e="ch" v="21" p="367">

<Paragraph number="880" type="verses" book="bu">
_နဂရံ အရုဏဝတီ နာမ,_  
_အရုဏော နာမ ခတ္တိယော;_  
_ပဘာဝတီ နာမ ဇနိကာ,_  
_သိခိဿာပိ မဟေသိနော._  

</Paragraph>

</Division>
<Division number="16" book="bu" e="ch" v="21" p="367">

<Paragraph number="881" type="verses" book="bu">
_သတ္တဝဿသဟဿာနိ,_  
_အဂါရံ အဇ္ဈ သော ဝသိ;_  
_သုစန္ဒကော ဂိရိ ဝသဘော,_  
_တယော ပါသာဒမုတ္တမာ._  

</Paragraph>

</Division>
<Division number="17" book="bu" e="ch" v="21" p="367">

<Paragraph number="882" type="verses" book="bu">
_စတုဝီသသဟဿာနိ,_  
_နာရိယော သမလင်္ကတာ;_  
_သဗ္ဗကာမာ နာမ နာရီ,_  
_အတုလော နာမ အတြဇော._  

</Paragraph>

</Division>
<Division number="18" book="bu" e="ch" v="21" p="367">

<Paragraph number="883" type="verses" book="bu">
_နိမိတ္တေ စတုရော ဒိသွာ,_  
_ဟတ္ထိယာနေန နိက္ခမိ;_  
_အဋ္ဌမာသံ ပဓာနစာရံ,_  
_အစရီ ပုရိသုတ္တမော._  

</Paragraph>

</Division>
<Division number="19" book="bu" e="ch" v="21" p="368">

<Paragraph number="884" type="verses" book="bu">
_ဗြဟ္မုနာ ယာစိတော သန္တော,_  
_သိခီ လောကဂ္ဂနာယကော;_  
_ဝတ္တိ စက္ကံ မဟာဝီရော,_  
_မိဂဒါယေ နရုတ္တမော._  

</Paragraph>

</Division>
<Division number="20" book="bu" e="ch" v="21" p="368">

<Paragraph number="885" type="verses" book="bu">
_အဘိဘူ သမ္ဘဝေါ စေဝ,_  
_အဟေသုံ အဂ္ဂသာဝကာ;_  
_ခေမင်္ကရော နာမုပဋ္ဌာကော,_  
_သိခိဿာပိ မဟေသိနော._  

</Paragraph>

</Division>
<Division number="21" book="bu" e="ch" v="21" p="368">

<Paragraph number="886" type="verses" book="bu">
_သခိလာ စ ပဒုမာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_ပုဏ္ဍရီကောတိ ဝုစ္စတိ._  

</Paragraph>

</Division>
<Division number="22" book="bu" e="ch" v="21" p="368">

<Paragraph number="887" type="verses" book="bu">
_သိရိဝဍ္ဎော စ နန္ဒော စ,_  
_အဟေသုံ အဂ္ဂုပဋ္ဌကာ;_  
_စိတ္တာ စေဝ သုဂုတ္တာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="23" book="bu" e="ch" v="21" p="368">

<Paragraph number="888" type="verses" book="bu">
ဥစ္စတ္တနေန သော ဗုဒ္ဓေါ,_  
_သတ္တတိဟတ္ထမုဂ္ဂတော;_  
_ကဉ္စနဂ္ဃိယသင်္ကာသော,_  
_ဒွတ္တိံသဝရလက္ခဏော._  

</Paragraph>

</Division>
<Division number="24" book="bu" e="ch" v="21" p="368">

<Paragraph number="889" type="verses" book="bu">
_တဿာပိ ဗျာမပ္ပဘာ ကာယာ,_  
_ဒိဝါရတ္တိံ နိရန္တရံ;_  
_ဒိသောဒိသံ နိစ္ဆရန္တိ,_  
_တီဏိယောဇနသော ပဘာ._  

</Paragraph>

</Division>
<Division number="25" book="bu" e="ch" v="21" p="368">

<Paragraph number="890" type="verses" book="bu">
_သတ္တတိဝဿသဟဿာနိ,_  
_အာယု တဿ မဟေသိနော;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="26" book="bu" e="ch" v="21" p="368">

<Paragraph number="891" type="verses" book="bu">
_ဓမ္မမေဃံ ပဝဿေတွာ,_  
_တေမယိတွာ သဒေဝကေ;_  
_ခေမန္တံ ပါပယိတွာန,_  
_နိဗ္ဗုတော သော သသာဝကော._  

</Paragraph>

</Division>
<Division number="27" book="bu" e="ch" v="21" p="368">

<Paragraph number="892" type="verses" book="bu">
_အနုဗျဉ္ဇနသမ္ပန္နံ,_  
_ဒွတ္တိံသဝရလက္ခဏံ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="28" book="bu" e="ch" v="21" p="368">

<Paragraph number="893" type="verses" book="bu">
_သိခီ မုနိဝရော ဗုဒ္ဓေါ,_  
_အဿာရာမမှိ နိဗ္ဗုတော;_  
_တတ္ထေဝဿ ထူပဝရော,_  
_တီဏိယောဇနမုဂ္ဂတော”တိ. (871)_  


</Paragraph>
</Division>

<Paragraph number="894" type="center" book="bu">
သိခိဿ ဘဂဝတော ဝံသော ဝီသတိမော.
</Paragraph>