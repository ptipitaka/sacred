---
title: 3 ဒီပင်္ကရဗုဒ္ဓဝံသ
tableOfContents: false
sidebar:
  order: 4
type: tipitaka
basket: su
book: bu
review:
  current: review
  updated: '2025-10-23T09:13:34.070810'
  updated_by: ''
  notes: ''
  history:
  - state: review
    date: '2025-10-23T09:13:34.070810'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="321">

<Paragraph number="272" type="verses" book="bu">
_“တဒါ တေ ဘောဇယိတွာန,_  
_သသံဃံ လောကနာယကံ;_  
ဥပဂစ္ဆုံ သရဏံ တဿ,_  
_ဒီပင်္ကရဿ သတ္ထုနော._  

</Paragraph>

</Division>
<Division number="2" book="bu" e="ch" v="21" p="321">

<Paragraph number="273" type="verses" book="bu">
_သရဏာဂမနေ ကဉ္စိ,_  
_နိဝေသေသိ တထာဂတော;_  
_ကဉ္စိ ပဉ္စသု သီလေသု,_  
_သီလေ ဒသဝိဓေ ပရံ._  

</Paragraph>

</Division>
<Division number="3" book="bu" e="ch" v="21" p="321">

<Paragraph number="274" type="verses" book="bu">
_ကဿစိ ဒေတိ သာမညံ,_  
_စတုရော ဖလမုတ္တမေ;_  
_ကဿစိ အသမေ ဓမ္မေ,_  
_ဒေတိ သော ပဋိသမ္ဘိဒါ._  

</Paragraph>

</Division>
<Division number="4" book="bu" e="ch" v="21" p="321">

<Paragraph number="275" type="verses" book="bu">
_ကဿစိ ဝရသမာပတ္တိယော,_  
_အဋ္ဌ ဒေတိ နရာသဘော;_  
_တိဿော ကဿစိ ဝိဇ္ဇာယော,_  
_ဆဠဘိညာ ပဝေစ္ဆတိ._  

</Paragraph>

</Division>
<Division number="5" book="bu" e="ch" v="21" p="321">

<Paragraph number="276" type="verses" book="bu">
_တေန ယောဂေန ဇနကာယံ,_  
_ဩဝဒတိ မဟာမုနိ;_  
_တေန ဝိတ္ထာရိကံ အာသိ,_  
_လောကနာထဿ သာသနံ._  

</Paragraph>

</Division>
<Division number="6" book="bu" e="ch" v="21" p="321">

<Paragraph number="277" type="verses" book="bu">
_မဟာဟနုသဘက္ခန္ဓော,_  
_ဒီပင်္ကရဿ နာမကော;_  
_ဗဟူ ဇနေ တာရယတိ,_  
_ပရိမောစေတိ ဒုဂ္ဂတိံ._  

</Paragraph>

</Division>
<Division number="7" book="bu" e="ch" v="21" p="321">

<Paragraph number="278" type="verses" book="bu">
_ဗောဓနေယျံ ဇနံ ဒိသွာ,_  
_သတသဟဿေပိ ယောဇနေ;_  
_ခဏေန ဥပဂန္တွာန,_  
_ဗောဓေတိ တံ မဟာမုနိ._  

</Paragraph>

</Division>
<Division number="8" book="bu" e="ch" v="21" p="321">

<Paragraph number="279" type="verses" book="bu">
_ပဌမာဘိသမယေ ဗုဒ္ဓေါ,_  
_ကောဋိသတမဗောဓယိ;_  
_ဒုတိယာဘိသမယေ နာထော,_  
_နဝုတိကောဋိမဗောဓယိ._  

</Paragraph>

</Division>
<Division number="9" book="bu" e="ch" v="21" p="321">

<Paragraph number="280" type="verses" book="bu">
_ယဒါ စ ဒေဝဘဝနမှိ,_  
_ဗုဒ္ဓေါ ဓမ္မမဒေသယိ;_  
_နဝုတိကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="10" book="bu" e="ch" v="21" p="321">

<Paragraph number="281" type="verses" book="bu">
_သန္နိပါတာ တယော အာသုံ,_  
_ဒီပင်္ကရဿ သတ္ထုနော;_  
_ကောဋိသတသဟဿာနံ,_  
_ပဌမော အာသိ သမာဂမော._  

</Paragraph>

</Division>
<Division number="11" book="bu" e="ch" v="21" p="322">

<Paragraph number="282" type="verses" book="bu">
_ပုန နာရဒကူဋမှိ,_  
_ပဝိဝေကဂတေ ဇိနေ;_  
_ခီဏာသဝါ ဝီတမလာ,_  
_သမိံသု သတကောဋိယော._  

</Paragraph>

</Division>
<Division number="12" book="bu" e="ch" v="21" p="322">

<Paragraph number="283" type="verses" book="bu">
_ယမှိ ကာလေ မဟာဝီရော,_  
_သုဒဿနသိလုစ္စယေ;_  
_နဝကောဋိသဟဿေဟိ,_  
_ပဝါရေသိ မဟာမုနိ._  

</Paragraph>

</Division>
<Division number="13" book="bu" e="ch" v="21" p="322">

<Paragraph number="284" type="verses" book="bu">
_ဒသဝီသသဟဿာနံ,_  
_ဓမ္မာဘိသမယော အဟု;_  
_ဧကဒွိန္နံ အဘိသမယာ,_  
_ဂဏနာတော အသင်္ခိယာ._  

</Paragraph>

</Division>
<Division number="14" book="bu" e="ch" v="21" p="322">

<Paragraph number="285" type="verses" book="bu">
_ဝိတ္ထာရိကံ ဗာဟုဇညံ,_  
ဣဒ္ဓံ ဖီတံ အဟူ တဒါ;_  
_ဒီပင်္ကရဿ ဘဂဝတော,_  
_သာသနံ သုဝိသောဓိတံ._  

</Paragraph>

</Division>
<Division number="15" book="bu" e="ch" v="21" p="322">

<Paragraph number="286" type="verses" book="bu">
_စတ္တာရိ သတသဟဿာနိ,_  
_ဆဠဘိညာ မဟိဒ္ဓိကာ;_  
_ဒီပင်္ကရံ လောကဝိဒုံ,_  
_ပရိဝါရေန္တိ သဗ္ဗဒါ._  

</Paragraph>

</Division>
<Division number="16" book="bu" e="ch" v="21" p="322">

<Paragraph number="287" type="verses" book="bu">
_ယေ ကေစိ တေန သမယေန,_  
_ဇဟန္တိ မာနုသံ ဘဝံ;_  
_အပတ္တမာနသာ သေခါ,_  
_ဂရဟိတာ ဘဝန္တိ တေ._  

</Paragraph>

</Division>
<Division number="17" book="bu" e="ch" v="21" p="322">

<Paragraph number="288" type="verses" book="bu">
_သုပုပ္ဖိတံ ပါဝစနံ,_  
_အရဟန္တေဟိ တာဒိဟိ;_  
_ခီဏာသဝေဟိ ဝိမလေဟိ,_  
ဥပသောဘတိ သဗ္ဗဒါ._  

</Paragraph>

</Division>
<Division number="18" book="bu" e="ch" v="21" p="322">

<Paragraph number="289" type="verses" book="bu">
_နဂရံ ရမ္မဝတီ နာမ,_  
_သုဒေဝေါ နာမ ခတ္တိယော;_  
_သုမေဓာ နာမ ဇနိကာ,_  
_ဒီပင်္ကရဿ သတ္ထုနော._  

</Paragraph>

</Division>
<Division number="19" book="bu" e="ch" v="21" p="322">

<Paragraph number="290" type="verses" book="bu">
_ဒသဝဿသဟဿာနိ,_  
_အဂါရံ အဇ္ဈ သော ဝသိ;_  
_ဟံသာ ကောဉ္စာ မယူရာ စ,_  
_တယော ပါသာဒမုတ္တမာ._  

</Paragraph>

</Division>
<Division number="20" book="bu" e="ch" v="21" p="322">

<Paragraph number="291" type="verses" book="bu">
_တီဏိ သတသဟဿာနိ,_  
_နာရိယော သမလင်္ကတာ;_  
_ပဒုမာ နာမ သာ နာရီ,_  
ဥသဘက္ခန္ဓော အတြဇော._  

</Paragraph>

</Division>
<Division number="21" book="bu" e="ch" v="21" p="322">

<Paragraph number="292" type="verses" book="bu">
_နိမိတ္တေ စတုရော ဒိသွာ,_  
_ဟတ္ထိယာနေန နိက္ခမိ;_  
_အနူနဒသမာသာနိ,_  
_ပဓာနေ ပဒဟီ ဇိနော._  

</Paragraph>

</Division>
<Division number="22" book="bu" e="ch" v="21" p="322">

<Paragraph number="293" type="verses" book="bu">
_ပဓာနစာရံ စရိတွာန,_  
_အဗုဇ္ဈိ မာနသံ မုနိ;_  
_ဗြဟ္မုနာ ယာစိတော သန္တော,_  
_ဒီပင်္ကရော မဟာမုနိ._  

</Paragraph>

</Division>
<Division number="23" book="bu" e="ch" v="21" p="322">

<Paragraph number="294" type="verses" book="bu">
_ဝတ္တိ စက္ကံ မဟာဝီရော,_  
_နန္ဒာရာမေ သိရီဃရေ;_  
_နိသိန္နော သိရီသမူလမှိ,_  
_အကာ တိတ္ထိယမဒ္ဒနံ._  

</Paragraph>

</Division>
<Division number="24" book="bu" e="ch" v="21" p="323">

<Paragraph number="295" type="verses" book="bu">
_သုမင်္ဂလော စ တိဿော စ,_  
_အဟေသုံ အဂ္ဂသာဝကာ;_  
_သာဂတော နာမုပဋ္ဌာကော,_  
_ဒီပင်္ကရဿ သတ္ထုနော._  

</Paragraph>

</Division>
<Division number="25" book="bu" e="ch" v="21" p="323">

<Paragraph number="296" type="verses" book="bu">
_နန္ဒာ စေဝ သုနန္ဒာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_ပိပ္ဖလီတိ ပဝုစ္စတိ._  

</Paragraph>

</Division>
<Division number="26" book="bu" e="ch" v="21" p="323">

<Paragraph number="297" type="verses" book="bu">
_တပုဿဘလ္လိကာ နာမ,_  
_အဟေသုံ အဂ္ဂုပဋ္ဌကာ;_  
_သိရိမာ ကောဏာ ဥပဋ္ဌိကာ,_  
_ဒီပင်္ကရဿ သတ္ထုနော._  

</Paragraph>

</Division>
<Division number="27" book="bu" e="ch" v="21" p="323">

<Paragraph number="298" type="verses" book="bu">
_အသီတိဟတ္ထမုဗ္ဗေဓော,_  
_ဒီပင်္ကရော မဟာမုနိ;_  
_သောဘတိ ဒီပရုက္ခောဝ,_  
_သာလရာဇာဝ ဖုလ္လိတော._  

</Paragraph>

</Division>
<Division number="28" book="bu" e="ch" v="21" p="323">

<Paragraph number="299" type="verses" book="bu">
_သတသဟဿဝဿာနိ,_  
_အာယု တဿ မဟေသိနော;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="29" book="bu" e="ch" v="21" p="323">

<Paragraph number="300" type="verses" book="bu">
_ဇောတယိတွာန သဒ္ဓမ္မံ,_  
_သန္တာရေတွာ မဟာဇနံ;_  
_ဇလိတွာ အဂ္ဂိက္ခန္ဓောဝ,_  
_နိဗ္ဗုတော သော သသာဝကော._  

</Paragraph>

</Division>
<Division number="30" book="bu" e="ch" v="21" p="323">

<Paragraph number="301" type="verses" book="bu">
_သာ စ ဣဒ္ဓိ သော စ ယသော,_  
_တာနိ စ ပါဒေသု စက္ကရတနာနိ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="31" book="bu" e="ch" v="21" p="323">

<Paragraph number="302" type="verses" book="bu">
_ဒီပင်္ကရော ဇိနော သတ္ထာ,_  
_နန္ဒာရာမမှိ နိဗ္ဗုတော;_  
_တတ္ထေဝဿ ဇိနထူပေါ,_  
_ဆတ္တိံသုဗ္ဗေဓယောဇနော”တိ. (299)_  


</Paragraph>
</Division>

<Paragraph number="303" type="center" book="bu">
ဒီပင်္ကရဿ ဘဂဝတော ဝံသော ပဌမော.
</Paragraph>