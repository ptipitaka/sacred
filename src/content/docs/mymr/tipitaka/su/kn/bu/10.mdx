---
title: 10 ပဒုမဗုဒ္ဓဝံသ
tableOfContents: false
sidebar:
  order: 11
type: tipitaka
basket: su
book: bu
review:
  current: review
  updated: '2025-10-27T21:48:40.270337'
  updated_by: ''
  notes: ''
  history:
  - state: review
    date: '2025-10-27T21:48:40.270337'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="338">

<Paragraph number="502" type="verses" book="bu">
_“အနောမဒဿိဿ အပရေန,_  
_သမ္ဗုဒ္ဓေါ ဒွိပဒုတ္တမော;_  
_ပဒုမော နာမ နာမေန,_  
_အသမော အပ္ပဋိပုဂ္ဂလော._  

</Paragraph>

</Division>
<Division number="2" book="bu" e="ch" v="21" p="338">

<Paragraph number="503" type="verses" book="bu">
_တဿာပိ အသမံ သီလံ,_  
_သမာဓိပိ အနန္တကော;_  
_အသင်္ခေယျံ ဉာဏဝရံ,_  
_ဝိမုတ္တိပိ အနူပမာ._  

</Paragraph>

</Division>
<Division number="3" book="bu" e="ch" v="21" p="339">

<Paragraph number="504" type="verses" book="bu">
_တဿာပိ အတုလတေဇဿ,_  
_ဓမ္မစက္ကပ္ပဝတ္တနေ;_  
_အဘိသမယာ တယော အာသုံ,_  
_မဟာတမပဝါဟနာ._  

</Paragraph>

</Division>
<Division number="4" book="bu" e="ch" v="21" p="339">

<Paragraph number="505" type="verses" book="bu">
_ပဌမာဘိသမယေ ဗုဒ္ဓေါ,_  
_ကောဋိသတမဗောဓယိ;_  
_ဒုတိယာဘိသမယေ ဓီရော,_  
_နဝုတိကောဋိမဗောဓယိ._  

</Paragraph>

</Division>
<Division number="5" book="bu" e="ch" v="21" p="339">

<Paragraph number="506" type="verses" book="bu">
_ယဒါ စ ပဒုမော ဗုဒ္ဓေါ,_  
_ဩဝဒီ သကမတြဇံ;_  
_တဒါ အသီတိကောဋီနံ,_  
_တတိယာဘိသမယော အဟု._  

</Paragraph>

</Division>
<Division number="6" book="bu" e="ch" v="21" p="339">

<Paragraph number="507" type="verses" book="bu">
_သန္နိပါတာ တယော အာသုံ,_  
_ပဒုမဿ မဟေသိနော;_  
_ကောဋိသတသဟဿာနံ,_  
_ပဌမော အာသိ သမာဂမော._  

</Paragraph>

</Division>
<Division number="7" book="bu" e="ch" v="21" p="339">

<Paragraph number="508" type="verses" book="bu">
_ကထိနတ္ထာရသမယေ,_  
ဥပ္ပန္နေ ကထိနစီဝရေ;_  
_ဓမ္မသေနာပတိတ္ထာယ,_  
_ဘိက္ခူ သိဗ္ဗိံသု စီဝရံ._  

</Paragraph>

</Division>
<Division number="8" book="bu" e="ch" v="21" p="339">

<Paragraph number="509" type="verses" book="bu">
_တဒါ တေ ဝိမလာ ဘိက္ခူ,_  
_ဆဠဘိညာ မဟိဒ္ဓိကာ;_  
_တီဏိ သတသဟဿာနိ,_  
_သမိံသု အပရာဇိတာ._  

</Paragraph>

</Division>
<Division number="9" book="bu" e="ch" v="21" p="339">

<Paragraph number="510" type="verses" book="bu">
_ပုနာပရံ သော နရာသဘော,_  
_ပဝနေ ဝါသံ ဥပါဂမိ;_  
_တဒါ သမာဂမော အာသိ,_  
_ဒွိန္နံ သတသဟဿိနံ._  

</Paragraph>

</Division>
<Division number="10" book="bu" e="ch" v="21" p="339">

<Paragraph number="511" type="verses" book="bu">
_အဟံ တေန သမယေန,_  
_သီဟော အာသိံ မိဂါဓိဘူ;_  
_ဝိဝေကမနုဗြူဟန္တံ,_  
_ပဝနေ အဒ္ဒသံ ဇိနံ._  

</Paragraph>

</Division>
<Division number="11" book="bu" e="ch" v="21" p="339">

<Paragraph number="512" type="verses" book="bu">
_ဝန္ဒိတွာ သိရသာ ပါဒေ,_  
_ကတွာန တံ ပဒက္ခိဏံ;_  
_တိက္ခတ္တုံ အဘိနာဒိတွာ,_  
_သတ္တာဟံ ဇိနမုပဋ္ဌဟံ._  

</Paragraph>

</Division>
<Division number="12" book="bu" e="ch" v="21" p="339">

<Paragraph number="513" type="verses" book="bu">
_သတ္တာဟံ ဝရသမာပတ္တိယာ,_  
_ဝုဋ္ဌဟိတွာ တထာဂတော;_  
_မနသာ စိန္တယိတွာန,_  
_ကောဋိဘိက္ခူ သမာနယိ._  

</Paragraph>

</Division>
<Division number="13" book="bu" e="ch" v="21" p="339">

<Paragraph number="514" type="verses" book="bu">
_တဒါပိ သော မဟာဝီရော,_  
_တေသံ မဇ္ဈေ ဝိယာကရိ;_  
_‘အပရိမေယျိတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="14" book="bu" e="ch" v="21" p="339">

<Paragraph number="515" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="15" book="bu" e="ch" v="21" p="339">

<Paragraph number="516" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="16" book="bu" e="ch" v="21" p="339">

<Paragraph number="517" type="verses" book="bu">
_စမ္ပကံ နာမ နဂရံ,_  
_အသမော နာမ ခတ္တိယော;_  
_အသမာ နာမ ဇနိကာ,_  
_ပဒုမဿ မဟေသိနော._  

</Paragraph>

</Division>
<Division number="17" book="bu" e="ch" v="21" p="340">

<Paragraph number="518" type="verses" book="bu">
_ဒသဝဿသဟဿာနိ,_  
_အဂါရံ အဇ္ဈ သော ဝသိ;_  
_နန္ဒာ-ဝသု-ယသုတ္တရာ,_  
_တယော ပါသာဒမုတ္တမာ._  

</Paragraph>

</Division>
<Division number="18" book="bu" e="ch" v="21" p="340">

<Paragraph number="519" type="verses" book="bu">
_တေတ္တိံသ စ သဟဿာနိ,_  
_နာရိယော သမလင်္ကတာ;_  
ဥတ္တရာ နာမ သာ နာရီ,_  
_ရမ္မော နာမာသိ အတြဇော._  

</Paragraph>

</Division>
<Division number="19" book="bu" e="ch" v="21" p="340">

<Paragraph number="520" type="verses" book="bu">
_နိမိတ္တေ စတုရော ဒိသွာ,_  
_ရထယာနေန နိက္ခမိ;_  
_အနူနအဋ္ဌမာသာနိ,_  
_ပဓာနံ ပဒဟီ ဇိနော._  

</Paragraph>

</Division>
<Division number="20" book="bu" e="ch" v="21" p="340">

<Paragraph number="521" type="verses" book="bu">
_ဗြဟ္မုနာ ယာစိတော သန္တော,_  
_ပဒုမော လောကနာယကော;_  
_ဝတ္တိ စက္ကံ မဟာဝီရော,_  
_ဓနဉ္စုယျာနမုတ္တမေ._  

</Paragraph>

</Division>
<Division number="21" book="bu" e="ch" v="21" p="340">

<Paragraph number="522" type="verses" book="bu">
_သာလော စ ဥပသာလော စ,_  
_အဟေသုံ အဂ္ဂသာဝကာ;_  
_ဝရုဏော နာမုပဋ္ဌာကော,_  
_ပဒုမဿ မဟေသိနော._  

</Paragraph>

</Division>
<Division number="22" book="bu" e="ch" v="21" p="340">

<Paragraph number="523" type="verses" book="bu">
_ရာဓာ စေဝ သုရာဓာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_မဟာသောဏောတိ ဝုစ္စတိ._  

</Paragraph>

</Division>
<Division number="23" book="bu" e="ch" v="21" p="340">

<Paragraph number="524" type="verses" book="bu">
_ဘိယျော စေဝ အသမော စ,_  
_အဟေသုံ အဂ္ဂုပဋ္ဌကာ;_  
_ရုစီ စ နန္ဒရာမာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="24" book="bu" e="ch" v="21" p="340">

<Paragraph number="525" type="verses" book="bu">
_အဋ္ဌပဏ္ဏာသရတနံ,_  
_အစ္စုဂ္ဂတော မဟာမုနိ;_  
_ပဘာ နိဒ္ဓါဝတီ တဿ,_  
_အသမာ သဗ္ဗသော ဒိသာ._  

</Paragraph>

</Division>
<Division number="25" book="bu" e="ch" v="21" p="340">

<Paragraph number="526" type="verses" book="bu">
_စန္ဒပ္ပဘာ သူရိယပ္ပဘာ,_  
_ရတနဂ္ဂိမဏိပ္ပဘာ;_  
_သဗ္ဗာပိ တာ ဟတာ ဟောန္တိ,_  
_ပတွာ ဇိနပဘုတ္တမံ._  

</Paragraph>

</Division>
<Division number="26" book="bu" e="ch" v="21" p="340">

<Paragraph number="527" type="verses" book="bu">
_ဝဿသတသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="27" book="bu" e="ch" v="21" p="340">

<Paragraph number="528" type="verses" book="bu">
_ပရိပက္ကမာနသေ သတ္တေ,_  
_ဗောဓယိတွာ အသေသတော;_  
_သေသကေ အနုသာသိတွာ,_  
_နိဗ္ဗုတော သော သသာဝကော._  

</Paragraph>

</Division>
<Division number="28" book="bu" e="ch" v="21" p="340">

<Paragraph number="529" type="verses" book="bu">
ဥရဂေါဝ တစံ ဇိဏ္ဏံ,_  
_ဝဒ္ဓပတ္တံဝ ပါဒပေါ;_  
_ဇဟိတွာ သဗ္ဗသင်္ခါရေ,_  
_နိဗ္ဗုတော သော ယထာ သိခီ._  

</Paragraph>

</Division>
<Division number="29" book="bu" e="ch" v="21" p="340">

<Paragraph number="530" type="verses" book="bu">
_ပဒုမော ဇိနဝရော သတ္ထာ,_  
_ဓမ္မာရာမမှိ နိဗ္ဗုတော;_  
_ဓာတုဝိတ္ထာရိကံ အာသိ,_  
_တေသု တေသု ပဒေသတော”တိ. (520)_  


</Paragraph>
</Division>

<Paragraph number="531" type="center" book="bu">
ပဒုမဿ ဘဂဝတော ဝံသော အဋ္ဌမော.
</Paragraph>