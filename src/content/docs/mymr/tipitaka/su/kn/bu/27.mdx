---
title: 27 ဂေါတမဗုဒ္ဓဝံသ
tableOfContents: false
sidebar:
  order: 28
type: tipitaka
basket: su
book: bu
review:
  current: review
  updated: '2025-10-27T21:48:40.348240'
  updated_by: ''
  notes: ''
  history:
  - state: review
    date: '2025-10-27T21:48:40.348240'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="379">

<Paragraph number="1036" type="verses" book="bu">
_“အဟမေတရဟိ သမ္ဗုဒ္ဓေါ,_  
_ဂေါတမော သကျဝဍ္ဎနော;_  
_ပဓာနံ ပဒဟိတွာန,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="2" book="bu" e="ch" v="21" p="380">

<Paragraph number="1037" type="verses" book="bu">
_ဗြဟ္မုနာ ယာစိတော သန္တော,_  
_ဓမ္မစက္ကံ ပဝတ္တယိံ;_  
_အဋ္ဌာရသန္နံ ကောဋီနံ,_  
_ပဌမာဘိသမယော အဟု._  

</Paragraph>

</Division>
<Division number="3" book="bu" e="ch" v="21" p="380">

<Paragraph number="1038" type="verses" book="bu">
_တတော ပရဉ္စ ဒေသေန္တေ,_  
_နရဒေဝသမာဂမေ;_  
_ဂဏနာယ န ဝတ္တဗ္ဗော,_  
_ဒုတိယာဘိသမယော အဟု._  

</Paragraph>

</Division>
<Division number="4" book="bu" e="ch" v="21" p="380">

<Paragraph number="1039" type="verses" book="bu">
ဣဓေဝါဟံ ဧတရဟိ,_  
_ဩဝဒိံ မမ အတြဇံ;_  
_ဂဏနာယ န ဝတ္တဗ္ဗော,_  
_တတိယာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="380">

<Paragraph number="1040" type="verses" book="bu">
_ဧကောသိ သန္နိပါတော မေ,_  
_သာဝကာနံ မဟေသိနံ;_  
_အဍ္ဎတေဠသသတာနံ,_  
_ဘိက္ခူနာသိ သမာဂမော._  

</Paragraph>

</Division>
<Division number="6" book="bu" e="ch" v="21" p="380">

<Paragraph number="1041" type="verses" book="bu">
_ဝိရောစမာနော ဝိမလော,_  
_ဘိက္ခုသံဃဿ မဇ္ဈဂေါ;_  
_ဒဒါမိ ပတ္ထိတံ သဗ္ဗံ,_  
_မဏီဝ သဗ္ဗကာမဒေါ._  

</Paragraph>

</Division>
<Division number="7" book="bu" e="ch" v="21" p="380">

<Paragraph number="1042" type="verses" book="bu">
_ဖလမာကင်္ခမာနာနံ,_  
_ဘဝစ္ဆန္ဒဇဟေသိနံ;_  
_စတုသစ္စံ ပကာသေမိ,_  
_အနုကမ္ပာယ ပါဏိနံ._  

</Paragraph>

</Division>
<Division number="8" book="bu" e="ch" v="21" p="380">

<Paragraph number="1043" type="verses" book="bu">
_ဒသဝီသသဟဿာနံ,_  
_ဓမ္မာဘိသမယော အဟု;_  
_ဧကဒွိန္နံ အဘိသမယော,_  
_ဂဏနာတော အသင်္ခိယော._  

</Paragraph>

</Division>
<Division number="9" book="bu" e="ch" v="21" p="380">

<Paragraph number="1044" book="bu">
_ဝိတ္ထာရိကံ ဗာဟုဇညံ,_  
ဣဒ္ဓံ ဖီတံ သုဖုလ္လိတံ;_  
ဣဓ မယှံ သကျမုနိနော,_  
_သာသနံ သုဝိသောဓိတံ._  

</Paragraph>

</Division>
<Division number="10" book="bu" e="ch" v="21" p="380">

<Paragraph number="1045" type="verses" book="bu">
_အနာသဝါ ဝီတရာဂါ,_  
_သန္တစိတ္တာ သမာဟိတာ;_  
_ဘိက္ခူနေကသတာ သဗ္ဗေ,_  
_ပရိဝါရေန္တိ မံ သဒါ._  

</Paragraph>

</Division>
<Division number="11" book="bu" e="ch" v="21" p="380">

<Paragraph number="1046" type="verses" book="bu">
ဣဒါနိ ယေ ဧတရဟိ,_  
_ဇဟန္တိ မာနုသံ ဘဝံ;_  
_အပ္ပတ္တမာနသာ သေခါ,_  
_တေ ဘိက္ခူ ဝိညုဂရဟိတာ._  

</Paragraph>

</Division>
<Division number="12" book="bu" e="ch" v="21" p="380">

<Paragraph number="1047" type="verses" book="bu">
_အရိယဉ္စ သန္ထောမယန္တာ,_  
_သဒါ ဓမ္မရတာ ဇနာ;_  
_ဗုဇ္ဈိဿန္တိ သတိမန္တော,_  
_သံသာရသရိတံ ဂတာ._  

</Paragraph>

</Division>
<Division number="13" book="bu" e="ch" v="21" p="380">

<Paragraph number="1048" type="verses" book="bu">
_နဂရံ ကပိလဝတ္ထု မေ,_  
_ရာဇာ သုဒ္ဓေါဒနော ပိတာ;_  
_မယှံ ဇနေတ္တိကာ မာတာ,_  
_မာယာဒေဝီတိ ဝုစ္စတိ._  

</Paragraph>

</Division>
<Division number="14" book="bu" e="ch" v="21" p="380">

<Paragraph number="1049" type="verses" book="bu">
_ဧကူနတိံသဝဿာနိ,_  
_အဂါရံ အဇ္ဈဟံ ဝသိံ;_  
_ရမ္မော သုရမ္မော သုဘကော,_  
_တယော ပါသာဒမုတ္တမာ._  

</Paragraph>

</Division>
<Division number="15" book="bu" e="ch" v="21" p="380">

<Paragraph number="1050" type="verses" book="bu">
_စတ္တာရီသသဟဿာနိ,_  
_နာရိယော သမလင်္ကတာ;_  
_ဘဒ္ဒကဉ္စနာ နာမ နာရီ,_  
_ရာဟုလော နာမ အတြဇော._  

</Paragraph>

</Division>
<Division number="16" book="bu" e="ch" v="21" p="381">

<Paragraph number="1051" type="verses" book="bu">
_နိမိတ္တေ စတုရော ဒိသွာ,_  
_အဿယာနေန နိက္ခမိံ;_  
_ဆဗ္ဗဿံ ပဓာနစာရံ,_  
_အစရိံ ဒုက္ကရံ အဟံ._  

</Paragraph>

</Division>
<Division number="17" book="bu" e="ch" v="21" p="381">

<Paragraph number="1052" type="verses" book="bu">
_ဗာရာဏသိယံ ဣသိပတနေ,_  
_စက္ကံ ပဝတ္တိတံ မယာ;_  
_အဟံ ဂေါတမသမ္ဗုဒ္ဓေါ,_  
_သရဏံ သဗ္ဗပါဏိနံ._  

</Paragraph>

</Division>
<Division number="18" book="bu" e="ch" v="21" p="381">

<Paragraph number="1053" type="verses" book="bu">
_ကောလိတော ဥပတိဿော စ,_  
_ဒွေ ဘိက္ခူ အဂ္ဂသာဝကာ;_  
_အာနန္ဒော နာမုပဋ္ဌာကော,_  
_သန္တိကာဝစရော မမ;_  
_ခေမာ ဥပ္ပလဝဏ္ဏာ စ,_  
_ဘိက္ခုနီ အဂ္ဂသာဝိကာ._  

</Paragraph>

</Division>
<Division number="19" book="bu" e="ch" v="21" p="381">

<Paragraph number="1054" type="verses" book="bu">
_စိတ္တော ဟတ္ထာဠဝကော စ,_  
_အဂ္ဂုပဋ္ဌာကုပါသကာ;_  
_နန္ဒမာတာ စ ဥတ္တရာ,_  
_အဂ္ဂုပဋ္ဌာကုပါသိကာ._  

</Paragraph>

</Division>
<Division number="20" book="bu" e="ch" v="21" p="381">

<Paragraph number="1055" type="verses" book="bu">
_အဟံ အဿတ္ထမူလမှိ,_  
_ပတ္တော သမ္ဗောဓိမုတ္တမံ;_  
_ဗျာမပ္ပဘာ သဒါ မယှံ,_  
_သောဠသဟတ္ထမုဂ္ဂတာ._  

</Paragraph>

</Division>
<Division number="21" book="bu" e="ch" v="21" p="381">

<Paragraph number="1056" type="verses" book="bu">
_အပ္ပံ ဝဿသတံ အာယု,_  
ဣဒါနေတရဟိ ဝိဇ္ဇတိ;_  
_တာဝတာ တိဋ္ဌမာနောဟံ,_  
_တာရေမိ ဇနတံ ဗဟုံ._  

</Paragraph>

</Division>
<Division number="22" book="bu" e="ch" v="21" p="381">

<Paragraph number="1057" type="verses" book="bu">
_ဌပယိတွာန ဓမ္မုက္ကံ,_  
_ပစ္ဆိမံ ဇနဗောဓနံ;_  
_အဟမ္ပိ နစိရဿေဝ,_  
_သဒ္ဓိံ သာဝကသံဃတော;_  
ဣဓေဝ ပရိနိဗ္ဗိဿံ,_  
_အဂ္ဂီဝါဟာရသင်္ခယာ._  

</Paragraph>

</Division>
<Division number="23" book="bu" e="ch" v="21" p="381">

<Paragraph number="1058" type="verses" book="bu">
_တာနိ စ အတုလတေဇာနိ,_  
ဣမာနိ စ ဒသဗလာနိ;_  
_အယဉ္စ ဂုဏဓာရဏော ဒေဟော,_  
_ဒွတ္တိံသဝရလက္ခဏဝိစိတ္တော._  

</Paragraph>

</Division>
<Division number="24" book="bu" e="ch" v="21" p="381">

<Paragraph number="1059" type="verses" book="bu">
_ဒသ ဒိသာ ပဘာသေတွာ,_  
_သတရံသီဝ ဆပ္ပဘာ;_  
_သဗ္ဗံ တမန္တရဟိဿန္တိ,_  
_နနု ရိတ္တာ သဗ္ဗသင်္ခါရာ”တိ. (1032)_  


</Paragraph>
</Division>

<Paragraph number="1060" type="center" book="bu">
ဂေါတမဿ ဘဂဝတော ဝံသော ပဉ္စဝီသတိမော.
</Paragraph>