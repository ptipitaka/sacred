---
title: 20 ဖုဿဗုဒ္ဓဝံသ
tableOfContents: false
sidebar:
  order: 21
type: tipitaka
basket: su
book: bu
review:
  current: review
  updated: '2025-10-27T21:48:40.317649'
  updated_by: ''
  notes: ''
  history:
  - state: review
    date: '2025-10-27T21:48:40.317649'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="361">

<Paragraph number="802" type="verses" book="bu">
_“တတ္ထေဝ မဏ္ဍကပ္ပမှိ,_  
_အဟု သတ္ထာ အနုတ္တရော;_  
_အနူပမော အသမသမော,_  
_ဖုဿော လောကဂ္ဂနာယကော._  

</Paragraph>

</Division>
<Division number="2" book="bu" e="ch" v="21" p="361">

<Paragraph number="803" type="verses" book="bu">
_သောပိ သဗ္ဗံ တမံ ဟန္တွာ,_  
_ဝိဇဋေတွာ မဟာဇဋံ;_  
_သဒေဝကံ တပ္ပယန္တော,_  
_အဘိဝဿိ အမတမ္ဗုနာ._  

</Paragraph>

</Division>
<Division number="3" book="bu" e="ch" v="21" p="361">

<Paragraph number="804" type="verses" book="bu">
_ဓမ္မစက္ကံ ပဝတ္တေန္တေ,_  
_ဖုဿေ နက္ခတ္တမင်္ဂလေ;_  
_ကောဋိသတသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="4" book="bu" e="ch" v="21" p="361">

<Paragraph number="805" type="verses" book="bu">
_နဝုတိသတသဟဿာနံ,_  
_ဒုတိယာဘိသမယော အဟု;_  
_အသီတိသတသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="361">

<Paragraph number="806" type="verses" book="bu">
_သန္နိပါတာ တယော အာသုံ,_  
_ဖုဿဿာပိ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="6" book="bu" e="ch" v="21" p="362">

<Paragraph number="807" type="verses" book="bu">
_သဋ္ဌိသတသဟဿာနံ,_  
_ပဌမော အာသိ သမာဂမော;_  
_ပညာသသတသဟဿာနံ,_  
_ဒုတိယော အာသိ သမာဂမော._  

</Paragraph>

</Division>
<Division number="7" book="bu" e="ch" v="21" p="362">

<Paragraph number="808" type="verses" book="bu">
_စတ္တာရီသသတသဟဿာနံ,_  
_တတိယော အာသိ သမာဂမော;_  
_အနုပါဒါ ဝိမုတ္တာနံ,_  
_ဝေါစ္ဆိန္နပဋိသန္ဓိနံ._  

</Paragraph>

</Division>
<Division number="8" book="bu" e="ch" v="21" p="362">

<Paragraph number="809" type="verses" book="bu">
_အဟံ တေန သမယေန,_  
_ဝိဇိတာဝီ နာမ ခတ္တိယော;_  
_ဆဍ္ဍယိတွာ မဟာရဇ္ဇံ,_  
_ပဗ္ဗဇိံ တဿ သန္တိကေ._  

</Paragraph>

</Division>
<Division number="9" book="bu" e="ch" v="21" p="362">

<Paragraph number="810" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_ဖုဿော လောကဂ္ဂနာယကော;_  
_‘ဒွေနဝုတေ ဣတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="10" book="bu" e="ch" v="21" p="362">

<Paragraph number="811" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="11" book="bu" e="ch" v="21" p="362">

<Paragraph number="812" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="12" book="bu" e="ch" v="21" p="362">

<Paragraph number="813" type="verses" book="bu">
_သုတ္တန္တံ ဝိနယဉ္စာပိ,_  
_နဝင်္ဂံ သတ္ထုသာသနံ;_  
_သဗ္ဗံ ပရိယာပုဏိတွာ,_  
_သောဘယိံ ဇိနသာသနံ._  

</Paragraph>

</Division>
<Division number="13" book="bu" e="ch" v="21" p="362">

<Paragraph number="814" type="verses" book="bu">
_တတ္ထပ္ပမတ္တော ဝိဟရန္တော,_  
_ဗြဟ္မံ ဘာဝေတွ ဘာဝနံ;_  
_အဘိညာသု ပါရမိံ ဂန္တွာ,_  
_ဗြဟ္မလောကမဂဉ္ဆဟံ._  

</Paragraph>

</Division>
<Division number="14" book="bu" e="ch" v="21" p="362">

<Paragraph number="815" type="verses" book="bu">
_ကာသိကံ နာမ နဂရံ,_  
_ဇယသေနော နာမ ခတ္တိယော;_  
_သိရိမာ နာမ ဇနိကာ,_  
_ဖုဿဿာပိ မဟေသိနော._  

</Paragraph>

</Division>
<Division number="15" book="bu" e="ch" v="21" p="362">

<Paragraph number="816" type="verses" book="bu">
_နဝဝဿသဟဿာနိ,_  
_အဂါရံ အဇ္ဈ သော ဝသိ;_  
_ဂရုဠပက္ခ ဟံသ သုဝဏ္ဏဘာရာ,_  
_တယော ပါသာဒမုတ္တမာ._  

</Paragraph>

</Division>
<Division number="16" book="bu" e="ch" v="21" p="362">

<Paragraph number="817" type="verses" book="bu">
_တိံသဲတ္ထိသဟဿာနိ,_  
_နာရိယော သမလင်္ကတာ;_  
_ကိသာဂေါတမီ နာမ နာရီ,_  
_အနူပမော နာမ အတြဇော._  

</Paragraph>

</Division>
<Division number="17" book="bu" e="ch" v="21" p="362">

<Paragraph number="818" type="verses" book="bu">
_နိမိတ္တေ စတုရော ဒိသွာ,_  
_ဟတ္ထိယာနေန နိက္ခမိ;_  
_ဆမာသံ ပဓာနစာရံ,_  
_အစရီ ပုရိသုတ္တမော._  

</Paragraph>

</Division>
<Division number="18" book="bu" e="ch" v="21" p="362">

<Paragraph number="819" type="verses" book="bu">
_ဗြဟ္မုနာ ယာစိတော သန္တော,_  
_ဖုဿော လောကဂ္ဂနာယကော;_  
_ဝတ္တိ စက္ကံ မဟာဝီရော,_  
_မိဂဒါယေ နရုတ္တမော._  

</Paragraph>

</Division>
<Division number="19" book="bu" e="ch" v="21" p="362">

<Paragraph number="820" type="verses" book="bu">
_သုရက္ခိတော ဓမ္မသေနော,_  
_အဟေသုံ အဂ္ဂသာဝကာ;_  
_သဘိယော နာမုပဋ္ဌာကော,_  
_ဖုဿဿာပိ မဟေသိနော._  

</Paragraph>

</Division>
<Division number="20" book="bu" e="ch" v="21" p="363">

<Paragraph number="821" type="verses" book="bu">
_စာလာ စ ဥပစာလာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_အာမဏ္ဍောတိ ပဝုစ္စတိ._  

</Paragraph>

</Division>
<Division number="21" book="bu" e="ch" v="21" p="363">

<Paragraph number="822" type="verses" book="bu">
_ဓနဉ္စယော ဝိသာခေါ စ,_  
_အဟေသုံ အဂ္ဂုပဋ္ဌကာ;_  
_ပဒုမာ စေဝ နာဂါ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="22" book="bu" e="ch" v="21" p="363">

<Paragraph number="823" type="verses" book="bu">
_အဋ္ဌပဏ္ဏာသရတနံ,_  
_သောပိ အစ္စုဂ္ဂတော မုနိ;_  
_သောဘတေ သတရံသီဝ,_  
ဥဠုရာဇာဝ ပူရိတော._  

</Paragraph>

</Division>
<Division number="23" book="bu" e="ch" v="21" p="363">

<Paragraph number="824" type="verses" book="bu">
_နဝုတိဝဿသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="24" book="bu" e="ch" v="21" p="363">

<Paragraph number="825" type="verses" book="bu">
_ဩဝဒိတွာ ဗဟူ သတ္တေ,_  
_သန္တာရေတွာ ဗဟူ ဇနေ;_  
_သောပိ သတ္ထာ အတုလယသော,_  
_နိဗ္ဗုတော သော သသာဝကော._  

</Paragraph>

</Division>
<Division number="25" book="bu" e="ch" v="21" p="363">

<Paragraph number="826" type="verses" book="bu">
_ဖုဿော ဇိနဝရော သတ္ထာ,_  
_သေနာရာမမှိ နိဗ္ဗုတော;_  
_ဓာတုဝိတ္ထာရိကံ အာသိ,_  
_တေသု တေသု ပဒေသတော”တိ. (806)_  


</Paragraph>
</Division>

<Paragraph number="827" type="center" book="bu">
ဖုဿဿ ဘဂဝတော ဝံသော အဋ္ဌာရသမော.
</Paragraph>