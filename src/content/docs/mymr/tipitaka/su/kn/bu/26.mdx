---
title: 26 ကဿပဗုဒ္ဓဝံသ
tableOfContents: false
sidebar:
  order: 27
type: tipitaka
basket: su
book: bu
review:
  current: review
  updated: '2025-10-23T09:13:34.052270'
  updated_by: ''
  notes: ''
  history:
  - state: review
    date: '2025-10-23T09:13:34.052270'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="375">

<Paragraph number="984" type="verses" book="bu">
_“ကောဏာဂမနဿ အပရေန,_  
_သမ္ဗုဒ္ဓေါ ဒွိပဒုတ္တမော;_  
_ကဿပေါ နာမ ဂေါတ္တေန,_  
_ဓမ္မရာဇာ ပဘင်္ကရော._  

</Paragraph>

</Division>
<Division number="2" book="bu" e="ch" v="21" p="375">

<Paragraph number="985" type="verses" book="bu">
_သဉ္ဆဍ္ဍိတံ ကုလမူလံ,_  
_ဗဟွန္နပါနဘောဇနံ;_  
_ဒတွာန ယာစကေ ဒါနံ,_  
_ပူရယိတွာန မာနသံ;_  
ဥသဘောဝ အာဠကံ ဘေတွာ,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="3" book="bu" e="ch" v="21" p="376">

<Paragraph number="986" type="verses" book="bu">
_ဓမ္မစက္ကံ ပဝတ္တေန္တေ,_  
_ကဿပေ လောကနာယကေ;_  
_ဝီသကောဋိသဟဿာနံ,_  
_ပဌမာဘိသမယော အဟု._  

</Paragraph>

</Division>
<Division number="4" book="bu" e="ch" v="21" p="376">

<Paragraph number="987" type="verses" book="bu">
_စတုမာသံ ယဒါ ဗုဒ္ဓေါ,_  
_လောကေ စရတိ စာရိကံ;_  
_ဒသကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="376">

<Paragraph number="988" type="verses" book="bu">
_ယမကံ ဝိကုဗ္ဗနံ ကတွာ,_  
_ဉာဏဓာတုံ ပကိတ္တယိ;_  
_ပဉ္စကောဋိသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="6" book="bu" e="ch" v="21" p="376">

<Paragraph number="989" type="verses" book="bu">
_သုဓမ္မာ ဒေဝပုရေ ရမ္မေ,_  
_တတ္ထ ဓမ္မံ ပကိတ္တယိ;_  
_တီဏိကောဋိသဟဿာနံ,_  
_ဒေဝါနံ ဗောဓယီ ဇိနော._  

</Paragraph>

</Division>
<Division number="7" book="bu" e="ch" v="21" p="376">

<Paragraph number="990" type="verses" book="bu">
_နရဒေဝဿ ယက္ခဿ,_  
_အပရေ ဓမ္မဒေသနေ;_  
_ဧတေသာနံ အဘိသမယာ,_  
_ဂဏနာတော အသင်္ခိယာ._  

</Paragraph>

</Division>
<Division number="8" book="bu" e="ch" v="21" p="376">

<Paragraph number="991" type="verses" book="bu">
_တဿာပိ ဒေဝဒေဝဿ,_  
_ဧကော အာသိ သမာဂမော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="9" book="bu" e="ch" v="21" p="376">

<Paragraph number="992" type="verses" book="bu">
_ဝီသဘိက္ခုသဟဿာနံ,_  
_တဒါ အာသိ သမာဂမော;_  
_အတိက္ကန္တဘဝန္တာနံ,_  
_ဟိရိသီလေန တာဒိနံ._  

</Paragraph>

</Division>
<Division number="10" book="bu" e="ch" v="21" p="376">

<Paragraph number="993" type="verses" book="bu">
_အဟံ တဒါ မာဏဝကော,_  
_ဇောတိပါလောတိ ဝိဿုတော;_  
_အဇ္ဈာယကော မန္တဓရော,_  
_တိဏ္ဏံ ဝေဒါန ပါရဂူ._  

</Paragraph>

</Division>
<Division number="11" book="bu" e="ch" v="21" p="376">

<Paragraph number="994" type="verses" book="bu">
_လက္ခဏေ ဣတိဟာသေ စ,_  
_သဓမ္မေ ပါရမိံ ဂတော;_  
_ဘူမန္တလိက္ခကုသလော,_  
_ကတဝိဇ္ဇော အနာဝယော._  

</Paragraph>

</Division>
<Division number="12" book="bu" e="ch" v="21" p="376">

<Paragraph number="995" type="verses" book="bu">
_ကဿပဿ ဘဂဝတော,_  
_ဃဋီကာရော နာမုပဋ္ဌာကော;_  
_သဂါရဝေါ သပ္ပတိဿော,_  
_နိဗ္ဗုတော တတိယေ ဖလေ._  

</Paragraph>

</Division>
<Division number="13" book="bu" e="ch" v="21" p="376">

<Paragraph number="996" type="verses" book="bu">
_အာဒါယ မံ ဃဋီကာရော,_  
ဥပဂဉ္ဆိ ကဿပံ ဇိနံ;_  
_တဿ ဓမ္မံ သုဏိတွာန,_  
_ပဗ္ဗဇိံ တဿ သန္တိကေ._  

</Paragraph>

</Division>
<Division number="14" book="bu" e="ch" v="21" p="376">

<Paragraph number="997" type="verses" book="bu">
_အာရဒ္ဓဝီရိယော ဟုတွာ,_  
_ဝတ္တာဝတ္တေသု ကောဝိဒေါ;_  
_န ကွစိ ပရိဟာယာမိ,_  
_ပူရေသိံ ဇိနသာသနံ._  

</Paragraph>

</Division>
<Division number="15" book="bu" e="ch" v="21" p="376">

<Paragraph number="998" type="verses" book="bu">
_ယာဝတာ ဗုဒ္ဓဘဏိတံ,_  
_နဝင်္ဂံ ဇိနသာသနံ;_  
_သဗ္ဗံ ပရိယာပုဏိတွာန,_  
_သောဘယိံ ဇိနသာသနံ._  

</Paragraph>

</Division>
<Division number="16" book="bu" e="ch" v="21" p="376">

<Paragraph number="999" type="verses" book="bu">
_မမ အစ္ဆရိယံ ဒိသွာ,_  
_သောပိ ဗုဒ္ဓေါ ဝိယာကရိ;_  
_‘ဣမမှိ ဘဒ္ဒကေ ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="17" book="bu" e="ch" v="21" p="377">

<Paragraph number="1000" type="verses" book="bu">
_အဟု ကပိလဝှယာ ရမ္မာ,_  
_နိက္ခမိတွာ တထာဂတော;_  
_ပဓာနံ ပဒဟိတွာန,_  
_ကတွာ ဒုက္ကရကာရိကံ._  

</Paragraph>

</Division>
<Division number="18" book="bu" e="ch" v="21" p="377">

<Paragraph number="1001" type="verses" book="bu">
_အဇပါလရုက္ခမူလေ,_  
_နိသီဒိတွာ တထာဂတော;_  
_တတ္ထ ပါယာသံ ပဂ္ဂယှ,_  
_နေရဉ္ဇရမုပေဟိတိ._  

</Paragraph>

</Division>
<Division number="19" book="bu" e="ch" v="21" p="377">

<Paragraph number="1002" type="verses" book="bu">
_နေရဉ္ဇရာယ တီရမှိ,_  
_ပါယာသံ ပရိဘုဉ္ဇိယ;_  
_ပဋိယတ္တဝရမဂ္ဂေန,_  
_ဗောဓိမူလမုပေဟိတိ._  

</Paragraph>

</Division>
<Division number="20" book="bu" e="ch" v="21" p="377">

<Paragraph number="1003" type="verses" book="bu">
_တတော ပဒက္ခိဏံ ကတွာ,_  
_ဗောဓိမဏ္ဍံ အနုတ္တရော;_  
_အပရာဇိတဋ္ဌာနမှိ,_  
_ဗောဓိပလ္လင်္ကမုတ္တမေ;_  
_ပလ္လင်္ကေန နိသီဒိတွာ,_  
_ဗုဇ္ဈိဿတိ မဟာယသော._  

</Paragraph>

</Division>
<Division number="21" book="bu" e="ch" v="21" p="377">

<Paragraph number="1004" type="verses" book="bu">
ဣမဿ ဇနိကာ မာတာ,_  
_မာယာ နာမ ဘဝိဿတိ;_  
_ပိတာ သုဒ္ဓေါဒနော နာမ,_  
_အယံ ဟေဿတိ ဂေါတမော._  

</Paragraph>

</Division>
<Division number="22" book="bu" e="ch" v="21" p="377">

<Paragraph number="1005" type="verses" book="bu">
_အနာသဝါ ဝီတရာဂါ,_  
_သန္တစိတ္တာ သမာဟိတာ;_  
_ကောလိတော ဥပတိဿော စ,_  
_အဂ္ဂါ ဟေဿန္တိ သာဝကာ;_  
_အာနန္ဒော နာမုပဋ္ဌာကော,_  
ဥပဋ္ဌိဿတိမံ ဇိနံ._  

</Paragraph>

</Division>
<Division number="23" book="bu" e="ch" v="21" p="377">

<Paragraph number="1006" type="verses" book="bu">
_ခေမာ ဥပ္ပလဝဏ္ဏာ စ,_  
_အဂ္ဂါ ဟေဿန္တိ သာဝိကာ;_  
_အနာသဝါ သန္တစိတ္တာ,_  
_ဝီတရာဂါ သမာဟိတာ;_  
_ဗောဓိ တဿ ဘဂဝတော,_  
_အဿတ္ထောတိ ပဝုစ္စတိ._  

</Paragraph>

</Division>
<Division number="24" book="bu" e="ch" v="21" p="377">

<Paragraph number="1007" type="verses" book="bu">
_စိတ္တော ဟတ္ထာဠဝကော စ,_  
_အဂ္ဂါ ဟေဿန္တုပဋ္ဌကာ;_  
_နန္ဒမာတာ စ ဥတ္တရာ,_  
_အဂ္ဂါ ဟေဿန္တုပဋ္ဌိကာ’._  

</Paragraph>

</Division>
<Division number="25" book="bu" e="ch" v="21" p="377">

<Paragraph number="1008" type="verses" book="bu">
ဣဒံ သုတွာန ဝစနံ,_  
_အဿမဿ မဟေသိနော;_  
_အာမောဒိတာ နရမရူ,_  
_ဗုဒ္ဓဗီဇံ ကိရ အယံ._  

</Paragraph>

</Division>
<Division number="26" book="bu" e="ch" v="21" p="377">

<Paragraph number="1009" type="verses" book="bu">
ဥက္ကုဋ္ဌိသဒ္ဒါ ပဝတ္တန္တိ,_  
_အပ္ဖေါဋေန္တိ ဟသန္တိ စ;_  
_ကတဉ္ဇလီ နမဿန္တိ,_  
_ဒသသဟဿီ သဒေဝကာ._  

</Paragraph>

</Division>
<Division number="27" book="bu" e="ch" v="21" p="377">

<Paragraph number="1010" type="verses" book="bu">
_‘ယဒိမဿ လောကနာထဿ,_  
_ဝိရဇ္ဈိဿာမ သာသနံ;_  
_အနာဂတမှိ အဒ္ဓါနေ,_  
_ဟေဿာမ သမ္မုခါ ဣမံ._  

</Paragraph>

</Division>
<Division number="28" book="bu" e="ch" v="21" p="377">

<Paragraph number="1011" type="verses" book="bu">
_ယထာ မနုဿာ နဒိံ တရန္တာ,_  
_ပဋိတိတ္ထံ ဝိရဇ္ဈိယ;_  
_ဟေဋ္ဌာ တိတ္ထေ ဂဟေတွာန,_  
ဥတ္တရန္တိ မဟာနဒိံ._  

</Paragraph>

</Division>
<Division number="29" book="bu" e="ch" v="21" p="378">

<Paragraph number="1012" type="verses" book="bu">
_ဧဝမေဝံ မယံ သဗ္ဗေ,_  
_ယဒိ မုဉ္စာမိမံ ဇိနံ;_  
_အနာဂတမှိ အဒ္ဓါနေ,_  
_ဟေဿာမ သမ္မုခါ ဣမံ’._  

</Paragraph>

</Division>
<Division number="30" book="bu" e="ch" v="21" p="378">

<Paragraph number="1013" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="31" book="bu" e="ch" v="21" p="378">

<Paragraph number="1014" type="verses" book="bu">
_ဧဝမဟံ သံသရိတွာ,_  
_ပရိဝဇ္ဇေန္တော အနာစရံ;_  
_ဒုက္ကရဉ္စ ကတံ မယှံ,_  
_ဗောဓိယာယေဝ ကာရဏာ._  

</Paragraph>

</Division>
<Division number="32" book="bu" e="ch" v="21" p="378">

<Paragraph number="1015" type="verses" book="bu">
_နဂရံ ဗာရာဏသီ နာမ,_  
_ကိကီ နာမာသိ ခတ္တိယော;_  
_ဝသတေ တတ္ထ နဂရေ,_  
_သမ္ဗုဒ္ဓဿ မဟာကုလံ._  

</Paragraph>

</Division>
<Division number="33" book="bu" e="ch" v="21" p="378">

<Paragraph number="1016" type="verses" book="bu">
_ဗြာဟ္မဏော ဗြဟ္မဒတ္တောဝ,_  
_အာသိ ဗုဒ္ဓဿ သော ပိတာ;_  
_ဓနဝတီ နာမ ဇနိကာ,_  
_ကဿပဿ မဟေသိနော._  

</Paragraph>

</Division>
<Division number="34" book="bu" e="ch" v="21" p="378">

<Paragraph number="1017" type="verses" book="bu">
_ဒုဝေ ဝဿသဟဿာနိ,_  
_အဂါရံ အဇ္ဈ သော ဝသိ;_  
_ဟံသော ယသော သိရိနန္ဒော,_  
_တယော ပါသာဒမုတ္တမာ._  

</Paragraph>

</Division>
<Division number="35" book="bu" e="ch" v="21" p="378">

<Paragraph number="1018" type="verses" book="bu">
_တိသောဠသသဟဿာနိ,_  
_နာရိယော သမလင်္ကတာ;_  
_သုနန္ဒာ နာမ သာ နာရီ,_  
_ဝိဇိတသေနော နာမ အတြဇော._  

</Paragraph>

</Division>
<Division number="36" book="bu" e="ch" v="21" p="378">

<Paragraph number="1019" type="verses" book="bu">
_နိမိတ္တေ စတုရော ဒိသွာ,_  
_ပါသာဒေနာဘိနိက္ခမိ;_  
_သတ္တာဟံ ပဓာနစာရံ,_  
_အစရီ ပုရိသုတ္တမော._  

</Paragraph>

</Division>
<Division number="37" book="bu" e="ch" v="21" p="378">

<Paragraph number="1020" type="verses" book="bu">
_ဗြဟ္မုနာ ယာစိတော သန္တော,_  
_ကဿပေါ လောကနာယကော;_  
_ဝတ္တိ စက္ကံ မဟာဝီရော,_  
_မိဂဒါယေ နရုတ္တမော._  

</Paragraph>

</Division>
<Division number="38" book="bu" e="ch" v="21" p="378">

<Paragraph number="1021" type="verses" book="bu">
_တိဿော စ ဘာရဒွါဇော စ,_  
_အဟေသုံ အဂ္ဂသာဝကာ;_  
_သဗ္ဗမိတ္တော နာမုပဋ္ဌာကော,_  
_ကဿပဿ မဟေသိနော._  

</Paragraph>

</Division>
<Division number="39" book="bu" e="ch" v="21" p="378">

<Paragraph number="1022" type="verses" book="bu">
_အနုဠာ ဥရုဝေလာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_နိဂြေါဓောတိ ပဝုစ္စတိ._  

</Paragraph>

</Division>
<Division number="40" book="bu" e="ch" v="21" p="378">

<Paragraph number="1023" type="verses" book="bu">
_သုမင်္ဂလော ဃဋိကာရော စ,_  
_အဟေသုံ အဂ္ဂုပဋ္ဌကာ;_  
_ဝိစိတသေနာ ဘဒ္ဒါ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="41" book="bu" e="ch" v="21" p="378">

<Paragraph number="1024" type="verses" book="bu">
ဥစ္စတ္တနေန သော ဗုဒ္ဓေါ,_  
_ဝီသတိရတနုဂ္ဂတော;_  
_ဝိဇ္ဇုလဋ္ဌီဝ အာကာသေ,_  
_စန္ဒောဝ ဂဟပူရိတော._  

</Paragraph>

</Division>
<Division number="42" book="bu" e="ch" v="21" p="379">

<Paragraph number="1025" type="verses" book="bu">
_ဝီသတိဝဿသဟဿာနိ,_  
_အာယု တဿ မဟေသိနော;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="43" book="bu" e="ch" v="21" p="379">

<Paragraph number="1026" type="verses" book="bu">
_ဓမ္မတဠာကံ မာပယိတွာ,_  
_သီလံ ဒတွာ ဝိလေပနံ;_  
_ဓမ္မဒုဿံ နိဝါသေတွာ,_  
_ဓမ္မမာလံ ဝိဘဇ္ဇိယ._  

</Paragraph>

</Division>
<Division number="44" book="bu" e="ch" v="21" p="379">

<Paragraph number="1027" type="verses" book="bu">
_ဓမ္မဝိမလမာဒါသံ,_  
_ဌပယိတွာ မဟာဇနေ;_  
_ကေစိ နိဗ္ဗာနံ ပတ္ထေန္တာ,_  
_ပဿန္တု မေ အလင်္ကရံ._  

</Paragraph>

</Division>
<Division number="45" book="bu" e="ch" v="21" p="379">

<Paragraph number="1028" type="verses" book="bu">
_သီလကဉ္စုကံ ဒတွာန,_  
_ဈာနကဝစဝမ္မိတံ;_  
_ဓမ္မစမ္မံ ပါရုပိတွာ,_  
_ဒတွာ သန္နာဟမုတ္တမံ._  

</Paragraph>

</Division>
<Division number="46" book="bu" e="ch" v="21" p="379">

<Paragraph number="1029" type="verses" book="bu">
_သတိဖလကံ ဒတွာန,_  
_တိခိဏဉာဏကုန္တိမံ;_  
_ဓမ္မခဂ္ဂဝရံ ဒတွာ,_  
_သီလသံသဂ္ဂမဒ္ဒနံ._  

</Paragraph>

</Division>
<Division number="47" book="bu" e="ch" v="21" p="379">

<Paragraph number="1030" type="verses" book="bu">
_တေဝိဇ္ဇာဘူသနံ ဒတွာန,_  
_အာဝေဠံ စတုရော ဖလေ;_  
_ဆဠဘိညာဘရဏံ ဒတွာ,_  
_ဓမ္မပုပ္ဖပိဠန္ဓနံ._  

</Paragraph>

</Division>
<Division number="48" book="bu" e="ch" v="21" p="379">

<Paragraph number="1031" type="verses" book="bu">
_သဒ္ဓမ္မပဏ္ဍရစ္ဆတ္တံ,_  
_ဒတွာ ပါပနိဝါရဏံ;_  
_မာပယိတွာဘယံ ပုပ္ဖံ,_  
_နိဗ္ဗုတော သော သသာဝကော._  

</Paragraph>

</Division>
<Division number="49" book="bu" e="ch" v="21" p="379">

<Paragraph number="1032" type="verses" book="bu">
_ဧသော ဟိ သမ္မာသမ္ဗုဒ္ဓေါ,_  
_အပ္ပမေယျော ဒုရာသဒေါ;_  
_ဧသော ဟိ ဓမ္မရတနော,_  
_သွာက္ခာတော ဧဟိပဿိကော._  

</Paragraph>

</Division>
<Division number="50" book="bu" e="ch" v="21" p="379">

<Paragraph number="1033" type="verses" book="bu">
_ဧသော ဟိ သံဃရတနော,_  
_သုပ္ပဋိပန္နော အနုတ္တရော;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="51" book="bu" e="ch" v="21" p="379">

<Paragraph number="1034" type="verses" book="bu">
_မဟာကဿပေါ ဇိနော သတ္ထာ,_  
_သေတဗျာရာမမှိ နိဗ္ဗုတော;_  
_တတ္ထေဝဿ ဇိနထူပေါ,_  
_ယောဇနုဗ္ဗေဓမုဂ္ဂတော”တိ. (1008)_  


</Paragraph>
</Division>

<Paragraph number="1035" type="center" book="bu">
ကဿပဿ ဘဂဝတော ဝံသော စတုဝီသတိမော.
</Paragraph>