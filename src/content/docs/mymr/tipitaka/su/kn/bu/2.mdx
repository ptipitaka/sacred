---
title: 2 သုမေဓပတ္ထနာကထာ
tableOfContents: false
sidebar:
  order: 3
type: tipitaka
basket: su
book: bu
review:
  current: review
  updated: '2025-10-20T22:01:27.532532'
  updated_by: ''
  notes: ''
  history:
  - state: review
    date: '2025-10-20T22:01:27.532532'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="bu" e="ch" v="21" p="306">

<Paragraph number="84" type="verses" book="bu">
_“ကပ္ပေ စ သတသဟဿေ,_  
_စတုရော စ အသင်္ခိယေ;_  
_အမရံ နာမ နဂရံ,_  
_ဒဿနေယျံ မနောရမံ._  

</Paragraph>

</Division>
<Division number="2" book="bu" e="ch" v="21" p="306">

<Paragraph number="85" type="verses" book="bu">
_ဒသဟိ သဒ္ဒေဟိ အဝိဝိတ္တံ,_  
_အန္နပါနသမာယုတံ;_  
_ဟတ္ထိသဒ္ဒံ အဿသဒ္ဒံ,_  
_ဘေရိသင်္ခရထာနိ စ;_  
_ခါဒထ ပိဝထ စေဝ,_  
_အန္နပါနေန ဃောသိတံ._  

</Paragraph>

</Division>
<Division number="3" book="bu" e="ch" v="21" p="306">

<Paragraph number="86" type="verses" book="bu">
_နဂရံ သဗ္ဗင်္ဂသမ္ပန္နံ,_  
_သဗ္ဗကမ္မမုပါဂတံ;_  
_သတ္တရတနသမ္ပန္နံ,_  
_နာနာဇနသမာကုလံ;_  
_သမိဒ္ဓံ ဒေဝနဂရံဝ,_  
_အာဝါသံ ပုညကမ္မိနံ._  

</Paragraph>

</Division>
<Division number="4" book="bu" e="ch" v="21" p="306">

<Paragraph number="87" type="verses" book="bu">
_နဂရေ အမရဝတိယာ,_  
_သုမေဓော နာမ ဗြာဟ္မဏော;_  
_အနေကကောဋိသန္နိစယော,_  
_ပဟူတဓနဓညဝါ._  

</Paragraph>

</Division>
<Division number="5" book="bu" e="ch" v="21" p="307">

<Paragraph number="88" type="verses" book="bu">
_အဇ္ဈာယကော မန္တဓရော,_  
_တိဏ္ဏံ ဝေဒါန ပါရဂူ;_  
_လက္ခဏေ ဣတိဟာသေ စ,_  
_သဓမ္မေ ပါရမိံ ဂတော._  

</Paragraph>

</Division>
<Division number="6" book="bu" e="ch" v="21" p="307">

<Paragraph number="89" type="verses" book="bu">
_ရဟောဂတော နိသီဒိတွာ,_  
_ဧဝံ စိန္တေသဟံ တဒါ;_  
_‘ဒုက္ခော ပုနဗ္ဘဝေါ နာမ,_  
_သရီရဿ စ ဘေဒနံ._  

</Paragraph>

</Division>
<Division number="7" book="bu" e="ch" v="21" p="307">

<Paragraph number="90" type="verses" book="bu">
_ဇာတိဓမ္မော ဇရာဓမ္မော,_  
_ဗျာဓိဓမ္မော သဟံ တဒါ;_  
_အဇရံ အမတံ ခေမံ,_  
_ပရိယေသိဿာမိ နိဗ္ဗုတိံ._  

</Paragraph>

</Division>
<Division number="8" book="bu" e="ch" v="21" p="307">

<Paragraph number="91" type="verses" book="bu">
_ယံနူနိမံ ပူတိကာယံ,_  
_နာနာကုဏပပူရိတံ;_  
_ဆဍ္ဍယိတွာန ဂစ္ဆေယျံ,_  
_အနပေက္ခော အနတ္ထိကော._  

</Paragraph>

</Division>
<Division number="9" book="bu" e="ch" v="21" p="307">

<Paragraph number="92" type="verses" book="bu">
_အတ္ထိ ဟေဟိတိ သော မဂ္ဂေါ,_  
_န သော သက္ကာ န ဟေတုယေ;_  
_ပရိယေသိဿာမိ တံ မဂ္ဂံ,_  
_ဘဝတော ပရိမုတ္တိယာ._  

</Paragraph>

</Division>
<Division number="10" book="bu" e="ch" v="21" p="307">

<Paragraph number="93" type="verses" book="bu">
_ယထာပိ ဒုက္ခေ ဝိဇ္ဇန္တေ,_  
_သုခံ နာမပိ ဝိဇ္ဇတိ;_  
_ဧဝံ ဘဝေ ဝိဇ္ဇမာနေ,_  
_ဝိဘဝေါပိ ဣစ္ဆိတဗ္ဗကော._  

</Paragraph>

</Division>
<Division number="11" book="bu" e="ch" v="21" p="307">

<Paragraph number="94" type="verses" book="bu">
_ယထာပိ ဥဏှေ ဝိဇ္ဇန္တေ,_  
_အပရံ ဝိဇ္ဇတိ သီတလံ;_  
_ဧဝံ တိဝိဓဂ္ဂိ ဝိဇ္ဇန္တေ,_  
_နိဗ္ဗာနံ ဣစ္ဆိတဗ္ဗကံ._  

</Paragraph>

</Division>
<Division number="12" book="bu" e="ch" v="21" p="307">

<Paragraph number="95" type="verses" book="bu">
_ယထာပိ ပါပေ ဝိဇ္ဇန္တေ,_  
_ကလျာဏမပိ ဝိဇ္ဇတိ;_  
_ဧဝမေဝံ ဇာတိ ဝိဇ္ဇန္တေ,_  
_အဇာတိပိစ္ဆိတဗ္ဗကံ._  

</Paragraph>

</Division>
<Division number="13" book="bu" e="ch" v="21" p="307">

<Paragraph number="96" type="verses" book="bu">
_ယထာ ဂူထဂတော ပုရိသော,_  
_တဠာကံ ဒိသွာန ပူရိတံ;_  
_န ဂဝေသတိ တံ တဠာကံ,_  
_န ဒေါသော တဠာကဿ သော._  

</Paragraph>

</Division>
<Division number="14" book="bu" e="ch" v="21" p="307">

<Paragraph number="97" type="verses" book="bu">
_ဧဝံ ကိလေသမလဓောဝံ,_  
_ဝိဇ္ဇန္တေ အမတန္တဠေ;_  
_န ဂဝေသတိ တံ တဠာကံ,_  
_န ဒေါသော အမတန္တဠေ._  

</Paragraph>

</Division>
<Division number="15" book="bu" e="ch" v="21" p="307">

<Paragraph number="98" type="verses" book="bu">
_ယထာ အရီဟိ ပရိရုဒ္ဓေါ,_  
_ဝိဇ္ဇန္တေ ဂမနမ္ပထေ;_  
_န ပလာယတိ သော ပုရိသော,_  
_န ဒေါသော အဉ္ဇသဿ သော._  

</Paragraph>

</Division>
<Division number="16" book="bu" e="ch" v="21" p="307">

<Paragraph number="99" type="verses" book="bu">
_ဧဝံ ကိလေသပရိရုဒ္ဓေါ,_  
_ဝိဇ္ဇမာနေ သိဝေ ပထေ;_  
_န ဂဝေသတိ တံ မဂ္ဂံ,_  
_န ဒေါသော သိဝမဉ္ဇသေ._  

</Paragraph>

</Division>
<Division number="17" book="bu" e="ch" v="21" p="307">

<Paragraph number="100" type="verses" book="bu">
_ယထာပိ ဗျာဓိတော ပုရိသော,_  
_ဝိဇ္ဇမာနေ တိကိစ္ဆကေ;_  
_န တိကိစ္ဆာပေတိ တံ ဗျာဓိံ,_  
_န ဒေါသော သော တိကိစ္ဆကေ._  

</Paragraph>

</Division>
<Division number="18" book="bu" e="ch" v="21" p="308">

<Paragraph number="101" type="verses" book="bu">
_ဧဝံ ကိလေသဗျာဓီဟိ,_  
_ဒုက္ခိတော ပရိပီဠိတော;_  
_န ဂဝေသတိ တံ အာစရိယံ,_  
_န ဒေါသော သော ဝိနာယကေ._  

</Paragraph>

</Division>
<Division number="19" book="bu" e="ch" v="21" p="308">

<Paragraph number="102" type="verses" book="bu">
_ယထာပိ ကုဏပံ ပုရိသော,_  
_ကဏ္ဌေ ဗဒ္ဓံ ဇိဂုစ္ဆိယ;_  
_မောစယိတွာန ဂစ္ဆေယျ,_  
_သုခီ သေရီ သယံဝသီ._  

</Paragraph>

</Division>
<Division number="20" book="bu" e="ch" v="21" p="308">

<Paragraph number="103" type="verses" book="bu">
_တထေဝိမံ ပူတိကာယံ,_  
_နာနာကုဏပသဉ္စယံ;_  
_ဆဍ္ဍယိတွာန ဂစ္ဆေယျံ,_  
_အနပေက္ခော အနတ္ထိကော._  

</Paragraph>

</Division>
<Division number="21" book="bu" e="ch" v="21" p="308">

<Paragraph number="104" type="verses" book="bu">
_ယထာ ဥစ္စာရဋ္ဌာနမှိ,_  
_ကရီသံ နရနာရိယော;_  
_ဆဍ္ဍယိတွာန ဂစ္ဆန္တိ,_  
_အနပေက္ခာ အနတ္ထိကာ._  

</Paragraph>

</Division>
<Division number="22" book="bu" e="ch" v="21" p="308">

<Paragraph number="105" type="verses" book="bu">
_ဧဝမေဝါဟံ ဣမံ ကာယံ,_  
_နာနာကုဏပပူရိတံ;_  
_ဆဍ္ဍယိတွာန ဂစ္ဆိဿံ,_  
_ဝစ္စံ ကတွာ ယထာ ကုဋိံ._  

</Paragraph>

</Division>
<Division number="23" book="bu" e="ch" v="21" p="308">

<Paragraph number="106" type="verses" book="bu">
_ယထာပိ ဇဇ္ဇရံ နာဝံ,_  
_ပလုဂ္ဂံ ဥဒဂါဟိနိံ;_  
_သာမီ ဆဍ္ဍေတွာ ဂစ္ဆန္တိ,_  
_အနပေက္ခာ အနတ္ထိကာ._  

</Paragraph>

</Division>
<Division number="24" book="bu" e="ch" v="21" p="308">

<Paragraph number="107" type="verses" book="bu">
_ဧဝမေဝါဟံ ဣမံ ကာယံ,_  
_နဝစ္ဆိဒ္ဒံ ဓုဝဿဝံ;_  
_ဆဍ္ဍယိတွာန ဂစ္ဆိဿံ,_  
_ဇိဏ္ဏနာဝံဝ သာမိကာ._  

</Paragraph>

</Division>
<Division number="25" book="bu" e="ch" v="21" p="308">

<Paragraph number="108" type="verses" book="bu">
_ယထာပိ ပုရိသော စောရေဟိ,_  
_ဂစ္ဆန္တော ဘဏ္ဍမာဒိယ;_  
_ဘဏ္ဍစ္ဆေဒဘယံ ဒိသွာ,_  
_ဆဍ္ဍယိတွာန ဂစ္ဆတိ._  

</Paragraph>

</Division>
<Division number="26" book="bu" e="ch" v="21" p="308">

<Paragraph number="109" type="verses" book="bu">
_ဧဝမေဝံ အယံ ကာယော,_  
_မဟာစောရသမော ဝိယ;_  
_ပဟာယိမံ ဂမိဿာမိ,_  
_ကုသလစ္ဆေဒနာ ဘယာ’._  

</Paragraph>

</Division>
<Division number="27" book="bu" e="ch" v="21" p="308">

<Paragraph number="110" type="verses" book="bu">
_ဧဝါဟံ စိန္တယိတွာန,_  
_နေကကောဋိသတံ ဓနံ;_  
_နာထာနာထာနံ ဒတွာန,_  
_ဟိမဝန္တမုပါဂမိံ._  

</Paragraph>

</Division>
<Division number="28" book="bu" e="ch" v="21" p="308">

<Paragraph number="111" type="verses" book="bu">
_ဟိမဝန္တဿာဝိဒူရေ,_  
_ဓမ္မိကော နာမ ပဗ္ဗတော;_  
_အဿမော သုကတော မယှံ,_  
_ပဏ္ဏသာလာ သုမာပိတာ._  

</Paragraph>

</Division>
<Division number="29" book="bu" e="ch" v="21" p="308">

<Paragraph number="112" type="verses" book="bu">
_စင်္ကမံ တတ္ထ မာပေသိံ,_  
_ပဉ္စဒေါသဝိဝဇ္ဇိတံ;_  
_အဋ္ဌဂုဏသမုပေတံ,_  
_အဘိညာဗလမာဟရိံ._  

</Paragraph>

</Division>
<Division number="30" book="bu" e="ch" v="21" p="308">

<Paragraph number="113" type="verses" book="bu">
_သာဋကံ ပဇဟိံ တတ္ထ,_  
_နဝဒေါသမုပါဂတံ;_  
_ဝါကစီရံ နိဝါသေသိံ,_  
_ဒွါဒသဂုဏမုပါဂတံ._  

</Paragraph>

</Division>
<Division number="31" book="bu" e="ch" v="21" p="309">

<Paragraph number="114" type="verses" book="bu">
_အဋ္ဌဒေါသသမာကိဏ္ဏံ,_  
_ပဇဟိံ ပဏ္ဏသာလကံ;_  
ဥပါဂမိံ ရုက္ခမူလံ,_  
_ဂုဏေ ဒသဟုပါဂတံ._  

</Paragraph>

</Division>
<Division number="32" book="bu" e="ch" v="21" p="309">

<Paragraph number="115" type="verses" book="bu">
_ဝါပိတံ ရောပိတံ ဓညံ,_  
_ပဇဟိံ နိရဝသေသတော;_  
_အနေကဂုဏသမ္ပန္နံ,_  
_ပဝတ္တဖလမာဒိယိံ._  

</Paragraph>

</Division>
<Division number="33" book="bu" e="ch" v="21" p="309">

<Paragraph number="116" type="verses" book="bu">
_တတ္ထပ္ပဓာနံ ပဒဟိံ,_  
_နိသဇ္ဇဋ္ဌာနစင်္ကမေ;_  
_အဗ္ဘန္တရမှိ သတ္တာဟေ,_  
_အဘိညာဗလပါပုဏိံ._  

</Paragraph>

</Division>
<Division number="34" book="bu" e="ch" v="21" p="309">

<Paragraph number="117" type="verses" book="bu">
_ဧဝံ မေ သိဒ္ဓိပ္ပတ္တဿ,_  
_ဝသီဘူတဿ သာသနေ;_  
_ဒီပင်္ကရော နာမ ဇိနော,_  
ဥပ္ပဇ္ဇိ လောကနာယကော._  

</Paragraph>

</Division>
<Division number="35" book="bu" e="ch" v="21" p="309">

<Paragraph number="118" type="verses" book="bu">
ဥပ္ပဇ္ဇန္တေ စ ဇာယန္တေ,_  
_ဗုဇ္ဈန္တေ ဓမ္မဒေသနေ;_  
_စတုရော နိမိတ္တေ နာဒ္ဒသံ,_  
_ဈာနရတိသမပ္ပိတော._  

</Paragraph>

</Division>
<Division number="36" book="bu" e="ch" v="21" p="309">

<Paragraph number="119" type="verses" book="bu">
_ပစ္စန္တဒေသဝိသယေ,_  
_နိမန္တေတွာ တထာဂတံ;_  
_တဿ အာဂမနံ မဂ္ဂံ,_  
_သောဓေန္တိ တုဋ္ဌမာနသာ._  

</Paragraph>

</Division>
<Division number="37" book="bu" e="ch" v="21" p="309">

<Paragraph number="120" type="verses" book="bu">
_အဟံ တေန သမယေန,_  
_နိက္ခမိတွာ သကဿမာ;_  
_ဓုနန္တော ဝါကစီရာနိ,_  
_ဂစ္ဆာမိ အမ္ဗရေ တဒါ._  

</Paragraph>

</Division>
<Division number="38" book="bu" e="ch" v="21" p="309">

<Paragraph number="121" type="verses" book="bu">
_ဝေဒဇာတံ ဇနံ ဒိသွာ,_  
_တုဋ္ဌဟဋ္ဌံ ပမောဒိတံ;_  
_ဩရောဟိတွာန ဂဂနာ,_  
_မနုဿေ ပုစ္ဆိ တာဝဒေ._  

</Paragraph>

</Division>
<Division number="39" book="bu" e="ch" v="21" p="309">

<Paragraph number="122" type="verses" book="bu">
_‘တုဋ္ဌဟဋ္ဌော ပမုဒိတော,_  
_ဝေဒဇာတော မဟာဇနော;_  
_ကဿ သောဓီယတိ မဂ္ဂေါ,_  
_အဉ္ဇသံ ဝဋုမာယနံ’._  

</Paragraph>

</Division>
<Division number="40" book="bu" e="ch" v="21" p="309">

<Paragraph number="123" type="verses" book="bu">
_တေ မေ ပုဋ္ဌာ ဝိယာကံသု,_  
_‘ဗုဒ္ဓေါ လောကေ အနုတ္တရော;_  
_ဒီပင်္ကရော နာမ ဇိနော,_  
ဥပ္ပဇ္ဇိ လောကနာယကော;_  
_တဿ သောဓီယတိ မဂ္ဂေါ,_  
_အဉ္ဇသံ ဝဋုမာယနံ’._  

</Paragraph>

</Division>
<Division number="41" book="bu" e="ch" v="21" p="309">

<Paragraph number="124" type="verses" book="bu">
_ဗုဒ္ဓေါတိဝစနံ သုတွာန,_  
_ပီတိ ဥပ္ပဇ္ဇိ တာဝဒေ;_  
_ဗုဒ္ဓေါ ဗုဒ္ဓေါတိ ကထယန္တော,_  
_သောမနဿံ ပဝေဒယိံ._  

</Paragraph>

</Division>
<Division number="42" book="bu" e="ch" v="21" p="309">

<Paragraph number="125" type="verses" book="bu">
_တတ္ထ ဌတွာ ဝိစိန္တေသိံ,_  
_တုဋ္ဌော သံဝိဂ္ဂမာနသော;_  
_‘ဣဓ ဗီဇာနိ ရောပိဿံ,_  
_ခဏော ဝေ မာ ဥပစ္စဂါ’._  

</Paragraph>

</Division>
<Division number="43" book="bu" e="ch" v="21" p="309">

<Paragraph number="126" type="verses" book="bu">
_‘ယဒိ ဗုဒ္ဓဿ သောဓေထ,_  
_ဧကောကာသံ ဒဒါထ မေ;_  
_အဟမ္ပိ သောဓယိဿာမိ,_  
_အဉ္ဇသံ ဝဋုမာယနံ’._  

</Paragraph>

</Division>
<Division number="44" book="bu" e="ch" v="21" p="310">

<Paragraph number="127" type="verses" book="bu">
_အဒံသု တေ မမောကာသံ,_  
_သောဓေတုံ အဉ္ဇသံ တဒါ;_  
_ဗုဒ္ဓေါ ဗုဒ္ဓေါတိ စိန္တေန္တော,_  
_မဂ္ဂံ သောဓေမဟံ တဒါ._  

</Paragraph>

</Division>
<Division number="45" book="bu" e="ch" v="21" p="310">

<Paragraph number="128" type="verses" book="bu">
_အနိဋ္ဌိတေ မမောကာသေ,_  
_ဒီပင်္ကရော မဟာမုနိ;_  
_စတူဟိ သတသဟဿေဟိ,_  
_ဆဠဘိညေဟိ တာဒိဟိ;_  
_ခီဏာသဝေဟိ ဝိမလေဟိ,_  
_ပဋိပဇ္ဇိ အဉ္ဇသံ ဇိနော._  

</Paragraph>

</Division>
<Division number="46" book="bu" e="ch" v="21" p="310">

<Paragraph number="129" type="verses" book="bu">
_ပစ္စုဂ္ဂမနာ ဝတ္တန္တိ,_  
_ဝဇ္ဇန္တိ ဘေရိယော ဗဟူ;_  
_အာမောဒိတာ နရမရူ,_  
_သာဓုကာရံ ပဝတ္တယုံ._  

</Paragraph>

</Division>
<Division number="47" book="bu" e="ch" v="21" p="310">

<Paragraph number="130" type="verses" book="bu">
_ဒေဝါ မနုဿေ ပဿန္တိ,_  
_မနုဿာပိ စ ဒေဝတာ;_  
ဥဘောပိ တေ ပဉ္ဇလိကာ,_  
_အနုယန္တိ တထာဂတံ._  

</Paragraph>

</Division>
<Division number="48" book="bu" e="ch" v="21" p="310">

<Paragraph number="131" type="verses" book="bu">
_ဒေဝါ ဒိဗ္ဗေဟိ တုရိယေဟိ,_  
_မနုဿာ မာနုသေဟိ စ;_  
ဥဘောပိ တေ ဝဇ္ဇယန္တာ,_  
_အနုယန္တိ တထာဂတံ._  

</Paragraph>

</Division>
<Division number="49" book="bu" e="ch" v="21" p="310">

<Paragraph number="132" type="verses" book="bu">
_ဒိဗ္ဗံ မန္ဒာရဝံ ပုပ္ဖံ,_  
_ပဒုမံ ပါရိဆတ္တကံ;_  
_ဒိသောဒိသံ ဩကိရန္တိ,_  
_အာကာသနဘဂတာ မရူ._  

</Paragraph>

</Division>
<Division number="50" book="bu" e="ch" v="21" p="310">

<Paragraph number="133" type="verses" book="bu">
_ဒိဗ္ဗံ စန္ဒနစုဏ္ဏဉ္စ,_  
_ဝရဂန္ဓဉ္စ ကေဝလံ;_  
_ဒိသောဒိသံ ဩကိရန္တိ,_  
_အာကာသနဘဂတာ မရူ._  

</Paragraph>

</Division>
<Division number="51" book="bu" e="ch" v="21" p="310">

<Paragraph number="134" type="verses" book="bu">
_စမ္ပကံ သရလံ နီပံ,_  
_နာဂပုန္နာဂကေတကံ;_  
_ဒိသောဒိသံ ဥက္ခိပန္တိ,_  
_ဘူမိတလဂတာ နရာ._  

</Paragraph>

</Division>
<Division number="52" book="bu" e="ch" v="21" p="310">

<Paragraph number="135" type="verses" book="bu">
_ကေသေ မုဉ္စိတွာဟံ တတ္ထ,_  
_ဝါကစီရဉ္စ စမ္မကံ;_  
_ကလလေ ပတ္ထရိတွာန,_  
_အဝကုဇ္ဇော နိပဇ္ဇဟံ._  

</Paragraph>

</Division>
<Division number="53" book="bu" e="ch" v="21" p="310">

<Paragraph number="136" type="verses" book="bu">
_‘အက္ကမိတွာန မံ ဗုဒ္ဓေါ,_  
_သဟ သိဿေဟိ ဂစ္ဆတု;_  
_မာ နံ ကလလေ အက္ကမိတ္ထ,_  
_ဟိတာယ မေ ဘဝိဿတိ’._  

</Paragraph>

</Division>
<Division number="54" book="bu" e="ch" v="21" p="310">

<Paragraph number="137" type="verses" book="bu">
_ပထဝိယံ နိပန္နဿ,_  
_ဧဝံ မေ အာသိ စေတသော;_  
_‘ဣစ္ဆမာနော အဟံ အဇ္ဇ,_  
_ကိလေသေ ဈာပယေ မမ._  

</Paragraph>

</Division>
<Division number="55" book="bu" e="ch" v="21" p="310">

<Paragraph number="138" type="verses" book="bu">
_ကိံ မေ အညာတဝေသေန,_  
_ဓမ္မံ သစ္ဆိကတေနိဓ;_  
_သဗ္ဗညုတံ ပါပုဏိတွာ,_  
_ဗုဒ္ဓေါ ဟေဿံ သဒေဝကေ._  

</Paragraph>

</Division>
<Division number="56" book="bu" e="ch" v="21" p="310">

<Paragraph number="139" type="verses" book="bu">
_ကိံ မေ ဧကေန တိဏ္ဏေန,_  
_ပုရိသေန ထာမဒဿိနာ;_  
_သဗ္ဗညုတံ ပါပုဏိတွာ,_  
_သန္တာရေဿံ သဒေဝကံ._  

</Paragraph>

</Division>
<Division number="57" book="bu" e="ch" v="21" p="311">

<Paragraph number="140" type="verses" book="bu">
ဣမိနာ မေ အဓိကာရေန,_  
_ကတေန ပုရိသုတ္တမေ;_  
_သဗ္ဗညုတံ ပါပုဏိတွာ,_  
_တာရေမိ ဇနတံ ဗဟုံ._  

</Paragraph>

</Division>
<Division number="58" book="bu" e="ch" v="21" p="311">

<Paragraph number="141" type="verses" book="bu">
_သံသာရသောတံ ဆိန္ဒိတွာ,_  
_ဝိဒ္ဓံသေတွာ တယော ဘဝေ;_  
_ဓမ္မနာဝံ သမာရုယှ,_  
_သန္တာရေဿံ သဒေဝကံ._  

</Paragraph>

</Division>
<Division number="59" book="bu" e="ch" v="21" p="311">

<Paragraph number="142" type="verses" book="bu">
_မနုဿတ္တံ လိင်္ဂသမ္ပတ္တိ,_  
_ဟေတု သတ္ထာရဒဿနံ;_  
_ပဗ္ဗဇ္ဇာ ဂုဏသမ္ပတ္တိ,_  
_အဓိကာရော စ ဆန္ဒတာ;_  
_အဋ္ဌဓမ္မသမောဓာနာ,_  
_အဘိနီဟာရော သမိဇ္ဈတိ’._  

</Paragraph>

</Division>
<Division number="60" book="bu" e="ch" v="21" p="311">

<Paragraph number="143" book="bu">
_ဒီပင်္ကရော လောကဝိဒူ,_  
_အာဟုတီနံ ပဋိဂ္ဂဟော;_  
ဥဿီသကေ မံ ဌတွာန,_  
ဣဒံ ဝစနမဗြဝိ._  

</Paragraph>

</Division>
<Division number="61" book="bu" e="ch" v="21" p="311">

<Paragraph number="144" type="verses" book="bu">
_‘ပဿထ ဣမံ တာပသံ,_  
_ဇဋိလံ ဥဂ္ဂတာပနံ;_  
_အပရိမေယျိတော ကပ္ပေ,_  
_ဗုဒ္ဓေါ လောကေ ဘဝိဿတိ._  

</Paragraph>

</Division>
<Division number="62" book="bu" e="ch" v="21" p="311">

<Paragraph number="145" type="verses" book="bu">
_အဟု ကပိလဝှယာ ရမ္မာ,_  
_နိက္ခမိတွာ တထာဂတော;_  
_ပဓာနံ ပဒဟိတွာန,_  
_ကတွာ ဒုက္ကရကာရိကံ._  

</Paragraph>

</Division>
<Division number="63" book="bu" e="ch" v="21" p="311">

<Paragraph number="146" type="verses" book="bu">
_အဇပါလရုက္ခမူလသ္မိံ,_  
_နိသီဒိတွာ တထာဂတော;_  
_တတ္ထ ပါယာသံ ပဂ္ဂယှ,_  
_နေရဉ္ဇရမုပေဟိတိ._  

</Paragraph>

</Division>
<Division number="64" book="bu" e="ch" v="21" p="311">

<Paragraph number="147" type="verses" book="bu">
_နေရဉ္ဇရာယ တီရမှိ,_  
_ပါယာသံ အဒ သော ဇိနော;_  
_ပဋိယတ္တဝရမဂ္ဂေန,_  
_ဗောဓိမူလမုပေဟိတိ._  

</Paragraph>

</Division>
<Division number="65" book="bu" e="ch" v="21" p="311">

<Paragraph number="148" type="verses" book="bu">
_တတော ပဒက္ခိဏံ ကတွာ,_  
_ဗောဓိမဏ္ဍံ အနုတ္တရော;_  
_အဿတ္ထရုက္ခမူလမှိ,_  
_ဗုဇ္ဈိဿတိ မဟာယသော._  

</Paragraph>

</Division>
<Division number="66" book="bu" e="ch" v="21" p="311">

<Paragraph number="149" type="verses" book="bu">
ဣမဿ ဇနိကာ မာတာ,_  
_မာယာ နာမ ဘဝိဿတိ;_  
_ပိတာ သုဒ္ဓေါဒနော နာမ,_  
_အယံ ဟေဿတိ ဂေါတမော._  

</Paragraph>

</Division>
<Division number="67" book="bu" e="ch" v="21" p="311">

<Paragraph number="150" type="verses" book="bu">
_အနာသဝါ ဝီတရာဂါ,_  
_သန္တစိတ္တာ သမာဟိတာ;_  
_ကောလိတော ဥပတိဿော စ,_  
_အဂ္ဂါ ဟေဿန္တိ သာဝကာ;_  
_အာနန္ဒော နာမုပဋ္ဌာကော,_  
ဥပဋ္ဌိဿတိမံ ဇိနံ._  

</Paragraph>

</Division>
<Division number="68" book="bu" e="ch" v="21" p="311">

<Paragraph number="151" type="verses" book="bu">
_ခေမာ ဥပ္ပလဝဏ္ဏာ စ,_  
_အဂ္ဂါ ဟေဿန္တိ သာဝိကာ;_  
_အနာသဝါ ဝီတရာဂါ,_  
_သန္တစိတ္တာ သမာဟိတာ;_  
_ဗောဓိ တဿ ဘဂဝတော,_  
_အဿတ္ထောတိ ပဝုစ္စတိ._  

</Paragraph>

</Division>
<Division number="69" book="bu" e="ch" v="21" p="312">

<Paragraph number="152" type="verses" book="bu">
_စိတ္တော စ ဟတ္ထာဠဝကော,_  
_အဂ္ဂါ ဟေဿန္တုပဋ္ဌကာ;_  
ဥတ္တရာ နန္ဒမာတာ စ,_  
_အဂ္ဂါ ဟေဿန္တုပဋ္ဌိကာ’._  

</Paragraph>

</Division>
<Division number="70" book="bu" e="ch" v="21" p="312">

<Paragraph number="153" type="verses" book="bu">
ဣဒံ သုတွာန ဝစနံ,_  
_အသမဿ မဟေသိနော;_  
_အာမောဒိတာ နရမရူ,_  
_ဗုဒ္ဓဗီဇံ ကိရ အယံ._  

</Paragraph>

</Division>
<Division number="71" book="bu" e="ch" v="21" p="312">

<Paragraph number="154" type="verses" book="bu">
ဥက္ကုဋ္ဌိသဒ္ဒါ ဝတ္တန္တိ,_  
_အပ္ဖေါဋေန္တိ ဟသန္တိ စ;_  
_ကတဉ္ဇလီ နမဿန္တိ,_  
_ဒသသဟဿီ သဒေဝကာ._  

</Paragraph>

</Division>
<Division number="72" book="bu" e="ch" v="21" p="312">

<Paragraph number="155" type="verses" book="bu">
_‘ယဒိမဿ လောကနာထဿ,_  
_ဝိရဇ္ဈိဿာမ သာသနံ;_  
_အနာဂတမှိ အဒ္ဓါနေ,_  
_ဟေဿာမ သမ္မုခါ ဣမံ._  

</Paragraph>

</Division>
<Division number="73" book="bu" e="ch" v="21" p="312">

<Paragraph number="156" type="verses" book="bu">
_ယထာ မနုဿာ နဒိံ တရန္တာ,_  
_ပဋိတိတ္ထံ ဝိရဇ္ဈိယ;_  
_ဟေဋ္ဌာတိတ္ထေ ဂဟေတွာန,_  
ဥတ္တရန္တိ မဟာနဒိံ._  

</Paragraph>

</Division>
<Division number="74" book="bu" e="ch" v="21" p="312">

<Paragraph number="157" type="verses" book="bu">
_ဧဝမေဝံ မယံ သဗ္ဗေ,_  
_ယဒိ မုဉ္စာမိမံ ဇိနံ;_  
_အနာဂတမှိ အဒ္ဓါနေ,_  
_ဟေဿာမ သမ္မုခါ ဣမံ’._  

</Paragraph>

</Division>
<Division number="75" book="bu" e="ch" v="21" p="312">

<Paragraph number="158" type="verses" book="bu">
_ဒီပင်္ကရော လောကဝိဒူ,_  
_အာဟုတီနံ ပဋိဂ္ဂဟော;_  
_မမ ကမ္မံ ပကိတ္တေတွာ,_  
_ဒက္ခိဏံ ပါဒမုဒ္ဓရိ._  

</Paragraph>

</Division>
<Division number="76" book="bu" e="ch" v="21" p="312">

<Paragraph number="159" type="verses" book="bu">
_ယေ တတ္ထာသုံ ဇိနပုတ္တာ,_  
_ပဒက္ခိဏမကံသု မံ;_  
_ဒေဝါ မနုဿာ အသုရာ စ,_  
_အဘိဝါဒေတွာန ပက္ကမုံ._  

</Paragraph>

</Division>
<Division number="77" book="bu" e="ch" v="21" p="312">

<Paragraph number="160" type="verses" book="bu">
_ဒဿနံ မေ အတိက္ကန္တေ,_  
_သသံဃေ လောကနာယကေ;_  
_သယနာ ဝုဋ္ဌဟိတွာန,_  
_ပလ္လင်္ကံ အာဘုဇိံ တဒါ._  

</Paragraph>

</Division>
<Division number="78" book="bu" e="ch" v="21" p="312">

<Paragraph number="161" type="verses" book="bu">
_သုခေန သုခိတော ဟောမိ,_  
_ပါမောဇ္ဇေန ပမောဒိတော;_  
_ပီတိယာ စ အဘိဿန္နော,_  
_ပလ္လင်္ကံ အာဘုဇိံ တဒါ._  

</Paragraph>

</Division>
<Division number="79" book="bu" e="ch" v="21" p="312">

<Paragraph number="162" type="verses" book="bu">
_ပလ္လင်္ကေန နိသီဒိတွာ,_  
_ဧဝံ စိန္တေသဟံ တဒါ;_  
_‘ဝသီဘူတော အဟံ ဈာနေ,_  
_အဘိညာသု ပါရမိင်္ဂတော._  

</Paragraph>

</Division>
<Division number="80" book="bu" e="ch" v="21" p="312">

<Paragraph number="163" type="verses" book="bu">
_သဟဿိယမှိ လောကမှိ,_  
ဣသယော နတ္ထိ မေ သမာ;_  
_အသမော ဣဒ္ဓိဓမ္မေသု,_  
_အလဘိံ ဤဒိသံ သုခံ’._  

</Paragraph>

</Division>
<Division number="81" book="bu" e="ch" v="21" p="312">

<Paragraph number="164" type="verses" book="bu">
_ပလ္လင်္ကာဘုဇနေ မယှံ,_  
_ဒသသဟဿာဓိဝါသိနော;_  
_မဟာနာဒံ ပဝတ္တေသုံ,_  
_‘ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="82" book="bu" e="ch" v="21" p="313">

<Paragraph number="165" type="verses" book="bu">
_ယာ ပုဗ္ဗေ ဗောဓိသတ္တာနံ,_  
_ပလ္လင်္ကဝရမာဘုဇေ;_  
_နိမိတ္တာနိ ပဒိဿန္တိ,_  
_တာနိ အဇ္ဇ ပဒိဿရေ._  

</Paragraph>

</Division>
<Division number="83" book="bu" e="ch" v="21" p="313">

<Paragraph number="166" type="verses" book="bu">
_သီတံ ဗျပဂတံ ဟောတိ,_  
ဥဏှဉ္စ ဥပသမ္မတိ;_  
_တာနိ အဇ္ဇ ပဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="84" book="bu" e="ch" v="21" p="313">

<Paragraph number="167" type="verses" book="bu">
_ဒသသဟဿီ လောကဓာတူ,_  
_နိဿဒ္ဒါ ဟောန္တိ နိရာကုလာ;_  
_တာနိ အဇ္ဇ ပဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="85" book="bu" e="ch" v="21" p="313">

<Paragraph number="168" type="verses" book="bu">
_မဟာဝါတာ န ဝါယန္တိ,_  
_န သန္ဒန္တိ သဝန္တိယော;_  
_တာနိ အဇ္ဇ ပဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="86" book="bu" e="ch" v="21" p="313">

<Paragraph number="169" type="verses" book="bu">
_ထလဇာ ဒကဇာ ပုပ္ဖါ,_  
_သဗ္ဗေ ပုပ္ဖန္တိ တာဝဒေ;_  
_တေပဇ္ဇ ပုပ္ဖိတာ သဗ္ဗေ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="87" book="bu" e="ch" v="21" p="313">

<Paragraph number="170" type="verses" book="bu">
_လတာ ဝါ ယဒိ ဝါ ရုက္ခာ,_  
_ဖလဘာရာ ဟောန္တိ တာဝဒေ;_  
_တေပဇ္ဇ ဖလိတာ သဗ္ဗေ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="88" book="bu" e="ch" v="21" p="313">

<Paragraph number="171" type="verses" book="bu">
_အာကာသဋ္ဌာ စ ဘူမဋ္ဌာ,_  
_ရတနာ ဇောတန္တိ တာဝဒေ;_  
_တေပဇ္ဇ ရတနာ ဇောတန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="89" book="bu" e="ch" v="21" p="313">

<Paragraph number="172" type="verses" book="bu">
_မာနုဿကာ စ ဒိဗ္ဗာ စ,_  
_တုရိယာ ဝဇ္ဇန္တိ တာဝဒေ;_  
_တေပဇ္ဇုဘော အဘိရဝန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="90" book="bu" e="ch" v="21" p="313">

<Paragraph number="173" type="verses" book="bu">
_ဝိစိတြပုပ္ဖါ ဂဂနာ,_  
_အဘိဝဿန္တိ တာဝဒေ;_  
_တေပိ အဇ္ဇ ပဝဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="91" book="bu" e="ch" v="21" p="313">

<Paragraph number="174" type="verses" book="bu">
_မဟာသမုဒ္ဒေါ အာဘုဇတိ,_  
_ဒသသဟဿီ ပကမ္ပတိ;_  
_တေပဇ္ဇုဘော အဘိရဝန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="92" book="bu" e="ch" v="21" p="313">

<Paragraph number="175" type="verses" book="bu">
_နိရယေပိ ဒသသဟဿေ,_  
_အဂ္ဂီ နိဗ္ဗန္တိ တာဝဒေ;_  
_တေပဇ္ဇ နိဗ္ဗုတာ အဂ္ဂီ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="93" book="bu" e="ch" v="21" p="313">

<Paragraph number="176" type="verses" book="bu">
_ဝိမလော ဟောတိ သူရိယော,_  
_သဗ္ဗာ ဒိဿန္တိ တာရကာ;_  
_တေပိ အဇ္ဇ ပဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="94" book="bu" e="ch" v="21" p="313">

<Paragraph number="177" type="verses" book="bu">
_အနောဝဋ္ဌေန ဥဒကံ,_  
_မဟိယာ ဥဗ္ဘိဇ္ဇိ တာဝဒေ;_  
_တမ္ပဇ္ဇုဗ္ဘိဇ္ဇတေ မဟိယာ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="95" book="bu" e="ch" v="21" p="314">

<Paragraph number="178" type="verses" book="bu">
_တာရာဂဏာ ဝိရောစန္တိ,_  
_နက္ခတ္တာ ဂဂနမဏ္ဍလေ;_  
_ဝိသာခါ စန္ဒိမာယုတ္တာ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="96" book="bu" e="ch" v="21" p="314">

<Paragraph number="179" type="verses" book="bu">
_ဗိလာသယာ ဒရီသယာ,_  
_နိက္ခမန္တိ သကာသယာ;_  
_တေပဇ္ဇ အာသယာ ဆုဒ္ဓါ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="97" book="bu" e="ch" v="21" p="314">

<Paragraph number="180" type="verses" book="bu">
_န ဟောန္တိ အရတီ သတ္တာနံ,_  
_သန္တုဋ္ဌာ ဟောန္တိ တာဝဒေ;_  
_တေပဇ္ဇ သဗ္ဗေ သန္တုဋ္ဌာ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="98" book="bu" e="ch" v="21" p="314">

<Paragraph number="181" type="verses" book="bu">
_ရောဂါ တဒုပသမ္မန္တိ,_  
_ဇိဃစ္ဆာ စ ဝိနဿတိ;_  
_တာနိ အဇ္ဇ ပဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="99" book="bu" e="ch" v="21" p="314">

<Paragraph number="182" type="verses" book="bu">
_ရာဂေါ တဒါ တနု ဟောတိ,_  
_ဒေါသော မောဟော ဝိနဿတိ;_  
_တေပဇ္ဇ ဝိဂတာ သဗ္ဗေ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="100" book="bu" e="ch" v="21" p="314">

<Paragraph number="183" type="verses" book="bu">
_ဘယံ တဒါ န ဘဝတိ,_  
_အဇ္ဇပေတံ ပဒိဿတိ;_  
_တေန လိင်္ဂေန ဇာနာမ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="101" book="bu" e="ch" v="21" p="314">

<Paragraph number="184" type="verses" book="bu">
_ရဇောနုဒ္ဓံသတိ ဥဒ္ဓံ,_  
_အဇ္ဇပေတံ ပဒိဿတိ;_  
_တေန လိင်္ဂေန ဇာနာမ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="102" book="bu" e="ch" v="21" p="314">

<Paragraph number="185" type="verses" book="bu">
_အနိဋ္ဌဂန္ဓော ပက္ကမတိ,_  
_ဒိဗ္ဗဂန္ဓော ပဝါယတိ;_  
_သောပဇ္ဇ ဝါယတိ ဂန္ဓော,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="103" book="bu" e="ch" v="21" p="314">

<Paragraph number="186" type="verses" book="bu">
_သဗ္ဗေ ဒေဝါ ပဒိဿန္တိ,_  
_ဌပယိတွာ အရူပိနော;_  
_တေပဇ္ဇ သဗ္ဗေ ဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="104" book="bu" e="ch" v="21" p="314">

<Paragraph number="187" type="verses" book="bu">
_ယာဝတာ နိရယာ နာမ,_  
_သဗ္ဗေ ဒိဿန္တိ တာဝဒေ;_  
_တေပဇ္ဇ သဗ္ဗေ ဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="105" book="bu" e="ch" v="21" p="314">

<Paragraph number="188" type="verses" book="bu">
_ကုဋ္ဋာ ကဝါဋာ သေလာ စ,_  
_န ဟောန္တာဝရဏာ တဒါ;_  
_အာကာသဘူတာ တေပဇ္ဇ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="106" book="bu" e="ch" v="21" p="314">

<Paragraph number="189" type="verses" book="bu">
_စုတီ စ ဥပပတ္တိ စ,_  
_ခဏေ တသ္မိံ န ဝိဇ္ဇတိ;_  
_တာနိပဇ္ဇ ပဒိဿန္တိ,_  
_ဓုဝံ ဗုဒ္ဓေါ ဘဝိဿသိ._  

</Paragraph>

</Division>
<Division number="107" book="bu" e="ch" v="21" p="314">

<Paragraph number="190" type="verses" book="bu">
_ဒဠှံ ပဂ္ဂဏှ ဝီရိယံ,_  
_မာ နိဝတ္တ အဘိက္ကမ;_  
_မယမ္ပေတံ ဝိဇာနာမ,_  
_ဓုဝံ ဗုဒ္ဓေါ ဘဝိဿသိ’._  

</Paragraph>

</Division>
<Division number="108" book="bu" e="ch" v="21" p="315">

<Paragraph number="191" type="verses" book="bu">
_ဗုဒ္ဓဿ ဝစနံ သုတွာ,_  
_ဒသသဟဿီန စူဘယံ;_  
_တုဋ္ဌဟဋ္ဌော ပမောဒိတော,_  
_ဧဝံ စိန္တေသဟံ တဒါ._  

</Paragraph>

</Division>
<Division number="109" book="bu" e="ch" v="21" p="315">

<Paragraph number="192" type="verses" book="bu">
_‘အဒွေဇ္ဈဝစနာ ဗုဒ္ဓါ,_  
_အမောဃဝစနာ ဇိနာ;_  
_ဝိတထံ နတ္ထိ ဗုဒ္ဓါနံ,_  
_ဓုဝံ ဗုဒ္ဓေါ ဘဝါမဟံ._  

</Paragraph>

</Division>
<Division number="110" book="bu" e="ch" v="21" p="315">

<Paragraph number="193" type="verses" book="bu">
_ယထာ ခိတ္တံ နဘေ လေဍ္ဍု,_  
_ဓုဝံ ပတတိ ဘူမိယံ;_  
_တထေဝ ဗုဒ္ဓသေဋ္ဌာနံ,_  
_ဝစနံ ဓုဝသဿတံ;_  
_ဝိတထံ နတ္ထိ ဗုဒ္ဓါနံ,_  
_ဓုဝံ ဗုဒ္ဓေါ ဘဝါမဟံ._  

</Paragraph>

</Division>
<Division number="111" book="bu" e="ch" v="21" p="315">

<Paragraph number="194" type="verses" book="bu">
_ယထာပိ သဗ္ဗသတ္တာနံ,_  
_မရဏံ ဓုဝသဿတံ;_  
_တထေဝ ဗုဒ္ဓသေဋ္ဌာနံ,_  
_ဝစနံ ဓုဝသဿတံ;_  
_ဝိတထံ နတ္ထိ ဗုဒ္ဓါနံ,_  
_ဓုဝံ ဗုဒ္ဓေါ ဘဝါမဟံ._  

</Paragraph>

</Division>
<Division number="112" book="bu" e="ch" v="21" p="315">

<Paragraph number="195" type="verses" book="bu">
_ယထာ ရတ္တိက္ခယေ ပတ္တေ,_  
_သူရိယုဂ္ဂမနံ ဓုဝံ;_  
_တထေဝ ဗုဒ္ဓသေဋ္ဌာနံ,_  
_ဝစနံ ဓုဝသဿတံ;_  
_ဝိတထံ နတ္ထိ ဗုဒ္ဓါနံ,_  
_ဓုဝံ ဗုဒ္ဓေါ ဘဝါမဟံ._  

</Paragraph>

</Division>
<Division number="113" book="bu" e="ch" v="21" p="315">

<Paragraph number="196" type="verses" book="bu">
_ယထာ နိက္ခန္တသယနဿ,_  
_သီဟဿ နဒနံ ဓုဝံ;_  
_တထေဝ ဗုဒ္ဓသေဋ္ဌာနံ,_  
_ဝစနံ ဓုဝသဿတံ;_  
_ဝိတထံ နတ္ထိ ဗုဒ္ဓါနံ,_  
_ဓုဝံ ဗုဒ္ဓေါ ဘဝါမဟံ._  

</Paragraph>

</Division>
<Division number="114" book="bu" e="ch" v="21" p="315">

<Paragraph number="197" type="verses" book="bu">
_ယထာ အာပန္နသတ္တာနံ,_  
_ဘာရမောရောပနံ ဓုဝံ;_  
_တထေဝ ဗုဒ္ဓသေဋ္ဌာနံ,_  
_ဝစနံ ဓုဝသဿတံ;_  
_ဝိတထံ နတ္ထိ ဗုဒ္ဓါနံ,_  
_ဓုဝံ ဗုဒ္ဓေါ ဘဝါမဟံ._  

</Paragraph>

</Division>
<Division number="115" book="bu" e="ch" v="21" p="315">

<Paragraph number="198" type="verses" book="bu">
_ဟန္ဒ ဗုဒ္ဓကရေ ဓမ္မေ,_  
_ဝိစိနာမိ ဣတော စိတော;_  
ဥဒ္ဓံ အဓော ဒသ ဒိသာ,_  
_ယာဝတာ ဓမ္မဓာတုယာ’._  

</Paragraph>

</Division>
<Division number="116" book="bu" e="ch" v="21" p="315">

<Paragraph number="199" type="verses" book="bu">
_ဝိစိနန္တော တဒါ ဒက္ခိံ,_  
_ပဌမံ <Emphasis>ဒါနပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အနုစိဏ္ဏံ မဟာပထံ._  

</Paragraph>

</Division>
<Division number="117" book="bu" e="ch" v="21" p="315">

<Paragraph number="200" type="verses" book="bu">
_‘ဣမံ တွံ ပဌမံ တာဝ,_  
_ဒဠှံ ကတွာ သမာဒိယ;_  
_ဒါနပါရမိတံ ဂစ္ဆ,_  
_ယဒိ ဗောဓိံ ပတ္တုမိစ္ဆသိ._  

</Paragraph>

</Division>
<Division number="118" book="bu" e="ch" v="21" p="315">

<Paragraph number="201" type="verses" book="bu">
_ယထာပိ ကုမ္ဘော သမ္ပုဏ္ဏော,_  
_ယဿ ကဿစိ အဓောကတော;_  
_ဝမတေဝုဒကံ နိဿေသံ,_  
_န တတ္ထ ပရိရက္ခတိ._  

</Paragraph>

</Division>
<Division number="119" book="bu" e="ch" v="21" p="316">

<Paragraph number="202" type="verses" book="bu">
_တထေဝ ယာစကေ ဒိသွာ,_  
_ဟီနမုက္ကဋ္ဌမဇ္ဈိမေ;_  
_ဒဒါဟိ ဒါနံ နိဿေသံ,_  
_ကုမ္ဘော ဝိယ အဓောကတော._  

</Paragraph>

</Division>
<Division number="120" book="bu" e="ch" v="21" p="316">

<Paragraph number="203" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="121" book="bu" e="ch" v="21" p="316">

<Paragraph number="204" type="verses" book="bu">
_ဝိစိနန္တော တဒါ ဒက္ခိံ,_  
_ဒုတိယံ <Emphasis>သီလပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="122" book="bu" e="ch" v="21" p="316">

<Paragraph number="205" type="verses" book="bu">
_‘ဣမံ တွံ ဒုတိယံ တာဝ,_  
_ဒဠှံ ကတွာ သမာဒိယ;_  
_သီလပါရမိတံ ဂစ္ဆ,_  
_ယဒိ ဗောဓိံ ပတ္တုမိစ္ဆသိ._  

</Paragraph>

</Division>
<Division number="123" book="bu" e="ch" v="21" p="316">

<Paragraph number="206" type="verses" book="bu">
_ယထာပိ စမရီ ဝါလံ,_  
_ကိသ္မိဉ္စိ ပဋိလဂ္ဂိတံ;_  
ဥပေတိ မရဏံ တတ္ထ,_  
_န ဝိကောပေတိ ဝါလဓိံ._  

</Paragraph>

</Division>
<Division number="124" book="bu" e="ch" v="21" p="316">

<Paragraph number="207" type="verses" book="bu">
_တထေဝ တွံ စတူသု ဘူမီသု,_  
_သီလာနိ ပရိပူရယ;_  
_ပရိရက္ခ သဗ္ဗဒါ သီလံ,_  
_စမရီ ဝိယ ဝါလဓိံ._  

</Paragraph>

</Division>
<Division number="125" book="bu" e="ch" v="21" p="316">

<Paragraph number="208" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="126" book="bu" e="ch" v="21" p="316">

<Paragraph number="209" type="verses" book="bu">
_ဝိစိနန္တော တဒါ ဒက္ခိံ,_  
_တတိယံ <Emphasis>နေက္ခမ္မပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="127" book="bu" e="ch" v="21" p="316">

<Paragraph number="210" type="verses" book="bu">
_‘ဣမံ တွံ တတိယံ တာဝ,_  
_ဒဠှံ ကတွာ သမာဒိယ;_  
_နေက္ခမ္မပါရမိတံ ဂစ္ဆ,_  
_ယဒိ ဗောဓိံ ပတ္တုမိစ္ဆသိ._  

</Paragraph>

</Division>
<Division number="128" book="bu" e="ch" v="21" p="316">

<Paragraph number="211" type="verses" book="bu">
_ယထာ အန္ဒုဃရေ ပုရိသော,_  
_စိရဝုတ္ထော ဒုခဋ္ဋိတော;_  
_န တတ္ထ ရာဂံ ဇနေသိ,_  
_မုတ္တိံယေဝ ဂဝေသတိ._  

</Paragraph>

</Division>
<Division number="129" book="bu" e="ch" v="21" p="316">

<Paragraph number="212" type="verses" book="bu">
_တထေဝ တွံ သဗ္ဗဘဝေ,_  
_ပဿ အန္ဒုဃရေ ဝိယ;_  
_နေက္ခမ္မာဘိမုခေါ ဟောဟိ,_  
_ဘဝတော ပရိမုတ္တိယာ._  

</Paragraph>

</Division>
<Division number="130" book="bu" e="ch" v="21" p="316">

<Paragraph number="213" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="131" book="bu" e="ch" v="21" p="316">

<Paragraph number="214" type="verses" book="bu">
_ဝိစိနန္တော တဒါ ဒက္ခိံ,_  
_စတုတ္ထံ <Emphasis>ပညာပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="132" book="bu" e="ch" v="21" p="316">

<Paragraph number="215" type="verses" book="bu">
_‘ဣမံ တွံ စတုတ္ထံ တာဝ,_  
_ဒဠှံ ကတွာ သမာဒိယ;_  
_ပညာပါရမိတံ ဂစ္ဆ,_  
_ယဒိ ဗောဓိံ ပတ္တုမိစ္ဆသိ._  

</Paragraph>

</Division>
<Division number="133" book="bu" e="ch" v="21" p="317">

<Paragraph number="216" type="verses" book="bu">
_ယထာပိ ဘိက္ခု ဘိက္ခန္တော,_  
_ဟီနမုက္ကဋ္ဌမဇ္ဈိမေ;_  
_ကုလာနိ န ဝိဝဇ္ဇေန္တော,_  
_ဧဝံ လဘတိ ယာပနံ._  

</Paragraph>

</Division>
<Division number="134" book="bu" e="ch" v="21" p="317">

<Paragraph number="217" type="verses" book="bu">
_တထေဝ တွံ သဗ္ဗကာလံ,_  
_ပရိပုစ္ဆံ ဗုဓံ ဇနံ;_  
_ပညာပါရမိတံ ဂန္တွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="135" book="bu" e="ch" v="21" p="317">

<Paragraph number="218" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="136" book="bu" e="ch" v="21" p="317">

<Paragraph number="219" type="verses" book="bu">
_ဝိစိနန္တော တဒါ ဒက္ခိံ,_  
_ပဉ္စမံ <Emphasis>ဝီရိယပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="137" book="bu" e="ch" v="21" p="317">

<Paragraph number="220" type="verses" book="bu">
_‘ဣမံ တွံ ပဉ္စမံ တာဝ,_  
_ဒဠှံ ကတွာ သမာဒိယ;_  
_ဝီရိယပါရမိတံ ဂစ္ဆ,_  
_ယဒိ ဗောဓိံ ပတ္တုမိစ္ဆသိ._  

</Paragraph>

</Division>
<Division number="138" book="bu" e="ch" v="21" p="317">

<Paragraph number="221" type="verses" book="bu">
_ယထာပိ သီဟော မိဂရာဇာ,_  
_နိသဇ္ဇဋ္ဌာနစင်္ကမေ;_  
_အလီနဝီရိယော ဟောတိ,_  
_ပဂ္ဂဟိတမနော သဒါ._  

</Paragraph>

</Division>
<Division number="139" book="bu" e="ch" v="21" p="317">

<Paragraph number="222" type="verses" book="bu">
_တထေဝ တွံ သဗ္ဗဘဝေ,_  
_ပဂ္ဂဏှ ဝီရိယံ ဒဠှံ;_  
_ဝီရိယပါရမိတံ ဂန္တွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="140" book="bu" e="ch" v="21" p="317">

<Paragraph number="223" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="141" book="bu" e="ch" v="21" p="317">

<Paragraph number="224" type="verses" book="bu">
_ဝိစိနန္တော တဒါ ဒက္ခိံ,_  
_ဆဋ္ဌမံ <Emphasis>ခန္တိပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="142" book="bu" e="ch" v="21" p="317">

<Paragraph number="225" type="verses" book="bu">
_‘ဣမံ တွံ ဆဋ္ဌမံ တာဝ,_  
_ဒဠှံ ကတွာ သမာဒိယ;_  
_တတ္ထ အဒွေဇ္ဈမာနသော,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="143" book="bu" e="ch" v="21" p="317">

<Paragraph number="226" type="verses" book="bu">
_ယထာပိ ပထဝီ နာမ,_  
_သုစိမ္ပိ အသုစိမ္ပိ စ;_  
_သဗ္ဗံ သဟတိ နိက္ခေပံ,_  
_န ကရောတိ ပဋိဃံ တယာ._  

</Paragraph>

</Division>
<Division number="144" book="bu" e="ch" v="21" p="317">

<Paragraph number="227" type="verses" book="bu">
_တထေဝ တွမ္ပိ သဗ္ဗေသံ,_  
_သမ္မာနာဝမာနက္ခမော;_  
_ခန္တိပါရမိတံ ဂန္တွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="145" book="bu" e="ch" v="21" p="317">

<Paragraph number="228" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="146" book="bu" e="ch" v="21" p="318">

<Paragraph number="229" type="verses" book="bu">
_ဝိစိနန္တော တဒါ ဒက္ခိံ,_  
_သတ္တမံ <Emphasis>သစ္စပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="147" book="bu" e="ch" v="21" p="318">

<Paragraph number="230" type="verses" book="bu">
_‘ဣမံ တွံ သတ္တမံ တာဝ,_  
_ဒဠှံ ကတွာ သမာဒိယ;_  
_တတ္ထ အဒွေဇ္ဈဝစနော,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="148" book="bu" e="ch" v="21" p="318">

<Paragraph number="231" type="verses" book="bu">
_ယထာပိ ဩသဓီ နာမ,_  
_တုလာဘူတာ သဒေဝကေ;_  
_သမယေ ဥတုဝဿေ ဝါ,_  
_န ဝေါက္ကမတိ ဝီထိတော._  

</Paragraph>

</Division>
<Division number="149" book="bu" e="ch" v="21" p="318">

<Paragraph number="232" type="verses" book="bu">
_တထေဝ တွမ္ပိ သစ္စေသု,_  
_မာ ဝေါက္ကမ ဟိ ဝီထိတော;_  
_သစ္စပါရမိတံ ဂန္တွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="150" book="bu" e="ch" v="21" p="318">

<Paragraph number="233" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="151" book="bu" e="ch" v="21" p="318">

<Paragraph number="234" type="verses" book="bu">
_ဝိစိနန္တော တဒါ ဒက္ခိံ,_  
_အဋ္ဌမံ <Emphasis>အဓိဋ္ဌာနပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="152" book="bu" e="ch" v="21" p="318">

<Paragraph number="235" type="verses" book="bu">
_‘ဣမံ တွံ အဋ္ဌမံ တာဝ,_  
_ဒဠှံ ကတွာ သမာဒိယ;_  
_တတ္ထ တွံ အစလော ဟုတွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="153" book="bu" e="ch" v="21" p="318">

<Paragraph number="236" type="verses" book="bu">
_ယထာပိ ပဗ္ဗတော သေလော,_  
_အစလော သုပ္ပတိဋ္ဌိတော;_  
_န ကမ္ပတိ ဘုသဝါတေဟိ,_  
_သကဋ္ဌာနေဝ တိဋ္ဌတိ._  

</Paragraph>

</Division>
<Division number="154" book="bu" e="ch" v="21" p="318">

<Paragraph number="237" type="verses" book="bu">
_တထေဝ တွမ္ပိ အဓိဋ္ဌာနေ,_  
_သဗ္ဗဒါ အစလော ဘဝ;_  
_အဓိဋ္ဌာနပါရမိတံ ဂန္တွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="155" book="bu" e="ch" v="21" p="318">

<Paragraph number="238" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="156" book="bu" e="ch" v="21" p="318">

<Paragraph number="239" type="verses" book="bu">
_ဝိစိနန္တော တဒါ ဒက္ခိံ,_  
_နဝမံ <Emphasis>မေတ္တာပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="157" book="bu" e="ch" v="21" p="318">

<Paragraph number="240" type="verses" book="bu">
_‘ဣမံ တွံ နဝမံ တာဝ,_  
_ဒဠှံ ကတွာ သမာဒိယ;_  
_မေတ္တာယ အသမော ဟောဟိ,_  
_ယဒိ ဗောဓိံ ပတ္တုမိစ္ဆသိ._  

</Paragraph>

</Division>
<Division number="158" book="bu" e="ch" v="21" p="318">

<Paragraph number="241" type="verses" book="bu">
_ယထာပိ ဥဒကံ နာမ,_  
_ကလျာဏေ ပါပကေ ဇနေ;_  
_သမံ ဖရတိ သီတေန,_  
_ပဝါဟေတိ ရဇောမလံ._  

</Paragraph>

</Division>
<Division number="159" book="bu" e="ch" v="21" p="318">

<Paragraph number="242" type="verses" book="bu">
_တထေဝ တွံ ဟိတာဟိတေ,_  
_သမံ မေတ္တာယ ဘာဝယ;_  
_မေတ္တာပါရမိတံ ဂန္တွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="160" book="bu" e="ch" v="21" p="319">

<Paragraph number="243" type="verses" book="bu">
_န ဟေတေ ဧတ္တကာယေဝ,_  
_ဗုဒ္ဓဓမ္မာ ဘဝိဿရေ;_  
_အညေပိ ဝိစိနိဿာမိ,_  
_ယေ ဓမ္မာ ဗောဓိပါစနာ’._  

</Paragraph>

</Division>
<Division number="161" book="bu" e="ch" v="21" p="319">

<Paragraph number="244" type="verses" book="bu">
_ဝိစိနန္တော တဒါ ဒက္ခိံ,_  
_ဒသမံ <Emphasis>ဥပေက္ခာပါရမိံ</Emphasis>;_  
_ပုဗ္ဗကေဟိ မဟေသီဟိ,_  
_အာသေဝိတနိသေဝိတံ._  

</Paragraph>

</Division>
<Division number="162" book="bu" e="ch" v="21" p="319">

<Paragraph number="245" type="verses" book="bu">
_‘ဣမံ တွံ ဒသမံ တာဝ,_  
_ဒဠှံ ကတွာ သမာဒိယ;_  
_တုလာဘူတော ဒဠှော ဟုတွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="163" book="bu" e="ch" v="21" p="319">

<Paragraph number="246" type="verses" book="bu">
_ယထာပိ ပထဝီ နာမ,_  
_နိက္ခိတ္တံ အသုစိံ သုစိံ;_  
ဥပေက္ခတိ ဥဘောပေတေ,_  
_ကောပါနုနယဝဇ္ဇိတာ._  

</Paragraph>

</Division>
<Division number="164" book="bu" e="ch" v="21" p="319">

<Paragraph number="247" type="verses" book="bu">
_တထေဝ တွံ သုခဒုက္ခေ,_  
_တုလာဘူတော သဒါ ဘဝ;_  
ဥပေက္ခာပါရမိတံ ဂန္တွာ,_  
_သမ္ဗောဓိံ ပါပုဏိဿသိ._  

</Paragraph>

</Division>
<Division number="165" book="bu" e="ch" v="21" p="319">

<Paragraph number="248" type="verses" book="bu">
_ဧတ္တကာယေဝ တေ လောကေ,_  
_ယေ ဓမ္မာ ဗောဓိပါစနာ;_  
_တတုဒ္ဓံ နတ္ထိ အညတြ,_  
_ဒဠှံ တတ္ထ ပတိဋ္ဌဟ’._  

</Paragraph>

</Division>
<Division number="166" book="bu" e="ch" v="21" p="319">

<Paragraph number="249" type="verses" book="bu">
ဣမေ ဓမ္မေ သမ္မသတော,_  
_သဘာဝသရသလက္ခဏေ;_  
_ဓမ္မတေဇေန ဝသုဓာ,_  
_ဒသသဟဿီ ပကမ္ပထ._  

</Paragraph>

</Division>
<Division number="167" book="bu" e="ch" v="21" p="319">

<Paragraph number="250" type="verses" book="bu">
_စလတီ ရဝတီ ပထဝီ,_  
ဥစ္ဆုယန္တံဝ ပီဠိတံ;_  
_တေလယန္တေ ယထာ စက္ကံ,_  
_ဧဝံ ကမ္ပတိ မေဒနီ._  

</Paragraph>

</Division>
<Division number="168" book="bu" e="ch" v="21" p="319">

<Paragraph number="251" type="verses" book="bu">
_ယာဝတာ ပရိသာ အာသိ,_  
_ဗုဒ္ဓဿ ပရိဝေသနေ;_  
_ပဝေဓမာနာ သာ တတ္ထ,_  
_မုစ္ဆိတာ သေတိ ဘူမိယံ._  

</Paragraph>

</Division>
<Division number="169" book="bu" e="ch" v="21" p="319">

<Paragraph number="252" type="verses" book="bu">
_ဃဋာနေကသဟဿာနိ,_  
_ကုမ္ဘီနဉ္စ သတာ ဗဟူ;_  
_သဉ္စုဏ္ဏမထိတာ တတ္ထ,_  
_အညမညံ ပဃဋ္ဋိတာ._  

</Paragraph>

</Division>
<Division number="170" book="bu" e="ch" v="21" p="319">

<Paragraph number="253" type="verses" book="bu">
ဥဗ္ဗိဂ္ဂါ တသိတာ ဘီတာ,_  
_ဘန္တာ ဗျထိတမာနသာ;_  
_မဟာဇနာ သမာဂမ္မ,_  
_ဒီပင်္ကရမုပါဂမုံ._  

</Paragraph>

</Division>
<Division number="171" book="bu" e="ch" v="21" p="319">

<Paragraph number="254" type="verses" book="bu">
_‘ကိံ ဘဝိဿတိ လောကဿ,_  
_ကလျာဏမထ ပါပကံ;_  
_သဗ္ဗော ဥပဒ္ဒုတော လောကော,_  
_တံ ဝိနောဒေဟိ စက္ခုမ’._  

</Paragraph>

</Division>
<Division number="172" book="bu" e="ch" v="21" p="319">

<Paragraph number="255" type="verses" book="bu">
_တေသံ တဒါ သညပေသိ,_  
_ဒီပင်္ကရော မဟာမုနိ;_  
_‘ဝိသဋ္ဌာ ဟောထ မာ ဘေထ,_  
ဣမသ္မိံ ပထဝိကမ္ပနေ._  

</Paragraph>

</Division>
<Division number="173" book="bu" e="ch" v="21" p="320">

<Paragraph number="256" type="verses" book="bu">
_ယမဟံ အဇ္ဇ ဗျာကာသိံ,_  
_ဗုဒ္ဓေါ လောကေ ဘဝိဿတိ;_  
_ဧသော သမ္မသတိ ဓမ္မံ,_  
_ပုဗ္ဗကံ ဇိနသေဝိတံ._  

</Paragraph>

</Division>
<Division number="174" book="bu" e="ch" v="21" p="320">

<Paragraph number="257" type="verses" book="bu">
_တဿ သမ္မသတော ဓမ္မံ,_  
_ဗုဒ္ဓဘူမိံ အသေသတော;_  
_တေနာယံ ကမ္ပိတာ ပထဝီ,_  
_ဒသသဟဿီ သဒေဝကေ’._  

</Paragraph>

</Division>
<Division number="175" book="bu" e="ch" v="21" p="320">

<Paragraph number="258" type="verses" book="bu">
_ဗုဒ္ဓဿ ဝစနံ သုတွာ,_  
_မနော နိဗ္ဗာယိ တာဝဒေ;_  
_သဗ္ဗေ မံ ဥပသင်္ကမ္မ,_  
_ပုနာပိ အဘိဝန္ဒိသုံ._  

</Paragraph>

</Division>
<Division number="176" book="bu" e="ch" v="21" p="320">

<Paragraph number="259" type="verses" book="bu">
_သမာဒိယိတွာ ဗုဒ္ဓဂုဏံ,_  
_ဒဠှံ ကတွာန မာနသံ;_  
_ဒီပင်္ကရံ နမဿိတွာ,_  
_အာသနာ ဝုဋ္ဌဟိံ တဒါ._  

</Paragraph>

</Division>
<Division number="177" book="bu" e="ch" v="21" p="320">

<Paragraph number="260" type="verses" book="bu">
_ဒိဗ္ဗံ မာနုသကံ ပုပ္ဖံ,_  
_ဒေဝါ မာနုသကာ ဥဘော;_  
_သမောကိရန္တိ ပုပ္ဖေဟိ,_  
_ဝုဋ္ဌဟန္တဿ အာသနာ._  

</Paragraph>

</Division>
<Division number="178" book="bu" e="ch" v="21" p="320">

<Paragraph number="261" type="verses" book="bu">
_ဝေဒယန္တိ စ တေ သောတ္ထိံ,_  
_ဒေဝါ မာနုသကာ ဥဘော;_  
_‘မဟန္တံ ပတ္ထိတံ တုယှံ,_  
_တံ လဘဿု ယထိစ္ဆိတံ._  

</Paragraph>

</Division>
<Division number="179" book="bu" e="ch" v="21" p="320">

<Paragraph number="262" type="verses" book="bu">
_သဗ္ဗီတိယော ဝိဝဇ္ဇန္တု,_  
_သောကော ရောဂေါ ဝိနဿတု;_  
_မာ တေ ဘဝန္တွန္တရာယာ,_  
_ဖုသ ခိပ္ပံ ဗောဓိမုတ္တမံ._  

</Paragraph>

</Division>
<Division number="180" book="bu" e="ch" v="21" p="320">

<Paragraph number="263" type="verses" book="bu">
_ယထာပိ သမယေ ပတ္တေ,_  
_ပုပ္ဖန္တိ ပုပ္ဖိနော ဒုမာ;_  
_တထေဝ တွံ မဟာဝီရ,_  
_ဗုဒ္ဓဉာဏေန ပုပ္ဖသိ._  

</Paragraph>

</Division>
<Division number="181" book="bu" e="ch" v="21" p="320">

<Paragraph number="264" type="verses" book="bu">
_ယထာ ယေ ကေစိ သမ္ဗုဒ္ဓါ,_  
_ပူရယုံ ဒသ ပါရမီ;_  
_တထေဝ တွံ မဟာဝီရ,_  
_ပူရယ ဒသ ပါရမီ._  

</Paragraph>

</Division>
<Division number="182" book="bu" e="ch" v="21" p="320">

<Paragraph number="265" type="verses" book="bu">
_ယထာ ယေ ကေစိ သမ္ဗုဒ္ဓါ,_  
_ဗောဓိမဏ္ဍမှိ ဗုဇ္ဈရေ;_  
_တထေဝ တွံ မဟာဝီရ,_  
_ဗုဇ္ဈဿု ဇိနဗောဓိယံ._  

</Paragraph>

</Division>
<Division number="183" book="bu" e="ch" v="21" p="320">

<Paragraph number="266" type="verses" book="bu">
_ယထာ ယေ ကေစိ သမ္ဗုဒ္ဓါ,_  
_ဓမ္မစက္ကံ ပဝတ္တယုံ;_  
_တထေဝ တွံ မဟာဝီရ,_  
_ဓမ္မစက္ကံ ပဝတ္တယ._  

</Paragraph>

</Division>
<Division number="184" book="bu" e="ch" v="21" p="320">

<Paragraph number="267" type="verses" book="bu">
_ပုဏ္ဏမာယေ ယထာ စန္ဒော,_  
_ပရိသုဒ္ဓေါ ဝိရောစတိ;_  
_တထေဝ တွံ ပုဏ္ဏမနော,_  
_ဝိရောစ ဒသသဟဿိယံ._  

</Paragraph>

</Division>
<Division number="185" book="bu" e="ch" v="21" p="320">

<Paragraph number="268" type="verses" book="bu">
_ရာဟုမုတ္တော ယထာ သူရိယော,_  
_တာပေန အတိရောစတိ;_  
_တထေဝ လောကာ မုဉ္စိတွာ,_  
_ဝိရောစ သိရိယာ တုဝံ._  

</Paragraph>

</Division>
<Division number="186" book="bu" e="ch" v="21" p="321">

<Paragraph number="269" type="verses" book="bu">
_ယထာ ယာ ကာစိ နဒိယော,_  
_ဩသရန္တိ မဟောဒဓိံ;_  
_ဧဝံ သဒေဝကာ လောကာ,_  
_ဩသရန္တု တဝန္တိကေ’._  

</Paragraph>

</Division>
<Division number="187" book="bu" e="ch" v="21" p="321">

<Paragraph number="270" type="verses" book="bu">
_တေဟိ ထုတပ္ပသတ္ထော သော,_  
_ဒသ ဓမ္မေ သမာဒိယ;_  
_တေ ဓမ္မေ ပရိပူရေန္တော,_  
_ပဝနံ ပါဝိသီ တဒါ”တိ. (268)_  


</Paragraph>
</Division>

<Paragraph number="271" type="center" book="bu">
သုမေဓပတ္ထနာကထာ နိဋ္ဌိတာ.
</Paragraph>