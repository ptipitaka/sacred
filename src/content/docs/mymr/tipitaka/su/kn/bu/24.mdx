---
title: "24 ကကုသန္ဓဗုဒ္ဓဝံသ"
tableOfContents: false
sidebar:
  order: 18
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu">

<Paragraph number="926" type="verses" book="bu">
_“ဝေဿဘုဿ အပရေန,_  
_သမ္ဗုဒ္ဓေါ ဒွိပဒုတ္တမော;_  
_ကကုသန္ဓော နာမ နာမေန,_  
_အပ္ပမေယျော ဒုရာသဒေါ._  

</Paragraph>

</Division>
<Division number="2" book="bu">

<Paragraph number="927" type="verses" book="bu">
ဥဂ္ဃါဋေတွာ သဗ္ဗဘဝံ,_  
_စရိယာယ ပါရမိံ ဂတော;_  
_သီဟောဝ ပဉ္ဇရံ ဘေတွာ,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="3" book="bu">

<Paragraph number="928" type="verses" book="bu">
_ဓမ္မစက္ကံ ပဝတ္တေန္တေ,_  
_ကကုသန္ဓေ လောကနာယကေ;_  
_စတ္တာရီသကောဋိသဟဿာနံ,_  
_ဓမ္မာဘိသမယော အဟု._  

</Paragraph>

</Division>
<Division number="4" book="bu">

<Paragraph number="929" type="verses" book="bu">
_အန္တလိက္ခမှိ အာကာသေ,_  
_ယမကံ ကတွာ ဝိကုဗ္ဗနံ;_  
_တိံသကောဋိသဟဿာနံ,_  
_ဗောဓေသိ ဒေဝမာနုသေ._  

</Paragraph>

</Division>
<Division number="5" book="bu">

<Paragraph number="930" type="verses" book="bu">
_နရဒေဝဿ ယက္ခဿ,_  
_စတုသစ္စပ္ပကာသနေ;_  
_ဓမ္မာဘိသမယော တဿ,_  
_ဂဏနာတော အသင်္ခိယော._  

</Paragraph>

</Division>
<Division number="6" book="bu">

<Paragraph number="931" type="verses" book="bu">
_ကကုသန္ဓဿ ဘဂဝတော,_  
_ဧကော အာသိ သမာဂမော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="7" book="bu">

<Paragraph number="932" type="verses" book="bu">
_စတ္တာလီသသဟဿာနံ,_  
_တဒါ အာသိ သမာဂမော;_  
_ဒန္တဘူမိမနုပ္ပတ္တာနံ,_  
_အာသဝါရိဂဏက္ခယာ._  

</Paragraph>

</Division>
<Division number="8" book="bu">

<Paragraph number="933" type="verses" book="bu">
_အဟံ တေန သမယေန,_  
_ခေမော နာမာသိ ခတ္တိယော;_  
_တထာဂတေ ဇိနပုတ္တေ,_  
_ဒါနံ ဒတွာ အနပ္ပကံ._  

</Paragraph>

</Division>
<Division number="9" book="bu">

<Paragraph number="934" type="verses" book="bu">
_ပတ္တဉ္စ စီဝရံ ဒတွာ,_  
_အဉ္ဇနံ မဓုလဋ္ဌိကံ;_  
ဣမေတံ ပတ္ထိတံ သဗ္ဗံ,_  
_ပဋိယာဒေမိ ဝရံ ဝရံ._  

</Paragraph>

</Division>
<Division number="10" book="bu">

<Paragraph number="935" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_ကကုသန္ဓော ဝိနာယကော;_  
_‘ဣမမှိ ဘဒ္ဒကေ ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="11" book="bu">

<Paragraph number="936" type="verses" book="bu">
_အဟု ကပိလဝှယာ ရမ္မာ,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="12" book="bu">

<Paragraph number="937" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="13" book="bu">

<Paragraph number="938" type="verses" book="bu">
_နဂရံ ခေမာဝတီ နာမ,_  
_ခေမော နာမာသဟံ တဒါ;_  
_သဗ္ဗညုတံ ဂဝေသန္တော,_  
_ပဗ္ဗဇိံ တဿ သန္တိကေ._  

</Paragraph>

</Division>
<Division number="14" book="bu">

<Paragraph number="939" type="verses" book="bu">
_ဗြာဟ္မဏော အဂ္ဂိဒတ္တော စ,_  
_အာသိ ဗုဒ္ဓဿ သော ပိတာ;_  
_ဝိသာခါ နာမ ဇနိကာ,_  
_ကကုသန္ဓဿ သတ္ထုနော._  

</Paragraph>

</Division>
<Division number="15" book="bu">

<Paragraph number="940" type="verses" book="bu">
_ဝသတေ တတ္ထ ခေမေ ပုရေ,_  
_သမ္ဗုဒ္ဓဿ မဟာကုလံ;_  
_နရာနံ ပဝရံ သေဋ္ဌံ,_  
_ဇာတိမန္တံ မဟာယသံ._  

</Paragraph>

</Division>
<Division number="16" book="bu">

<Paragraph number="941" type="verses" book="bu">
_စတုဝဿသဟဿာနိ,_  
_အဂါရံ အဇ္ဈ သော ဝသိ;_  
_ကာမကာမဝဏ္ဏကာမသုဒ္ဓိနာမာ,_  
_တယော ပါသာဒမုတ္တမာ._  

</Paragraph>

</Division>
<Division number="17" book="bu">

<Paragraph number="942" type="verses" book="bu">
_သမတ္တိံသသဟဿာနိ,_  
_နာရိယော သမလင်္ကတာ;_  
_ရောစိနီ နာမ သာ နာရီ,_  
ဥတ္တရော နာမ အတြဇော._  

</Paragraph>

</Division>
<Division number="18" book="bu">

<Paragraph number="943" type="verses" book="bu">
_နိမိတ္တေ စတုရော ဒိသွာ,_  
_ရထယာနေန နိက္ခမိ;_  
_အနူနအဋ္ဌမာသာနိ,_  
_ပဓာနံ ပဒဟီ ဇိနော._  

</Paragraph>

</Division>
<Division number="19" book="bu">

<Paragraph number="944" type="verses" book="bu">
_ဗြဟ္မုနာ ယာစိတော သန္တော,_  
_ကကုသန္ဓော ဝိနာယကော;_  
_ဝတ္တိ စက္ကံ မဟာဝီရော,_  
_မိဂဒါယေ နရုတ္တမော._  

</Paragraph>

</Division>
<Division number="20" book="bu">

<Paragraph number="945" type="verses" book="bu">
_ဝိဓုရော စ သဉ္ဇီဝေါ စ,_  
_အဟေသုံ အဂ္ဂသာဝကာ;_  
_ဗုဒ္ဓိဇော နာမုပဋ္ဌာကော,_  
_ကကုသန္ဓဿ သတ္ထုနော._  

</Paragraph>

</Division>
<Division number="21" book="bu">

<Paragraph number="946" type="verses" book="bu">
_သာမာ စ စမ္ပာနာမာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_သိရီသောတိ ပဝုစ္စတိ._  

</Paragraph>

</Division>
<Division number="22" book="bu">

<Paragraph number="947" type="verses" book="bu">
_အစ္စုတော စ သုမနော စ,_  
_အဟေသုံ အဂ္ဂုပဋ္ဌကာ;_  
_နန္ဒာ စေဝ သုနန္ဒာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="23" book="bu">

<Paragraph number="948" type="verses" book="bu">
_စတ္တာလီသရတနာနိ,_  
_အစ္စုဂ္ဂတော မဟာမုနိ;_  
_ကနကပ္ပဘာ နိစ္ဆရတိ,_  
_သမန္တာ ဒသယောဇနံ._  

</Paragraph>

</Division>
<Division number="24" book="bu">

<Paragraph number="949" type="verses" book="bu">
_စတ္တာလီသဝဿသဟဿာနိ,_  
_အာယု တဿ မဟေသိနော;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="25" book="bu">

<Paragraph number="950" type="verses" book="bu">
_ဓမ္မာပဏံ ပသာရေတွာ,_  
_နရနာရီနံ သဒေဝကေ;_  
_နဒိတွာ သီဟနာဒံဝ,_  
_နိဗ္ဗုတော သော သသာဝကော._  

</Paragraph>

</Division>
<Division number="26" book="bu">

<Paragraph number="951" type="verses" book="bu">
_အဋ္ဌင်္ဂဝစနသမ္ပန္နော,_  
_အစ္ဆိဒ္ဒါနိ နိရန္တရံ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="27" book="bu">

<Paragraph number="952" type="verses" book="bu">
_ကကုသန္ဓော ဇိနဝရော,_  
_ခေမာရာမမှိ နိဗ္ဗုတော;_  
_တတ္ထေဝဿ ထူပဝရော,_  
_ဂါဝုတံ နဘမုဂ္ဂတော”တိ. (928)_  


</Paragraph>
</Division>

<Paragraph number="953" type="center" book="bu">
ကကုသန္ဓဿ ဘဂဝတော ဝံသော ဒွါဝီသတိမော.
</Paragraph>