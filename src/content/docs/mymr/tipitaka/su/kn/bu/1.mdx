---
title: "1 ရတနစင်္ကမနကဏ္ဍ"
tableOfContents: false
sidebar:
  order: 2
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu" e="ch" v="21" p="299">

<Paragraph number="2" type="verses" book="bu">
_ဗြဟ္မာ စ လောကာဓိပတီ သဟမ္ပတီ,_  
_ကတဉ္ဇလီ အနဓိဝရံ အယာစထ;_  
_“သန္တီဓ သတ္တာပ္ပရဇက္ခဇာတိကာ,_  
_ဒေသေဟိ ဓမ္မံ အနုကမ္ပိမံ ပဇံ”._  

</Paragraph>

</Division>
<Division number="2" book="bu" e="ch" v="21" p="299">

<Paragraph number="3" type="verses" book="bu">
_သမ္ပန္နဝိဇ္ဇာစရဏဿ တာဒိနော,_  
_ဇုတိန္ဓရဿန္တိမဒေဟဓာရိနော;_  
_တထာဂတဿပ္ပဋိပုဂ္ဂလဿ,_  
ဥပ္ပဇ္ဇိ ကာရုညတာ သဗ္ဗသတ္တေ._  

</Paragraph>

</Division>
<Division number="3" book="bu" e="ch" v="21" p="299">

<Paragraph number="4" type="verses" book="bu">
_“န ဟေတေ ဇာနန္တိ သဒေဝမာနုသာ,_  
_ဗုဒ္ဓေါ အယံ ကီဒိသကော နရုတ္တမော;_  
ဣဒ္ဓိဗလံ ပညာဗလဉ္စ ကီဒိသံ,_  
_ဗုဒ္ဓဗလံ လောကဟိတဿ ကီဒိသံ._  

</Paragraph>

</Division>
<Division number="4" book="bu" e="ch" v="21" p="299">

<Paragraph number="5" type="verses" book="bu">
_န ဟေတေ ဇာနန္တိ သဒေဝမာနုသာ,_  
_ဗုဒ္ဓေါ အယံ ဧဒိသကော နရုတ္တမော;_  
ဣဒ္ဓိဗလံ ပညာဗလဉ္စ ဧဒိသံ,_  
_ဗုဒ္ဓဗလံ လောကဟိတဿ ဧဒိသံ._  

</Paragraph>

</Division>
<Division number="5" book="bu" e="ch" v="21" p="300">

<Paragraph number="6" type="verses" book="bu">
_ဟန္ဒာဟံ ဒဿယိဿာမိ,_  
_ဗုဒ္ဓဗလမနုတ္တရံ;_  
_စင်္ကမံ မာပယိဿာမိ,_  
_နဘေ ရတနမဏ္ဍိတံ”._  

</Paragraph>

</Division>
<Division number="6" book="bu" e="ch" v="21" p="300">

<Paragraph number="7" type="verses" book="bu">
_ဘုမ္မာ မဟာရာဇိကာ တာဝတိံသာ,_  
_ယာမာ စ ဒေဝါ တုသိတာ စ နိမ္မိတာ;_  
_ပရနိမ္မိတာ ယေပိ စ ဗြဟ္မကာယိကာ,_  
_အာနန္ဒိတာ ဝိပုလမကံသု ဃောသံ._  

</Paragraph>

</Division>
<Division number="7" book="bu" e="ch" v="21" p="300">

<Paragraph number="8" type="verses" book="bu">
_ဩဘာသိတာ စ ပထဝီ သဒေဝကာ,_  
_ပုထူ စ လောကန္တရိကာ အသံဝုတာ;_  
_တမော စ တိဗ္ဗော ဝိဟတော တဒါ အဟု,_  
_ဒိသွာန အစ္ဆေရကံ ပါဋိဟီရံ._  

</Paragraph>

</Division>
<Division number="8" book="bu" e="ch" v="21" p="300">

<Paragraph number="9" type="verses" book="bu">
_သဒေဝဂန္ဓဗ္ဗမနုဿရက္ခသေ,_  
_အာဘာ ဥဠာရာ ဝိပုလာ အဇာယထ;_  
ဣမသ္မိံ လောကေ ပရသ္မိဉ္စောဘယသ္မိံ,_  
_အဓော စ ဥဒ္ဓံ တိရိယဉ္စ ဝိတ္ထတံ._  

</Paragraph>

</Division>
<Division number="9" book="bu" e="ch" v="21" p="300">

<Paragraph number="10" type="verses" book="bu">
_သတ္တုတ္တမော အနဓိဝရော ဝိနာယကော,_  
_သတ္ထာ အဟူ ဒေဝမနုဿပူဇိတော;_  
_မဟာနုဘာဝေါ သတပုညလက္ခဏော,_  
_ဒဿေသိ အစ္ဆေရကံ ပါဋိဟီရံ._  

</Paragraph>

</Division>
<Division number="10" book="bu" e="ch" v="21" p="300">

<Paragraph number="11" type="verses" book="bu">
_သော ယာစိတော ဒေဝဝရေန စက္ခုမာ,_  
_အတ္ထံ သမေက္ခိတွာ တဒါ နရုတ္တမော;_  
_စင်္ကမံ မာပယိ လောကနာယကော,_  
_သုနိဋ္ဌိတံ သဗ္ဗရတနနိမ္မိတံ._  

</Paragraph>

</Division>
<Division number="11" book="bu" e="ch" v="21" p="300">

<Paragraph number="12" type="verses" book="bu">
ဣဒ္ဓီ စ အာဒေသနာနုသာသနီ,_  
_တိပါဋိဟီရေ ဘဂဝါ ဝသီ အဟု;_  
_စင်္ကမံ မာပယိ လောကနာယကော,_  
_သုနိဋ္ဌိတံ သဗ္ဗရတနနိမ္မိတံ._  

</Paragraph>

</Division>
<Division number="12" book="bu" e="ch" v="21" p="300">

<Paragraph number="13" type="verses" book="bu">
_ဒသသဟဿီလောကဓာတုယာ,_  
_သိနေရုပဗ္ဗတုတ္တမေ;_  
_ထမ္ဘေဝ ဒဿေသိ ပဋိပါဋိယာ,_  
_စင်္ကမေ ရတနာမယေ._  

</Paragraph>

</Division>
<Division number="13" book="bu" e="ch" v="21" p="300">

<Paragraph number="14" type="verses" book="bu">
_ဒသသဟဿီ အတိက္ကမ္မ,_  
_စင်္ကမံ မာပယီ ဇိနော;_  
_သဗ္ဗသောဏ္ဏမယာ ပဿေ,_  
_စင်္ကမေ ရတနာမယေ._  

</Paragraph>

</Division>
<Division number="14" book="bu" e="ch" v="21" p="301">

<Paragraph number="15" type="verses" book="bu">
_တုလာသင်္ဃာဋာနုဝဂ္ဂါ,_  
_သောဝဏ္ဏဖလကတ္ထတာ;_  
_ဝေဒိကာ သဗ္ဗသောဝဏ္ဏာ,_  
_ဒုဘတော ပဿေသု နိမ္မိတာ._  

</Paragraph>

</Division>
<Division number="15" book="bu" e="ch" v="21" p="301">

<Paragraph number="16" type="verses" book="bu">
_မဏိမုတ္တာဝါလိကာကိဏ္ဏာ,_  
_နိမ္မိတော ရတနာမယော;_  
_ဩဘာသေတိ ဒိသာ သဗ္ဗာ,_  
_သတရံသီဝ ဥဂ္ဂတော._  

</Paragraph>

</Division>
<Division number="16" book="bu" e="ch" v="21" p="301">

<Paragraph number="17" type="verses" book="bu">
_တသ္မိံ စင်္ကမနေ ဓီရော,_  
_ဒွတ္တိံသဝရလက္ခဏော;_  
_ဝိရောစမာနော သမ္ဗုဒ္ဓေါ,_  
_စင်္ကမေ စင်္ကမီ ဇိနော._  

</Paragraph>

</Division>
<Division number="17" book="bu" e="ch" v="21" p="301">

<Paragraph number="18" type="verses" book="bu">
_ဒိဗ္ဗံ မန္ဒာရဝံ ပုပ္ဖံ,_  
_ပဒုမံ ပါရိဆတ္တကံ;_  
_စင်္ကမနေ ဩကိရန္တိ,_  
_သဗ္ဗေ ဒေဝါ သမာဂတာ._  

</Paragraph>

</Division>
<Division number="18" book="bu" e="ch" v="21" p="301">

<Paragraph number="19" type="verses" book="bu">
_ပဿန္တိ တံ ဒေဝသင်္ဃာ,_  
_ဒသသဟဿီ ပမောဒိတာ;_  
_နမဿမာနာ နိပတန္တိ,_  
_တုဋ္ဌဟဋ္ဌာ ပမောဒိတာ._  

</Paragraph>

</Division>
<Division number="19" book="bu" e="ch" v="21" p="301">

<Paragraph number="20" type="verses" book="bu">
_တာဝတိံသာ စ ယာမာ စ,_  
_တုသိတာ စာပိ ဒေဝတာ;_  
_နိမ္မာနရတိနော ဒေဝါ,_  
_ယေ ဒေဝါ ဝသဝတ္တိနော;_  
ဥဒဂ္ဂစိတ္တာ သုမနာ,_  
_ပဿန္တိ လောကနာယကံ._  

</Paragraph>

</Division>
<Division number="20" book="bu" e="ch" v="21" p="301">

<Paragraph number="21" type="verses" book="bu">
_သဒေဝဂန္ဓဗ္ဗမနုဿရက္ခသာ,_  
_နာဂါ သုပဏ္ဏာ အထ ဝါပိ ကိန္နရာ;_  
_ပဿန္တိ တံ လောကဟိတာနုကမ္ပကံ,_  
_နဘေဝ အစ္စုဂ္ဂတစန္ဒမဏ္ဍလံ._  

</Paragraph>

</Division>
<Division number="21" book="bu" e="ch" v="21" p="301">

<Paragraph number="22" type="verses" book="bu">
_အာဘဿရာ သုဘကိဏှာ,_  
_ဝေဟပ္ဖလာ အကနိဋ္ဌာ စ ဒေဝတာ;_  
_သုသုဒ္ဓသုက္ကဝတ္ထဝသနာ,_  
_တိဋ္ဌန္တိ ပဉ္ဇလီကတာ._  

</Paragraph>

</Division>
<Division number="22" book="bu" e="ch" v="21" p="301">

<Paragraph number="23" type="verses" book="bu">
_မုဉ္စန္တိ ပုပ္ဖံ ပန ပဉ္စဝဏ္ဏိကံ,_  
_မန္ဒာရဝံ စန္ဒနစုဏ္ဏမိဿိတံ;_  
_ဘမေန္တိ စေလာနိ စ အမ္ဗရေ တဒါ,_  
_“အဟော ဇိနော လောကဟိတာနုကမ္ပကော._  

</Paragraph>

</Division>
<Division number="23" book="bu" e="ch" v="21" p="301">

<Paragraph number="24" type="verses" book="bu">
_တုဝံ သတ္ထာ စ ကေတူ စ,_  
_ဓဇော ယူပေါ စ ပါဏိနံ;_  
_ပရာယဏော ပတိဋ္ဌာ စ,_  
_ဒီပေါ စ ဒွိပဒုတ္တမော”._  

</Paragraph>

</Division>
<Division number="24" book="bu" e="ch" v="21" p="301">

<Paragraph number="25" type="verses" book="bu">
_ဒသသဟဿီလောကဓာတုယာ,_  
_ဒေဝတာယော မဟိဒ္ဓိကာ;_  
_ပရိဝါရေတွာ နမဿန္တိ,_  
_တုဋ္ဌဟဋ္ဌာ ပမောဒိတာ._  

</Paragraph>

</Division>
<Division number="25" book="bu" e="ch" v="21" p="301">

<Paragraph number="26" type="verses" book="bu">
_ဒေဝတာ ဒေဝကညာ စ,_  
_ပသန္နာ တုဋ္ဌမာနသာ;_  
_ပဉ္စဝဏ္ဏိကပုပ္ဖေဟိ,_  
_ပူဇယန္တိ နရာသဘံ._  

</Paragraph>

</Division>
<Division number="26" book="bu" e="ch" v="21" p="302">

<Paragraph number="27" type="verses" book="bu">
_ပဿန္တိ တံ ဒေဝသင်္ဃာ,_  
_ပသန္နာ တုဋ္ဌမာနသာ;_  
_ပဉ္စဝဏ္ဏိကပုပ္ဖေဟိ,_  
_ပူဇယန္တိ နရာသဘံ._  

</Paragraph>

</Division>
<Division number="27" book="bu" e="ch" v="21" p="302">

<Paragraph number="28" type="verses" book="bu">
_“အဟော အစ္ဆရိယံ လောကေ,_  
_အဗ္ဘုတံ လောမဟံသနံ;_  
_န မေဒိသံ ဘူတပုဗ္ဗံ,_  
_အစ္ဆေရံ လောမဟံသနံ”._  

</Paragraph>

</Division>
<Division number="28" book="bu" e="ch" v="21" p="302">

<Paragraph number="29" type="verses" book="bu">
_သကသကမှိ ဘဝနေ,_  
_နိသီဒိတွာန ဒေဝတာ;_  
_ဟသန္တိ တာ မဟာဟသိတံ,_  
_ဒိသွာနစ္ဆေရကံ နဘေ._  

</Paragraph>

</Division>
<Division number="29" book="bu" e="ch" v="21" p="302">

<Paragraph number="30" type="verses" book="bu">
_အာကာသဋ္ဌာ စ ဘူမဋ္ဌာ,_  
_တိဏပန္ထနိဝါသိနော;_  
_ကတဉ္ဇလီ နမဿန္တိ,_  
_တုဋ္ဌဟဋ္ဌာ ပမောဒိတာ._  

</Paragraph>

</Division>
<Division number="30" book="bu" e="ch" v="21" p="302">

<Paragraph number="31" type="verses" book="bu">
_ယေပိ ဒီဃာယုကာ နာဂါ,_  
_ပုညဝန္တော မဟိဒ္ဓိကာ;_  
_ပမောဒိတာ နမဿန္တိ,_  
_ပူဇယန္တိ နရုတ္တမံ._  

</Paragraph>

</Division>
<Division number="31" book="bu" e="ch" v="21" p="302">

<Paragraph number="32" type="verses" book="bu">
_သင်္ဂီတိယော ပဝတ္တေန္တိ,_  
_အမ္ဗရေ အနိလဉ္ဇသေ;_  
_စမ္မနဒ္ဓါနိ ဝါဒေန္တိ,_  
_ဒိသွာနစ္ဆေရကံ နဘေ._  

</Paragraph>

</Division>
<Division number="32" book="bu" e="ch" v="21" p="302">

<Paragraph number="33" type="verses" book="bu">
_သင်္ခါ စ ပဏဝါ စေဝ,_  
_အထောပိ ဍိဏ္ဍိမာ ဗဟူ;_  
_အန္တလိက္ခသ္မိံ ဝဇ္ဇန္တိ,_  
_ဒိသွာနစ္ဆေရကံ နဘေ._  

</Paragraph>

</Division>
<Division number="33" book="bu" e="ch" v="21" p="302">

<Paragraph number="34" type="verses" book="bu">
_“အဗ္ဘုတော ဝတ နော အဇ္ဇ,_  
ဥပ္ပဇ္ဇိ လောမဟံသနော;_  
_ဓုဝမတ္ထသိဒ္ဓိံ လဘာမ,_  
_ခဏော နော ပဋိပါဒိတော”._  

</Paragraph>

</Division>
<Division number="34" book="bu" e="ch" v="21" p="302">

<Paragraph number="35" type="verses" book="bu">
_ဗုဒ္ဓေါတိ တေသံ သုတွာန,_  
_ပီတိ ဥပ္ပဇ္ဇိ တာဝဒေ;_  
_ဗုဒ္ဓေါ ဗုဒ္ဓေါတိ ကထယန္တာ,_  
_တိဋ္ဌန္တိ ပဉ္ဇလီကတာ._  

</Paragraph>

</Division>
<Division number="35" book="bu" e="ch" v="21" p="302">

<Paragraph number="36" type="verses" book="bu">
_ဟိင်္ကာရာ သာဓုကာရာ စ,_  
ဥက္ကုဋ္ဌိ သမ္ပဟံသနံ;_  
_ပဇာ စ ဝိဝိဓာ ဂဂနေ,_  
_ဝတ္တေန္တိ ပဉ္ဇလီကတာ._  

</Paragraph>

</Division>
<Division number="36" book="bu" e="ch" v="21" p="302">

<Paragraph number="37" type="verses" book="bu">
_ဂါယန္တိ သေဠေန္တိ စ ဝါဒယန္တိ စ,_  
_ဘုဇာနိ ပေါထေန္တိ စ နစ္စယန္တိ စ;_  
_မုဉ္စန္တိ ပုပ္ဖံ ပန ပဉ္စဝဏ္ဏိကံ,_  
_မန္ဒာရဝံ စန္ဒနစုဏ္ဏမိဿိတံ._  

</Paragraph>

</Division>
<Division number="37" book="bu" e="ch" v="21" p="302">

<Paragraph number="38" type="verses" book="bu">
_“ယထာ တုယှံ မဟာဝီရ,_  
_ပါဒေသု စက္ကလက္ခဏံ;_  
_ဓဇဝဇိရပဋာကာ,_  
_ဝဍ္ဎမာနင်္ကုသာစိတံ._  

</Paragraph>

</Division>
<Division number="38" book="bu" e="ch" v="21" p="303">

<Paragraph number="39" type="verses" book="bu">
_ရူပေ သီလေ သမာဓိမှိ,_  
_ပညာယ စ အသာဒိသော;_  
_ဝိမုတ္တိယာ အသမသမော,_  
_ဓမ္မစက္ကပ္ပဝတ္တနေ._  

</Paragraph>

</Division>
<Division number="39" book="bu" e="ch" v="21" p="303">

<Paragraph number="40" type="verses" book="bu">
_ဒသနာဂဗလံ ကာယေ,_  
_တုယှံ ပါကတိကံ ဗလံ;_  
ဣဒ္ဓိဗလေန အသမော,_  
_ဓမ္မစက္ကပ္ပဝတ္တနေ._  

</Paragraph>

</Division>
<Division number="40" book="bu" e="ch" v="21" p="303">

<Paragraph number="41" type="verses" book="bu">
_ဧဝံ သဗ္ဗဂုဏူပေတံ,_  
_သဗ္ဗင်္ဂသမုပါဂတံ;_  
_မဟာမုနိံ ကာရုဏိကံ,_  
_လောကနာထံ နမဿထ._  

</Paragraph>

</Division>
<Division number="41" book="bu" e="ch" v="21" p="303">

<Paragraph number="42" type="verses" book="bu">
_အဘိဝါဒနံ ထောမနဉ္စ,_  
_ဝန္ဒနဉ္စ ပသံသနံ;_  
_နမဿနဉ္စ ပူဇဉ္စ,_  
_သဗ္ဗံ အရဟသီ တုဝံ._  

</Paragraph>

</Division>
<Division number="42" book="bu" e="ch" v="21" p="303">

<Paragraph number="43" type="verses" book="bu">
_ယေ ကေစိ လောကေ ဝန္ဒနေယျာ,_  
_ဝန္ဒနံ အရဟန္တိ ယေ;_  
_သဗ္ဗသေဋ္ဌော မဟာဝီရ,_  
_သဒိသော တေ န ဝိဇ္ဇတိ._  

</Paragraph>

</Division>
<Division number="43" book="bu" e="ch" v="21" p="303">

<Paragraph number="44" type="verses" book="bu">
_သာရိပုတ္တော မဟာပညော,_  
_သမာဓိဇ္ဈာနကောဝိဒေါ;_  
_ဂိဇ္ဈကူဋေ ဌိတောယေဝ,_  
_ပဿတိ လောကနာယကံ._  

</Paragraph>

</Division>
<Division number="44" book="bu" e="ch" v="21" p="303">

<Paragraph number="45" type="verses" book="bu">
_သုဖုလ္လံ သာလရာဇံဝ,_  
_စန္ဒံဝ ဂဂနေ ယထာ;_  
_မဇ္ဈနှိကေဝ သူရိယံ,_  
_ဩလောကေသိ နရာသဘံ._  

</Paragraph>

</Division>
<Division number="45" book="bu" e="ch" v="21" p="303">

<Paragraph number="46" type="verses" book="bu">
_ဇလန္တံ ဒီပရုက္ခံဝ,_  
_တရုဏသူရိယံဝ ဥဂ္ဂတံ;_  
_ဗျာမပ္ပဘာနုရဉ္ဇိတံ,_  
_ဓီရံ ပဿတိ လောကနာယကံ._  

</Paragraph>

</Division>
<Division number="46" book="bu" e="ch" v="21" p="303">

<Paragraph number="47" type="verses" book="bu">
_ပဉ္စန္နံ ဘိက္ခုသတာနံ,_  
_ကတကိစ္စာန တာဒိနံ;_  
_ခီဏာသဝါနံ ဝိမလာနံ,_  
_ခဏေန သန္နိပါတယိ._  

</Paragraph>

</Division>
<Division number="47" book="bu" e="ch" v="21" p="303">

<Paragraph number="48" type="verses" book="bu">
_လောကပ္ပသာဒနံ နာမ,_  
_ပါဋိဟီရံ နိဒဿယိ;_  
_အမှေပိ တတ္ထ ဂန္တွာန,_  
_ဝန္ဒိဿာမ မယံ ဇိနံ._  

</Paragraph>

</Division>
<Division number="48" book="bu" e="ch" v="21" p="303">

<Paragraph number="49" type="verses" book="bu">
_ဧထ သဗ္ဗေ ဂမိဿာမ,_  
_ပုစ္ဆိဿာမ မယံ ဇိနံ;_  
_ကင်္ခံ ဝိနောဒယိဿာမ,_  
_ပဿိတွာ လောကနာယကံ”._  

</Paragraph>

</Division>
<Division number="49" book="bu" e="ch" v="21" p="303">

<Paragraph number="50" type="verses" book="bu">
_သာဓူတိ တေ ပဋိဿုတွာ,_  
_နိပကာ သံဝုတိန္ဒြိယာ;_  
_ပတ္တစီဝရမာဒါယ,_  
_တရမာနာ ဥပါဂမုံ._  

</Paragraph>

</Division>
<Division number="50" book="bu" e="ch" v="21" p="303">

<Paragraph number="51" type="verses" book="bu">
_ခီဏာသဝေဟိ ဝိမလေဟိ,_  
_ဒန္တေဟိ ဥတ္တမေ ဒမေ;_  
_သာရိပုတ္တော မဟာပညော,_  
ဣဒ္ဓိယာ ဥပသင်္ကမိ._  

</Paragraph>

</Division>
<Division number="51" book="bu" e="ch" v="21" p="304">

<Paragraph number="52" type="verses" book="bu">
_တေဟိ ဘိက္ခူဟိ ပရိဝုတော,_  
_သာရိပုတ္တော မဟာဂဏီ;_  
_လဠန္တော ဒေဝေါဝ ဂဂနေ,_  
ဣဒ္ဓိယာ ဥပသင်္ကမိ._  

</Paragraph>

</Division>
<Division number="52" book="bu" e="ch" v="21" p="304">

<Paragraph number="53" type="verses" book="bu">
ဥက္ကာသိတဉ္စ ခိပိတံ,_  
_အဇ္ဈုပေက္ခိယ သုဗ္ဗတာ;_  
_သဂါရဝါ သပ္ပတိဿာ,_  
_သမ္ဗုဒ္ဓံ ဥပသင်္ကမုံ._  

</Paragraph>

</Division>
<Division number="53" book="bu" e="ch" v="21" p="304">

<Paragraph number="54" type="verses" book="bu">
ဥပသင်္ကမိတွာ ပဿန္တိ,_  
_သယမ္ဘုံ လောကနာယကံ;_  
_နဘေ အစ္စုဂ္ဂတံ ဓီရံ,_  
_စန္ဒံဝ ဂဂနေ ယထာ._  

</Paragraph>

</Division>
<Division number="54" book="bu" e="ch" v="21" p="304">

<Paragraph number="55" type="verses" book="bu">
_ဇလန္တံ ဒီပရုက္ခံဝ,_  
_ဝိဇ္ဇုံဝ ဂဂနေ ယထာ;_  
_မဇ္ဈနှိကေဝ သူရိယံ,_  
_ပဿန္တိ လောကနာယကံ._  

</Paragraph>

</Division>
<Division number="55" book="bu" e="ch" v="21" p="304">

<Paragraph number="56" type="verses" book="bu">
_ပဉ္စဘိက္ခုသတာ သဗ္ဗေ,_  
_ပဿန္တိ လောကနာယကံ;_  
_ရဟဒမိဝ ဝိပ္ပသန္နံ,_  
_သုဖုလ္လံ ပဒုမံ ယထာ._  

</Paragraph>

</Division>
<Division number="56" book="bu" e="ch" v="21" p="304">

<Paragraph number="57" type="verses" book="bu">
_အဉ္ဇလိံ ပဂ္ဂဟေတွာန,_  
_တုဋ္ဌဟဋ္ဌာ ပမောဒိတာ;_  
_နမဿမာနာ နိပတန္တိ,_  
_သတ္ထုနော စက္ကလက္ခဏေ._  

</Paragraph>

</Division>
<Division number="57" book="bu" e="ch" v="21" p="304">

<Paragraph number="58" type="verses" book="bu">
_သာရိပုတ္တော မဟာပညော,_  
_ကောရဏ္ဍသမသာဒိသော;_  
_သမာဓိဇ္ဈာနကုသလော,_  
_ဝန္ဒတေ လောကနာယကံ._  

</Paragraph>

</Division>
<Division number="58" book="bu" e="ch" v="21" p="304">

<Paragraph number="59" type="verses" book="bu">
_ဂဇ္ဇိတာ ကာလမေဃောဝ,_  
_နီလုပ္ပလသမသာဒိသော;_  
ဣဒ္ဓိဗလေန အသမော,_  
_မောဂ္ဂလ္လာနော မဟိဒ္ဓိကော._  

</Paragraph>

</Division>
<Division number="59" book="bu" e="ch" v="21" p="304">

<Paragraph number="60" type="verses" book="bu">
_မဟာကဿပေါပိ စ ထေရော,_  
ဥတ္တတ္တကနကသန္နိဘော;_  
_ဓုတဂုဏေ အဂ္ဂနိက္ခိတ္တော,_  
_ထောမိတော သတ္ထုဝဏ္ဏိတော._  

</Paragraph>

</Division>
<Division number="60" book="bu" e="ch" v="21" p="304">

<Paragraph number="61" type="verses" book="bu">
_ဒိဗ္ဗစက္ခူနံ ယော အဂ္ဂေါ,_  
_အနုရုဒ္ဓေါ မဟာဂဏီ;_  
_ဉာတိသေဋ္ဌော ဘဂဝတော,_  
_အဝိဒူရေဝ တိဋ္ဌတိ._  

</Paragraph>

</Division>
<Division number="61" book="bu" e="ch" v="21" p="304">

<Paragraph number="62" type="verses" book="bu">
_အာပတ္တိအနာပတ္တိယာ,_  
_သတေကိစ္ဆာယ ကောဝိဒေါ;_  
_ဝိနယေ အဂ္ဂနိက္ခိတ္တော,_  
ဥပါလိ သတ္ထုဝဏ္ဏိတော._  

</Paragraph>

</Division>
<Division number="62" book="bu" e="ch" v="21" p="304">

<Paragraph number="63" type="verses" book="bu">
_သုခုမနိပုဏတ္ထပဋိဝိဒ္ဓေါ,_  
_ကထိကာနံ ပဝရော ဂဏီ;_  
ဣသိ မန္တာနိယာ ပုတ္တော,_  
_ပုဏ္ဏော နာမာတိ ဝိဿုတော._  

</Paragraph>

</Division>
<Division number="63" book="bu" e="ch" v="21" p="304">

<Paragraph number="64" type="verses" book="bu">
_ဧတေသံ စိတ္တမညာယ,_  
_ဩပမ္မကုသလော မုနိ;_  
_ကင်္ခစ္ဆေဒေါ မဟာဝီရော,_  
_ကထေသိ အတ္တနော ဂုဏံ._  

</Paragraph>

</Division>
<Division number="64" book="bu" e="ch" v="21" p="305">

<Paragraph number="65" type="verses" book="bu">
_“စတ္တာရော တေ အသင်္ခေယျာ,_  
_ကောဋိ ယေသံ န နာယတိ;_  
_သတ္တကာယော စ အာကာသော,_  
_စက္ကဝါဠာ စနန္တကာ;_  
_ဗုဒ္ဓဉာဏံ အပ္ပမေယျံ,_  
_န သက္ကာ ဧတေ ဝိဇာနိတုံ._  

</Paragraph>

</Division>
<Division number="65" book="bu" e="ch" v="21" p="305">

<Paragraph number="66" type="verses" book="bu">
_ကိမေတံ အစ္ဆရိယံ လောကေ,_  
_ယံ မေ ဣဒ္ဓိဝိကုဗ္ဗနံ;_  
_အညေ ဗဟူ အစ္ဆရိယာ,_  
_အဗ္ဘုတာ လောမဟံသနာ._  

</Paragraph>

</Division>
<Division number="66" book="bu" e="ch" v="21" p="305">

<Paragraph number="67" type="verses" book="bu">
_ယဒါဟံ တုသိတေ ကာယေ,_  
_သန္တုသိတော နာမဟံ တဒါ;_  
_ဒသသဟဿီ သမာဂမ္မ,_  
_ယာစန္တိ ပဉ္ဇလီ မမံ._  

</Paragraph>

</Division>
<Division number="67" book="bu" e="ch" v="21" p="305">

<Paragraph number="68" type="verses" book="bu">
_‘ကာလော ခေါ တေ မဟာဝီရ,_  
ဥပ္ပဇ္ဇ မာတုကုစ္ဆိယံ;_  
_သဒေဝကံ တာရယန္တော,_  
_ဗုဇ္ဈဿု အမတံ ပဒံ’._  

</Paragraph>

</Division>
<Division number="68" book="bu" e="ch" v="21" p="305">

<Paragraph number="69" type="verses" book="bu">
_တုသိတာ ကာယာ စဝိတွာန,_  
_ယဒါ ဩက္ကမိ ကုစ္ဆိယံ;_  
_ဒသသဟဿီလောကဓာတု,_  
_ကမ္ပိတ္ထ ဓရဏီ တဒါ._  

</Paragraph>

</Division>
<Division number="69" book="bu" e="ch" v="21" p="305">

<Paragraph number="70" type="verses" book="bu">
_ယဒါဟံ မာတုကုစ္ဆိတော,_  
_သမ္ပဇာနောဝ နိက္ခမိံ;_  
_သာဓုကာရံ ပဝတ္တေန္တိ,_  
_ဒသသဟဿီ ပကမ္ပထ._  

</Paragraph>

</Division>
<Division number="70" book="bu" e="ch" v="21" p="305">

<Paragraph number="71" type="verses" book="bu">
_ဩက္ကန္တိံ မေ သမော နတ္ထိ,_  
_ဇာတိတော အဘိနိက္ခမေ;_  
_သမ္ဗောဓိယံ အဟံ သေဋ္ဌော,_  
_ဓမ္မစက္ကပ္ပဝတ္တနေ._  

</Paragraph>

</Division>
<Division number="71" book="bu" e="ch" v="21" p="305">

<Paragraph number="72" type="verses" book="bu">
_အဟော အစ္ဆရိယံ လောကေ,_  
_ဗုဒ္ဓါနံ ဂုဏမဟန္တတာ;_  
_ဒသသဟဿီလောကဓာတု,_  
_ဆပ္ပကာရံ ပကမ္ပထ;_  
_ဩဘာသော စ မဟာ အာသိ,_  
_အစ္ဆေရံ လောမဟံသနံ”._  

</Paragraph>

</Division>
<Division number="72" book="bu" e="ch" v="21" p="305">

<Paragraph number="73" type="verses" book="bu">
_ဘဂဝါ တမှိ သမယေ,_  
_လောကဇေဋ္ဌော နရာသဘော;_  
_သဒေဝကံ ဒဿယန္တော,_  
ဣဒ္ဓိယာ စင်္ကမီ ဇိနော._  

</Paragraph>

</Division>
<Division number="73" book="bu" e="ch" v="21" p="305">

<Paragraph number="74" type="verses" book="bu">
_စင်္ကမေ စင်္ကမန္တောဝ,_  
_ကထေသိ လောကနာယကော;_  
_အန္တရာ န နိဝတ္တေတိ,_  
_စတုဟတ္ထေ စင်္ကမေ ယထာ._  

</Paragraph>

</Division>
<Division number="74" book="bu" e="ch" v="21" p="305">

<Paragraph number="75" type="verses" book="bu">
_သာရိပုတ္တော မဟာပညော,_  
_သမာဓိဇ္ဈာနကောဝိဒေါ;_  
_ပညာယ ပါရမိပ္ပတ္တော,_  
_ပုစ္ဆတိ လောကနာယကံ._  

</Paragraph>

</Division>
<Division number="75" book="bu" e="ch" v="21" p="305">

<Paragraph number="76" type="verses" book="bu">
_“ကီဒိသော တေ မဟာဝီရ,_  
_အဘိနီဟာရော နရုတ္တမ;_  
_ကမှိ ကာလေ တယာ ဓီရ,_  
_ပတ္ထိတာ ဗောဓိမုတ္တမာ._  

</Paragraph>

</Division>
<Division number="76" book="bu" e="ch" v="21" p="306">

<Paragraph number="77" type="verses" book="bu">
_ဒါနံ သီလဉ္စ နေက္ခမ္မံ,_  
_ပညာဝီရိယဉ္စ ကီဒိသံ;_  
_ခန္တိသစ္စမဓိဋ္ဌာနံ,_  
_မေတ္တုပေက္ခာ စ ကီဒိသာ._  

</Paragraph>

</Division>
<Division number="77" book="bu" e="ch" v="21" p="306">

<Paragraph number="78" type="verses" book="bu">
_ဒသ ပါရမီ တယာ ဓီရ,_  
_ကီဒိသီ လောကနာယက;_  
_ကထံ ဥပပါရမီ ပုဏ္ဏာ,_  
_ပရမတ္ထပါရမီ ကထံ”._  

</Paragraph>

</Division>
<Division number="78" book="bu" e="ch" v="21" p="306">

<Paragraph number="79" type="verses" book="bu">
_တဿ ပုဋ္ဌော ဝိယာကာသိ,_  
_ကရဝီကမဓုရဂိရော;_  
_နိဗ္ဗာပယန္တော ဟဒယံ,_  
_ဟာသယန္တော သဒေဝကံ._  

</Paragraph>

</Division>
<Division number="79" book="bu" e="ch" v="21" p="306">

<Paragraph number="80" type="verses" book="bu">
_အတီတဗုဒ္ဓါနံ ဇိနာနံ ဒေသိတံ,_  
_နိကီလိတံ ဗုဒ္ဓပရမ္ပရာဂတံ;_  
_ပုဗ္ဗေနိဝါသာနုဂတာယ ဗုဒ္ဓိယာ,_  
_ပကာသယီ လောကဟိတံ သဒေဝကေ._  

</Paragraph>

</Division>
<Division number="80" book="bu" e="ch" v="21" p="306">

<Paragraph number="81" type="verses" book="bu">
_“ပီတိပါမောဇ္ဇဇနနံ,_  
_သောကသလ္လဝိနောဒနံ;_  
_သဗ္ဗသမ္ပတ္တိပဋိလာဘံ,_  
_စိတ္တီကတွာ သုဏာထ မေ._  

</Paragraph>

</Division>
<Division number="81" book="bu" e="ch" v="21" p="306">

<Paragraph number="82" type="verses" book="bu">
_မဒနိမ္မဒနံ သောကနုဒံ,_  
_သံသာရပရိမောစနံ;_  
_သဗ္ဗဒုက္ခက္ခယံ မဂ္ဂံ,_  
_သက္ကစ္စံ ပဋိပဇ္ဇထာ”တိ._  


</Paragraph>
</Division>

<Paragraph number="83" type="center" book="bu">
ရတနစင်္ကမနကဏ္ဍော နိဋ္ဌိတော.
</Paragraph>