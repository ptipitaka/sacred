---
title: 14 သုဇာတဗုဒ္ဓဝံသ
tableOfContents: false
sidebar:
  order: 15
type: tipitaka
basket: su
book: bu
review:
  current: review
  updated: '2025-10-23T09:13:33.975766'
  updated_by: ''
  notes: ''
  history:
  - state: review
    date: '2025-10-23T09:13:33.975766'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="348">

<Paragraph number="630" type="verses" book="bu">
_“တတ္ထေဝ မဏ္ဍကပ္ပမှိ,_  
_သုဇာတော နာမ နာယကော;_  
_သီဟဟနုသဘက္ခန္ဓော,_  
_အပ္ပမေယျော ဒုရာသဒေါ._  

</Paragraph>

</Division>
<Division number="2" book="bu" e="ch" v="21" p="348">

<Paragraph number="631" type="verses" book="bu">
_စန္ဒောဝ ဝိမလော သုဒ္ဓေါ,_  
_သတရံသီဝ ပတာပဝါ;_  
_ဧဝံ သောဘတိ သမ္ဗုဒ္ဓေါ,_  
_ဇလန္တော သိရိယာ သဒါ._  

</Paragraph>

</Division>
<Division number="3" book="bu" e="ch" v="21" p="348">

<Paragraph number="632" type="verses" book="bu">
_ပါပုဏိတွာန သမ္ဗုဒ္ဓေါ,_  
_ကေဝလံ ဗောဓိမုတ္တမံ;_  
_သုမင်္ဂလမှိ နဂရေ,_  
_ဓမ္မစက္ကံ ပဝတ္တယိ._  

</Paragraph>

</Division>
<Division number="4" book="bu" e="ch" v="21" p="348">

<Paragraph number="633" type="verses" book="bu">
_ဒေသေန္တေ ပဝရံ ဓမ္မံ,_  
_သုဇာတေ လောကနာယကေ;_  
_အသီတိကောဋီ အဘိသမိံသု,_  
_ပဌမေ ဓမ္မဒေသနေ._  

</Paragraph>

</Division>
<Division number="5" book="bu" e="ch" v="21" p="348">

<Paragraph number="634" type="verses" book="bu">
_ယဒါ သုဇာတော အမိတယသော,_  
_ဒေဝေ ဝဿံ ဥပါဂမိ;_  
_သတ္တတိံသသတသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="6" book="bu" e="ch" v="21" p="348">

<Paragraph number="635" type="verses" book="bu">
_ယဒါ သုဇာတော အသမသမော,_  
ဥပဂစ္ဆိ ပိတုသန္တိကံ;_  
_သဋ္ဌိသတသဟဿာနံ,_  
_တတိယာဘိသမယော အဟု._  

</Paragraph>

</Division>
<Division number="7" book="bu" e="ch" v="21" p="348">

<Paragraph number="636" type="verses" book="bu">
_သန္နိပါတာ တယော အာသုံ,_  
_သုဇာတဿ မဟေသိနော;_  
_ခီဏာသဝါနံ ဝိမလာနံ,_  
_သန္တစိတ္တာန တာဒိနံ._  

</Paragraph>

</Division>
<Division number="8" book="bu" e="ch" v="21" p="349">

<Paragraph number="637" type="verses" book="bu">
_အဘိညာဗလပ္ပတ္တာနံ,_  
_အပ္ပတ္တာနံ ဘဝါဘဝေ;_  
_သဋ္ဌိသတသဟဿာနိ,_  
_ပဌမံ သန္နိပတိံသု တေ._  

</Paragraph>

</Division>
<Division number="9" book="bu" e="ch" v="21" p="349">

<Paragraph number="638" type="verses" book="bu">
_ပုနာပရံ သန္နိပါတေ,_  
_တိဒိဝေါရောဟဏေ ဇိနေ;_  
_ပညာသသတသဟဿာနံ,_  
_ဒုတိယော အာသိ သမာဂမော._  

</Paragraph>

</Division>
<Division number="10" book="bu" e="ch" v="21" p="349">

<Paragraph number="639" type="verses" book="bu">
ဥပသင်္ကမန္တော နရာသဘံ,_  
_တဿ ယော အဂ္ဂသာဝကော;_  
_စတူဟိ သတသဟဿေဟိ,_  
_သမ္ဗုဒ္ဓံ ဥပသင်္ကမိ._  

</Paragraph>

</Division>
<Division number="11" book="bu" e="ch" v="21" p="349">

<Paragraph number="640" type="verses" book="bu">
_အဟံ တေန သမယေန,_  
_စတုဒီပမှိ ဣဿရော;_  
_အန္တလိက္ခစရော အာသိံ,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="12" book="bu" e="ch" v="21" p="349">

<Paragraph number="641" type="verses" book="bu">
_လောကေ အစ္ဆရိယံ ဒိသွာ,_  
_အဗ္ဘုတံ လောမဟံသနံ;_  
ဥပဂန္တွာန ဝန္ဒိံ သော,_  
_သုဇာတံ လောကနာယကံ._  

</Paragraph>

</Division>
<Division number="13" book="bu" e="ch" v="21" p="349">

<Paragraph number="642" type="verses" book="bu">
_စတုဒီပေ မဟာရဇ္ဇံ,_  
_ရတနေ သတ္တ ဥတ္တမေ;_  
_ဗုဒ္ဓေ နိယျာဒယိတွာန,_  
_ပဗ္ဗဇိံ တဿ သန္တိကေ._  

</Paragraph>

</Division>
<Division number="14" book="bu" e="ch" v="21" p="349">

<Paragraph number="643" book="bu">
_အာရာမိကာ ဇနပဒေ,_  
ဥဋ္ဌာနံ ပဋိပိဏ္ဍိယ;_  
ဥပနေန္တိ ဘိက္ခုသံဃဿ,_  
_ပစ္စယံ သယနာသနံ._  

</Paragraph>

</Division>
<Division number="15" book="bu" e="ch" v="21" p="349">

<Paragraph number="644" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_ဒသသဟဿိမှိ ဣဿရော;_  
_‘တိံသကပ္ပသဟဿမှိ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="16" book="bu" e="ch" v="21" p="349">

<Paragraph number="645" type="verses" book="bu">
_ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="17" book="bu" e="ch" v="21" p="349">

<Paragraph number="646" type="verses" book="bu">
_တဿာပိ ဝစနံ သုတွာ,_  
_ဘိယျော ဟာသံ ဇနေသဟံ;_  
_အဓိဋ္ဌဟိံ ဝတံ ဥဂ္ဂံ,_  
_ဒသပါရမိပူရိယာ._  

</Paragraph>

</Division>
<Division number="18" book="bu" e="ch" v="21" p="349">

<Paragraph number="647" type="verses" book="bu">
_သုတ္တန္တံ ဝိနယဉ္စာပိ,_  
_နဝင်္ဂံ သတ္ထုသာသနံ;_  
_သဗ္ဗံ ပရိယာပုဏိတွာန,_  
_သောဘယိံ ဇိနသာသနံ._  

</Paragraph>

</Division>
<Division number="19" book="bu" e="ch" v="21" p="349">

<Paragraph number="648" type="verses" book="bu">
_တတ္ထပ္ပမတ္တော ဝိဟရန္တော,_  
_ဗြဟ္မံ ဘာဝေတွ ဘာဝနံ;_  
_အဘိညာပါရမိံ ဂန္တွာ,_  
_ဗြဟ္မလောကမဂဉ္ဆဟံ._  

</Paragraph>

</Division>
<Division number="20" book="bu" e="ch" v="21" p="349">

<Paragraph number="649" type="verses" book="bu">
_သုမင်္ဂလံ နာမ နဂရံ,_  
ဥဂ္ဂတော နာမ ခတ္တိယော;_  
_မာတာ ပဘာဝတီ နာမ,_  
_သုဇာတဿ မဟေသိနော._  

</Paragraph>

</Division>
<Division number="21" book="bu" e="ch" v="21" p="349">

<Paragraph number="650" type="verses" book="bu">
_နဝဝဿသဟဿာနိ,_  
_အဂါရံ အဇ္ဈ သော ဝသိ;_  
_သိရီ ဥပသိရီ နန္ဒော,_  
_တယော ပါသာဒမုတ္တမာ._  

</Paragraph>

</Division>
<Division number="22" book="bu" e="ch" v="21" p="350">

<Paragraph number="651" type="verses" book="bu">
_တေဝီသတိသဟဿာနိ,_  
_နာရိယော သမလင်္ကတာ;_  
_သိရိနန္ဒာ နာမ နာရီ,_  
ဥပသေနော နာမ အတြဇော._  

</Paragraph>

</Division>
<Division number="23" book="bu" e="ch" v="21" p="350">

<Paragraph number="652" type="verses" book="bu">
_နိမိတ္တေ စတုရော ဒိသွာ,_  
_အဿယာနေန နိက္ခမိ;_  
_အနူနနဝမာသာနိ,_  
_ပဓာနံ ပဒဟီ ဇိနော._  

</Paragraph>

</Division>
<Division number="24" book="bu" e="ch" v="21" p="350">

<Paragraph number="653" type="verses" book="bu">
_ဗြဟ္မုနာ ယာစိတော သန္တော,_  
_သုဇာတော လောကနာယကော;_  
_ဝတ္တိ စက္ကံ မဟာဝီရော,_  
_သုမင်္ဂလုယျာနမုတ္တမေ._  

</Paragraph>

</Division>
<Division number="25" book="bu" e="ch" v="21" p="350">

<Paragraph number="654" type="verses" book="bu">
_သုဒဿနော သုဒေဝေါ စ,_  
_အဟေသုံ အဂ္ဂသာဝကာ;_  
_နာရဒေါ နာမုပဋ္ဌာကော,_  
_သုဇာတဿ မဟေသိနော._  

</Paragraph>

</Division>
<Division number="26" book="bu" e="ch" v="21" p="350">

<Paragraph number="655" type="verses" book="bu">
_နာဂါ စ နာဂသမာလာ စ,_  
_အဟေသုံ အဂ္ဂသာဝိကာ;_  
_ဗောဓိ တဿ ဘဂဝတော,_  
_မဟာဝေဠူတိ ဝုစ္စတိ._  

</Paragraph>

</Division>
<Division number="27" book="bu" e="ch" v="21" p="350">

<Paragraph number="656" type="verses" book="bu">
_သော စ ရုက္ခော ဃနက္ခန္ဓော,_  
_အစ္ဆိဒ္ဒေါ ဟောတိ ပတ္တိကော;_  
ဥဇု ဝံသော ဗြဟာ ဟောတိ,_  
_ဒဿနီယော မနောရမော._  

</Paragraph>

</Division>
<Division number="28" book="bu" e="ch" v="21" p="350">

<Paragraph number="657" type="verses" book="bu">
_ဧကက္ခန္ဓော ပဝဍ္ဎိတွာ,_  
_တတော သာခါ ပဘိဇ္ဇတိ;_  
_ယထာ သုဗဒ္ဓေါ မောရဟတ္ထော,_  
_ဧဝံ သောဘတိ သော ဒုမော._  

</Paragraph>

</Division>
<Division number="29" book="bu" e="ch" v="21" p="350">

<Paragraph number="658" type="verses" book="bu">
_န တဿ ကဏ္ဋကာ ဟောန္တိ,_  
_နာပိ ဆိဒ္ဒံ မဟာ အဟု;_  
_ဝိတ္ထိဏ္ဏသာခေါ အဝိရလော,_  
_သန္ဒစ္ဆာယော မနောရမော._  

</Paragraph>

</Division>
<Division number="30" book="bu" e="ch" v="21" p="350">

<Paragraph number="659" type="verses" book="bu">
_သုဒတ္တော စေဝ စိတ္တော စ,_  
_အဟေသုံ အဂ္ဂုပဋ္ဌကာ;_  
_သုဘဒ္ဒါ စ ပဒုမာ စ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="31" book="bu" e="ch" v="21" p="350">

<Paragraph number="660" type="verses" book="bu">
_ပညာသရတနော အာသိ,_  
ဥစ္စတ္တနေန သော ဇိနော;_  
_သဗ္ဗာကာရဝရူပေတော,_  
_သဗ္ဗဂုဏမုပါဂတော._  

</Paragraph>

</Division>
<Division number="32" book="bu" e="ch" v="21" p="350">

<Paragraph number="661" type="verses" book="bu">
_တဿ ပဘာ အသမသမာ,_  
_နိဒ္ဓါဝတိ သမန္တတော;_  
_အပ္ပမာဏော အတုလိယော,_  
_ဩပမ္မေဟိ အနူပမော._  

</Paragraph>

</Division>
<Division number="33" book="bu" e="ch" v="21" p="350">

<Paragraph number="662" type="verses" book="bu">
_နဝုတိဝဿသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="34" book="bu" e="ch" v="21" p="350">

<Paragraph number="663" type="verses" book="bu">
_ယထာပိ သာဂရေ ဦမီ,_  
_ဂဂနေ တာရကာ ယထာ;_  
_ဧဝံ တဒါ ပါဝစနံ,_  
_အရဟန္တေဟိ စိတ္တိတံ._  

</Paragraph>

</Division>
<Division number="35" book="bu" e="ch" v="21" p="351">

<Paragraph number="664" type="verses" book="bu">
_သော စ ဗုဒ္ဓေါ အသမသမော,_  
_ဂုဏာနိ စ တာနိ အတုလိယာနိ;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="36" book="bu" e="ch" v="21" p="351">

<Paragraph number="665" type="verses" book="bu">
_သုဇာတော ဇိနဝရော ဗုဒ္ဓေါ,_  
_သိလာရာမမှိ နိဗ္ဗုတော;_  
_တတ္ထေဝ တဿ စေတိယော,_  
_တီဏိဂါဝုတမုဂ္ဂတော”တိ. (651)_  


</Paragraph>
</Division>

<Paragraph number="666" type="center" book="bu">
သုဇာတဿ ဘဂဝတော ဝံသော ဒွါဒသမော.
</Paragraph>