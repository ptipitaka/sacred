---
title: "29 ဓာတုဘာဇနီယကထာ"
tableOfContents: false
sidebar:
  order: 23
type: "tipitaka"
basket: "su"
book: "bu"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="bu">

<Paragraph number="1082" type="verses" book="bu">
_မဟာဂေါတမော ဇိနဝရော,_  
_ကုသိနာရမှိ နိဗ္ဗုတော;_  
_ဓာတုဝိတ္ထာရိကံ အာသိ,_  
_တေသု တေသု ပဒေသတော._  

</Paragraph>

</Division>
<Division number="2" book="bu">

<Paragraph number="1083" type="verses" book="bu">
_ဧကော အဇာတသတ္တုဿ,_  
_ဧကော ဝေသာလိယာ ပုရေ;_  
_ဧကော ကပိလဝတ္ထုသ္မိံ,_  
_ဧကော စ အလ္လကပ္ပကေ._  

</Paragraph>

</Division>
<Division number="3" book="bu">

<Paragraph number="1084" type="verses" book="bu">
_ဧကော စ ရာမဂါမမှိ,_  
_ဧကော စ ဝေဌဒီပကေ;_  
_ဧကော ပါဝေယျကေ မလ္လေ,_  
_ဧကော စ ကောသိနာရကေ._  

</Paragraph>

</Division>
<Division number="4" book="bu">

<Paragraph number="1085" type="verses" book="bu">
_ကုမ္ဘဿ ထူပံ ကာရေသိ,_  
_ဗြာဟ္မဏော ဒေါဏသဝှယော;_  
_အင်္ဂါရထူပံ ကာရေသုံ,_  
_မောရိယာ တုဋ္ဌမာနသာ._  

</Paragraph>

</Division>
<Division number="5" book="bu">

<Paragraph number="1086" type="verses" book="bu">
_အဋ္ဌ သာရီရိကာ ထူပါ,_  
_နဝမော ကုမ္ဘစေတိယော;_  
_အင်္ဂါရထူပေါ ဒသမော,_  
_တဒါယေဝ ပတိဋ္ဌိတော._  

</Paragraph>

</Division>
<Division number="6" book="bu">

<Paragraph number="1087" type="verses" book="bu">
ဥဏှီသံ စတဿော ဒါဌာ,_  
_အက္ခကာ ဒွေ စ ဓာတုယော;_  
_အသမ္ဘိန္နာ ဣမာ သတ္တ,_  
_သေသာ ဘိန္နာဝ ဓာတုယော._  

</Paragraph>

</Division>
<Division number="7" book="bu">

<Paragraph number="1088" type="verses" book="bu">
_မဟန္တာ မုဂ္ဂမတ္တာ စ,_  
_မဇ္ဈိမာ ဘိန္နတဏ္ဍုလာ;_  
_ခုဒ္ဒကာ သာသပမတ္တာ စ,_  
_နာနာဝဏ္ဏာ စ ဓာတုယော._  

</Paragraph>

</Division>
<Division number="8" book="bu">

<Paragraph number="1089" type="verses" book="bu">
_မဟန္တာ သုဝဏ္ဏဝဏ္ဏာ စ,_  
_မုတ္တဝဏ္ဏာ စ မဇ္ဈိမာ;_  
_ခုဒ္ဒကာ မကုလဝဏ္ဏာ စ,_  
_သောဠသဒေါဏမတ္တိကာ._  

</Paragraph>

</Division>
<Division number="9" book="bu">

<Paragraph number="1090" type="verses" book="bu">
_မဟန္တာ ပဉ္စ နာဠိယော,_  
_နာဠိယော ပဉ္စ မဇ္ဈိမာ;_  
_ခုဒ္ဒကာ ဆ နာဠီ စေဝ,_  
_ဧတာ သဗ္ဗာပိ ဓာတုယော._  

</Paragraph>

</Division>
<Division number="10" book="bu">

<Paragraph number="1091" type="verses" book="bu">
ဥဏှီသံ သီဟဠေ ဒီပေ,_  
_ဗြဟ္မလောကေ စ ဝါမကံ;_  
_သီဟဠေ ဒက္ခိဏက္ခဉ္စ,_  
_သဗ္ဗာပေတာ ပတိဋ္ဌိတာ._  

</Paragraph>

</Division>
<Division number="11" book="bu">

<Paragraph number="1092" type="verses" book="bu">
_ဧကာ ဒါဌာ တိဒသပုရေ,_  
_ဧကာ နာဂပုရေ အဟု;_  
_ဧကာ ဂန္ဓာရဝိသယေ,_  
_ဧကာ ကလိင်္ဂရာဇိနော._  

</Paragraph>

</Division>
<Division number="12" book="bu">

<Paragraph number="1093" type="verses" book="bu">
_စတ္တာလီသသမာ ဒန္တာ,_  
_ကေသာ လောမာ စ သဗ္ဗသော;_  
_ဒေဝါ ဟရိံသု ဧကေကံ,_  
_စက္ကဝါဠပရမ္ပရာ._  

</Paragraph>

</Division>
<Division number="13" book="bu">

<Paragraph number="1094" type="verses" book="bu">
_ဝဇိရာယံ ဘဂဝတော,_  
_ပတ္တော ဒဏ္ဍဉ္စ စီဝရံ;_  
_နိဝါသနံ ကုလဃရေ,_  
_ပစ္စတ္ထရဏံ ကပိလဝှယေ._  

</Paragraph>

</Division>
<Division number="14" book="bu">

<Paragraph number="1095" type="verses" book="bu">
_ပါဋလိပုတ္တပုရမှိ,_  
_ကရဏံ ကာယဗန္ဓနံ;_  
_စမ္ပာယုဒကသာဋိယံ,_  
ဥဏ္ဏလောမဉ္စ ကောသလေ._  

</Paragraph>

</Division>
<Division number="15" book="bu">

<Paragraph number="1096" type="verses" book="bu">
_ကာသာဝံ ဗြဟ္မလောကေ စ,_  
_ဝေဌနံ တိဒသေ ပုရေ;_  
_နိသီဒနံ အဝန္တီသု,_  
_ရဋ္ဌေ အတ္ထရဏံ တဒါ._  

</Paragraph>

</Division>
<Division number="16" book="bu">

<Paragraph number="1097" type="verses" book="bu">
_အရဏီ စ မိထိလာယံ,_  
_ဝိဒေဟေ ပရိသာဝနံ;_  
_ဝါသိ သူစိဃရဉ္စာပိ,_  
ဣန္ဒပတ္ထပုရေ တဒါ._  

</Paragraph>

</Division>
<Division number="17" book="bu">

<Paragraph number="1098" type="verses" book="bu">
_ပရိက္ခာရာ အဝသေသာ,_  
_ဇနပဒေ အပရန္တကေ;_  
_ပရိဘုတ္တာနိ မုနိနာ,_  
_အကံသု မနုဇာ တဒါ._  

</Paragraph>

</Division>
<Division number="18" book="bu">

<Paragraph number="1099" type="verses" book="bu">
_ဓာတုဝိတ္ထာရိကံ အာသိ,_  
_ဂေါတမဿ မဟေသိနော;_  
_ပါဏီနံ အနုကမ္ပာယ,_  
_အဟု ပေါရာဏိကံ တဒါတိ. (1070)_
</Paragraph>
</Division>