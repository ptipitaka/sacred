---
title: 7 ရေဝတဗုဒ္ဓဝံသ
tableOfContents: false
sidebar:
  order: 8
type: tipitaka
basket: su
book: bu
review:
  current: review
  updated: '2025-10-23T09:13:34.107740'
  updated_by: ''
  notes: ''
  history:
  - state: review
    date: '2025-10-23T09:13:34.107740'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="bu" e="ch" v="21" p="331">

<Paragraph number="411" type="verses" book="bu">
_သုမနဿ အပရေန,_  
_ရေဝတော နာမ နာယကော;_  
_အနူပမော အသဒိသော,_  
_အတုလော ဥတ္တမော ဇိနော._  

</Paragraph>

</Division>
<Division number="2" book="bu" e="ch" v="21" p="332">

<Paragraph number="412" type="verses" book="bu">
_သောပိ ဓမ္မံ ပကာသေသိ,_  
_ဗြဟ္မုနာ အဘိယာစိတော;_  
_ခန္ဓဓာတုဝဝတ္ထာနံ,_  
_အပ္ပဝတ္တံ ဘဝါဘဝေ._  

</Paragraph>

</Division>
<Division number="3" book="bu" e="ch" v="21" p="332">

<Paragraph number="413" type="verses" book="bu">
_တဿာဘိသမယာ တီဏိ,_  
_အဟေသုံ ဓမ္မဒေသနေ;_  
_ဂဏနာယ န ဝတ္တဗ္ဗော,_  
_ပဌမာဘိသမယော အဟု._  

</Paragraph>

</Division>
<Division number="4" book="bu" e="ch" v="21" p="332">

<Paragraph number="414" type="verses" book="bu">
_ယဒါ အရိန္ဒမံ ရာဇံ,_  
_ဝိနေသိ ရေဝတော မုနိ;_  
_တဒါ ကောဋိသဟဿာနံ,_  
_ဒုတိယာဘိသမယော အဟု._  

</Paragraph>

</Division>
<Division number="5" book="bu" e="ch" v="21" p="332">

<Paragraph number="415" type="verses" book="bu">
_သတ္တာဟံ ပဋိသလ္လာနာ,_  
_ဝုဋ္ဌဟိတွာ နရာသဘော;_  
_ကောဋိသတံ နရမရူနံ,_  
_ဝိနေသိ ဥတ္တမေ ဖလေ._  

</Paragraph>

</Division>
<Division number="6" book="bu" e="ch" v="21" p="332">

<Paragraph number="416" type="verses" book="bu">
_သန္နိပါတာ တယော အာသုံ,_  
_ရေဝတဿ မဟေသိနော;_  
_ခီဏာသဝါနံ ဝိမလာနံ,_  
_သုဝိမုတ္တာန တာဒိနံ._  

</Paragraph>

</Division>
<Division number="7" book="bu" e="ch" v="21" p="332">

<Paragraph number="417" type="verses" book="bu">
_အတိက္ကန္တာ ဂဏနပထံ,_  
_ပဌမံ ယေ သမာဂတာ;_  
_ကောဋိသတသဟဿာနံ,_  
_ဒုတိယော အာသိ သမာဂမော._  

</Paragraph>

</Division>
<Division number="8" book="bu" e="ch" v="21" p="332">

<Paragraph number="418" type="verses" book="bu">
_ယောပိ ပညာယ အသမော,_  
_တဿ စက္ကာနုဝတ္တကော;_  
_သော တဒါ ဗျာဓိတော အာသိ,_  
_ပတ္တော ဇီဝိတသံသယံ._  

</Paragraph>

</Division>
<Division number="9" book="bu" e="ch" v="21" p="332">

<Paragraph number="419" type="verses" book="bu">
_တဿ ဂိလာနပုစ္ဆာယ,_  
_ယေ တဒါ ဥပဂတာ မုနီ;_  
_ကောဋိသဟဿာ အရဟန္တော,_  
_တတိယော အာသိ သမာဂမော._  

</Paragraph>

</Division>
<Division number="10" book="bu" e="ch" v="21" p="332">

<Paragraph number="420" type="verses" book="bu">
_အဟံ တေန သမယေန,_  
_အတိဒေဝေါ နာမ ဗြာဟ္မဏော;_  
ဥပဂန္တွာ ရေဝတံ ဗုဒ္ဓံ,_  
_သရဏံ တဿ ဂဉ္ဆဟံ._  

</Paragraph>

</Division>
<Division number="11" book="bu" e="ch" v="21" p="332">

<Paragraph number="421" type="verses" book="bu">
_တဿ သီလံ သမာဓိဉ္စ,_  
_ပညာဂုဏမနုတ္တမံ;_  
_ထောမယိတွာ ယထာထာမံ,_  
ဥတ္တရီယမဒါသဟံ._  

</Paragraph>

</Division>
<Division number="12" book="bu" e="ch" v="21" p="332">

<Paragraph number="422" type="verses" book="bu">
_သောပိ မံ ဗုဒ္ဓေါ ဗျာကာသိ,_  
_ရေဝတော လောကနာယကော;_  
_“အပရိမေယျိတော ကပ္ပေ,_  
_အယံ ဗုဒ္ဓေါ ဘဝိဿတိ._  

</Paragraph>

</Division>
<Division number="13" book="bu" e="ch" v="21" p="332">

<Paragraph number="423" type="verses" book="bu">
_‘ပဓာနံ ပဒဟိတွာန,_  
_ …ပေ… _  
_ဟေဿာမ သမ္မုခါ ဣမံ’._  

</Paragraph>

</Division>
<Division number="14" book="bu" e="ch" v="21" p="332">

<Paragraph number="424" type="verses" book="bu">
_တဿာပိ ဝစနံ သုတွာ,_  
_ဘိယျော စိတ္တံ ပသာဒယိံ;_  
ဥတ္တရိံ ဝတမဓိဋ္ဌာသိံ,_  
_ဒသပါရမိပူရိယာ._  

</Paragraph>

</Division>
<Division number="15" book="bu" e="ch" v="21" p="332">

<Paragraph number="425" type="verses" book="bu">
_တဒါပိ တံ ဗုဒ္ဓဓမ္မံ,_  
_သရိတွာ အနုဗြူဟယိံ;_  
_အာဟရိဿာမိ တံ ဓမ္မံ,_  
_ယံ မယှံ အဘိပတ္ထိတံ._  

</Paragraph>

</Division>
<Division number="16" book="bu" e="ch" v="21" p="333">

<Paragraph number="426" type="verses" book="bu">
_နဂရံ သုဓညဝတီ နာမ,_  
_ဝိပုလော နာမ ခတ္တိယော;_  
_ဝိပုလာ နာမ ဇနိကာ,_  
_ရေဝတဿ မဟေသိနော._  

</Paragraph>

</Division>
<Division number="17" book="bu" e="ch" v="21" p="333">

<Paragraph number="427" type="verses" book="bu">
_ဆ စ ဝဿသဟဿာနိ,_  
_အဂါရံ အဇ္ဈ သော ဝသိ;_  
_သုဒဿနော ရတနဂ္ဃိ,_  
_အာဝေဠော စ ဝိဘူသိတော;_  
_ပုညကမ္မာဘိနိဗ္ဗတ္တာ,_  
_တယော ပါသာဒမုတ္တမာ._  

</Paragraph>

</Division>
<Division number="18" book="bu" e="ch" v="21" p="333">

<Paragraph number="428" type="verses" book="bu">
_တေတ္တိံသ စ သဟဿာနိ,_  
_နာရိယော သမလင်္ကတာ;_  
_သုဒဿနာ နာမ နာရီ,_  
_ဝရုဏော နာမ အတြဇော._  

</Paragraph>

</Division>
<Division number="19" book="bu" e="ch" v="21" p="333">

<Paragraph number="429" type="verses" book="bu">
_နိမိတ္တေ စတုရော ဒိသွာ,_  
_ရထယာနေန နိက္ခမိ;_  
_အနူနသတ္တမာသာနိ,_  
_ပဓာနံ ပဒဟီ ဇိနော._  

</Paragraph>

</Division>
<Division number="20" book="bu" e="ch" v="21" p="333">

<Paragraph number="430" type="verses" book="bu">
_ဗြဟ္မုနာ ယာစိတော သန္တော,_  
_ရေဝတော လောကနာယကော;_  
_ဝတ္တိ စက္ကံ မဟာဝီရော,_  
_ဝရုဏာရာမေ သိရီဃရေ._  

</Paragraph>

</Division>
<Division number="21" book="bu" e="ch" v="21" p="333">

<Paragraph number="431" type="verses" book="bu">
_ဝရုဏော ဗြဟ္မဒေဝေါ စ,_  
_အဟေသုံ အဂ္ဂသာဝကာ;_  
_သမ္ဘဝေါ နာမုပဋ္ဌာကော,_  
_ရေဝတဿ မဟေသိနော._  

</Paragraph>

</Division>
<Division number="22" book="bu" e="ch" v="21" p="333">

<Paragraph number="432" type="verses" book="bu">
_ဘဒ္ဒါ စေဝ သုဘဒ္ဒါ စ,_  
_အဟေသုံ အဂ္ဂသာဝိကာ;_  
_သောပိ ဗုဒ္ဓေါ အသမသမော,_  
_နာဂမူလေ အဗုဇ္ဈထ._  

</Paragraph>

</Division>
<Division number="23" book="bu" e="ch" v="21" p="333">

<Paragraph number="433" type="verses" book="bu">
_ပဒုမော ကုဉ္ဇရော စေဝ,_  
_အဟေသုံ အဂ္ဂုပဋ္ဌကာ;_  
_သိရီမာ စေဝ ယသဝတီ,_  
_အဟေသုံ အဂ္ဂုပဋ္ဌိကာ._  

</Paragraph>

</Division>
<Division number="24" book="bu" e="ch" v="21" p="333">

<Paragraph number="434" book="bu">
ဥစ္စတ္တနေန သော ဗုဒ္ဓေါ,_  
_အသီတိဟတ္ထမုဂ္ဂတော;_  
_ဩဘာသေတိ ဒိသာ သဗ္ဗာ,_  
ဣန္ဒကေတုဝ ဥဂ္ဂတော._  

</Paragraph>

</Division>
<Division number="25" book="bu" e="ch" v="21" p="333">

<Paragraph number="435" type="verses" book="bu">
_တဿ သရီရေ နိဗ္ဗတ္တာ,_  
_ပဘာမာလာ အနုတ္တရာ;_  
_ဒိဝါ ဝါ ယဒိ ဝါ ရတ္တိံ,_  
_သမန္တာ ဖရတိ ယောဇနံ._  

</Paragraph>

</Division>
<Division number="26" book="bu" e="ch" v="21" p="333">

<Paragraph number="436" type="verses" book="bu">
_သဋ္ဌိဝဿသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="27" book="bu" e="ch" v="21" p="333">

<Paragraph number="437" type="verses" book="bu">
_ဒဿယိတွာ ဗုဒ္ဓဗလံ,_  
_အမတံ လောကေ ပကာသယံ;_  
_နိဗ္ဗာယိ အနုပါဒါနော,_  
_ယထဂ္ဂုပါဒါနသင်္ခယာ._  

</Paragraph>

</Division>
<Division number="28" book="bu" e="ch" v="21" p="333">

<Paragraph number="438" type="verses" book="bu">
_သော စ ကာယော ရတနနိဘော,_  
_သော စ ဓမ္မော အသာဒိသော;_  
_သဗ္ဗံ တမန္တရဟိတံ,_  
_နနု ရိတ္တာ သဗ္ဗသင်္ခါရာ._  

</Paragraph>

</Division>
<Division number="29" book="bu" e="ch" v="21" p="334">

<Paragraph number="439" type="verses" book="bu">
_ရေဝတော ယသဓရော ဗုဒ္ဓေါ,_  
_နိဗ္ဗုတော သော မဟာပုရေ;_  
_ဓာတုဝိတ္ထာရိကံ အာသိ,_  
_တေသု တေသု ပဒေသတော”တိ. (432)_  


</Paragraph>
</Division>

<Paragraph number="440" type="center" book="bu">
ရေဝတဿ ဘဂဝတော ဝံသော ပဉ္စမော.
</Paragraph>