---
title: "13.1.5 ဒူတဇာတက"
tableOfContents: false
sidebar:
  order: 6
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="54" book="ja1">

<Paragraph number="2441" type="verses" book="ja1">
_“ဒူတေ တေ ဗြဟ္မေ ပါဟေသိံ,_  
_ဂင်္ဂါတီရသ္မိ ဈာယတော;_  
_တေသံ ပုဋ္ဌော န ဗျာကာသိ,_  
_ဒုက္ခံ ဂုယှမတံ နု တေ”._  

</Paragraph>

</Division>
<Division number="55" book="ja1">

<Paragraph number="2442" type="verses" book="ja1">
_“သစေ တေ ဒုက္ခမုပ္ပဇ္ဇေ,_  
_ကာသီနံ ရဋ္ဌဝဍ္ဎန;_  
_မာ ခေါ နံ တဿ အက္ခာဟိ,_  
_ယော တံ ဒုက္ခာ န မောစယေ._  

</Paragraph>

</Division>
<Division number="56" book="ja1">

<Paragraph number="2443" type="verses" book="ja1">
_ယော တဿ ဒုက္ခဇာတဿ,_  
_ဧကင်္ဂမပိ ဘာဂသော;_  
_ဝိပ္ပမောစေယျ ဓမ္မေန,_  
_ကာမံ တဿ ပဝေဒယ._  

</Paragraph>

</Division>
<Division number="57" book="ja1">

<Paragraph number="2444" type="verses" book="ja1">
_သုဝိဇာနံ သိင်္ဂါလာနံ,_  
_သကုဏာနဉ္စ ဝဿိတံ;_  
_မနုဿဝဿိတံ ရာဇ,_  
_ဒုဗ္ဗိဇာနတရံ တတော._  

</Paragraph>

</Division>
<Division number="58" book="ja1">

<Paragraph number="2445" type="verses" book="ja1">
_အပိ စေ မညတီ ပေါသော,_  
_ဉာတိ မိတ္တော သခါတိ ဝါ;_  
_ယော ပုဗ္ဗေ သုမနော ဟုတွာ,_  
_ပစ္ဆာ သမ္ပဇ္ဇတေ ဒိသော._  

</Paragraph>

</Division>
<Division number="59" book="ja1">

<Paragraph number="2446" type="verses" book="ja1">
_ယော အတ္တနော ဒုက္ခမနာနုပုဋ္ဌော,_  
_ပဝေဒယေ ဇန္တု အကာလရူပေ;_  
_အာနန္ဒိနော တဿ ဘဝန္တိမိတ္တာ,_  
_ဟိတေသိနော တဿ ဒုခီ ဘဝန္တိ._  

</Paragraph>

</Division>
<Division number="60" book="ja1">

<Paragraph number="2447" type="verses" book="ja1">
_ကာလဉ္စ ဉတွာန တထာဝိဓဿ,_  
_မေဓာဝီနံ ဧကမနံ ဝိဒိတွာ;_  
_အက္ခေယျ တိဗ္ဗာနိ ပရဿ ဓီရော,_  
_သဏှံ ဂိရံ အတ္ထဝတိံ ပမုဉ္စေ._  

</Paragraph>

</Division>
<Division number="61" book="ja1">

<Paragraph number="2448" type="verses" book="ja1">
_သစေ စ ဇညာ အဝိသယှမတ္တနော,_  
_န တေ ဟိ မယှံ သုခါဂမာယ;_  
_ဧကောဝ တိဗ္ဗာနိ သဟေယျ ဓီရော,_  
_သစ္စံ ဟိရောတ္တပ္ပမပေက္ခမာနော._  

</Paragraph>

</Division>
<Division number="62" book="ja1">

<Paragraph number="2449" type="verses" book="ja1">
_အဟံ ရဋ္ဌေ ဝိစရန္တော,_  
_နိဂမေ ရာဇဓာနိယော;_  
_ဘိက္ခမာနော မဟာရာဇ,_  
_အာစရိယဿ ဓနတ္ထိကော._  

</Paragraph>

</Division>
<Division number="63" book="ja1">

<Paragraph number="2450" type="verses" book="ja1">
_ဂဟပတီ ရာဇပုရိသေ,_  
_မဟာသာလေ စ ဗြာဟ္မဏေ;_  
_အလတ္ထံ သတ္တ နိက္ခာနိ,_  
_သုဝဏ္ဏဿ ဇနာဓိပ;_  
_တေ မေ နဋ္ဌာ မဟာရာဇ,_  
_တသ္မာ သောစာမဟံ ဘုသံ._  

</Paragraph>

</Division>
<Division number="64" book="ja1">

<Paragraph number="2451" type="verses" book="ja1">
_ပုရိသာ တေ မဟာရာဇ,_  
_မနသာနုဝိစိန္တိတာ;_  
_နာလံ ဒုက္ခာ ပမောစေတုံ,_  
_တသ္မာ တေသံ န ဗျာဟရိံ._  

</Paragraph>

</Division>
<Division number="65" book="ja1">

<Paragraph number="2452" type="verses" book="ja1">
_တွဉ္စ ခေါ မေ မဟာရာဇ,_  
_မနသာနုဝိစိန္တိတော;_  
_အလံ ဒုက္ခာ ပမောစေတုံ,_  
_တသ္မာ တုယှံ ပဝေဒယိံ”._  

</Paragraph>

</Division>
<Division number="66" book="ja1">

<Paragraph number="2453" type="verses" book="ja1">
_“တဿာဒါသိ ပသန္နတ္တော,_  
_ကာသီနံ ရဋ္ဌဝဍ္ဎနော;_  
_ဇာတရူပမယေ နိက္ခေ,_  
_သုဝဏ္ဏဿ စတုဒ္ဒသာ”တိ._  


</Paragraph>
</Division>

<Paragraph number="2454" type="center" book="ja1">
ဒူတဇာတကံ ပဉ္စမံ.
</Paragraph>