---
title: 10.1.6 ကဏှဒီပါယနဇာတက
tableOfContents: false
sidebar:
  order: 6
type: tipitaka
basket: su
book: ja1
review:
  current: review
  updated: '2025-10-27T21:48:43.370843'
  updated_by: ''
  notes: ''
  history:
  - state: review
    date: '2025-10-27T21:48:43.370843'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="62" book="ja1" e="ch" v="22" p="208">

<Paragraph number="1975" type="verses" book="ja1">
_“သတ္တာဟမေဝါဟံ ပသန္နစိတ္တော,_  
_ပုညတ္ထိကော အာစရိံ ဗြဟ္မစရိယံ;_  
_အထာပရံ ယံ စရိတံ မမေဒံ,_  
_ဝဿာနိ ပညာသ သမာဓိကာနိ;_  
_အကာမကောဝါပိ အဟံ စရာမိ,_  
_ဧတေန သစ္စေန သုဝတ္ထိ ဟောတု;_  
_ဟတံ ဝိသံ ဇီဝတု ယညဒတ္တော”._  

</Paragraph>

</Division>
<Division number="63" book="ja1" e="ch" v="22" p="209">

<Paragraph number="1976" type="verses" book="ja1">
_“ယသ္မာ ဒါနံ နာဘိနန္ဒိံ ကဒါစိ,_  
_ဒိသွာနဟံ အတိထိံ ဝါသကာလေ;_  
_န စာပိ မေ အပ္ပိယတံ အဝေဒုံ,_  
_ဗဟုဿုတာ သမဏဗြာဟ္မဏာ စ”._  
_အကာမကောဝါပိ အဟံ ဒဒါမိ,_  
_ဧတေန သစ္စေန သုဝတ္ထိ ဟောတု;_  
_ဟတံ ဝိသံ ဇီဝတု ယညဒတ္တော._  

</Paragraph>

</Division>
<Division number="64" book="ja1" e="ch" v="22" p="209">

<Paragraph number="1977" type="verses" book="ja1">
_“အာသီဝိသော တာတ ပဟူတတေဇော,_  
_ယော တံ အဒံသီ သစရာ ဥဒိစ္စ;_  
_တသ္မိဉ္စ မေ အပ္ပိယတာယ အဇ္ဇ,_  
_ပိတရိ စ တေ နတ္ထိ ကောစိ ဝိသေသော;_  
_ဧတေန သစ္စေန သုဝတ္ထိ ဟောတု,_  
_ဟတံ ဝိသံ ဇီဝတု ယညဒတ္တော”._  

</Paragraph>

</Division>
<Division number="65" book="ja1" e="ch" v="22" p="209">

<Paragraph number="1978" type="verses" book="ja1">
_“သန္တာ ဒန္တာယေဝ ပရိဗ္ဗဇန္တိ,_  
_အညတြ ကဏှာ နတ္ထာကာမရူပါ;_  
_ဒီပါယန ကိဿ ဇိဂုစ္ဆမာနော,_  
_အကာမကော စရသိ ဗြဟ္မစရိယံ”._  

</Paragraph>

</Division>
<Division number="66" book="ja1" e="ch" v="22" p="209">

<Paragraph number="1979" type="verses" book="ja1">
_“သဒ္ဓါယ နိက္ခမ္မ ပုနံ နိဝတ္တော,_  
_သော ဧဠမူဂေါဝ ဗာလော ဝတာယံ;_  
_ဧတဿ ဝါဒဿ ဇိဂုစ္ဆမာနော,_  
_အကာမကော စရာမိ ဗြဟ္မစရိယံ;_  
_ဝိညုပ္ပသတ္ထဉ္စ သတဉ္စ ဌာနံ,_  
_ဧဝမ္ပဟံ ပုညကရော ဘဝါမိ”._  

</Paragraph>

</Division>
<Division number="67" book="ja1" e="ch" v="22" p="210">

<Paragraph number="1980" type="verses" book="ja1">
_“သမဏေ တုဝံ ဗြာဟ္မဏေ အဒ္ဓိကေ စ,_  
_သန္တပ္ပယာသိ အန္နပါနေန ဘိက္ခံ;_  
_ဩပါနဘူတံဝ ဃရံ တဝ ယိဒံ,_  
_အန္နေန ပါနေန ဥပေတရူပံ;_  
_အထ ကိဿ ဝါဒဿ ဇိဂုစ္ဆမာနော,_  
_အကာမကော ဒါနမိမံ ဒဒါသိ”._  

</Paragraph>

</Division>
<Division number="68" book="ja1" e="ch" v="22" p="210">

<Paragraph number="1981" type="verses" book="ja1">
_“ပိတရော စ မေ အာသုံ ပိတာမဟာ စ,_  
_သဒ္ဓါ အဟုံ ဒါနပတီ ဝဒညူ;_  
_တံ ကုလ္လဝတ္တံ အနုဝတ္တမာနော,_  
_မာဟံ ကုလေ အန္တိမဂန္ဓနော အဟုံ;_  
_ဧတဿ ဝါဒဿ ဇိဂုစ္ဆမာနော,_  
_အကာမကော ဒါနမိမံ ဒဒါမိ”._  

</Paragraph>

</Division>
<Division number="69" book="ja1" e="ch" v="22" p="210">

<Paragraph number="1982" type="verses" book="ja1">
_“ဒဟရိံ ကုမာရိံ အသမတ္ထပညံ,_  
_ယံ တာနယိံ ဉာတိကုလာ သုဂတ္တေ;_  
_န စာပိ မေ အပ္ပိယတံ အဝေဒိ,_  
_အညတြ ကာမာ ပရိစာရယန္တာ;_  
_အထ ကေန ဝဏ္ဏေန မယာ တေ ဘောတိ,_  
_သံဝါသဓမ္မော အဟု ဧဝရူပေါ”._  

</Paragraph>

</Division>
<Division number="70" book="ja1" e="ch" v="22" p="210">

<Paragraph number="1983" type="verses" book="ja1">
_“အာရာ ဒူရေ နယိဓ ကဒါစိ အတ္ထိ,_  
_ပရမ္ပရာ နာမ ကုလေ ဣမသ္မိံ;_  
_တံ ကုလ္လဝတ္တံ အနုဝတ္တမာနာ,_  
_မာဟံ ကုလေ အန္တိမဂန္ဓိနီ အဟုံ;_  
_ဧတဿ ဝါဒဿ ဇိဂုစ္ဆမာနာ,_  
_အကာမိကာ ပဒ္ဓစရာမှိ တုယှံ”._  

</Paragraph>

</Division>
<Division number="71" book="ja1" e="ch" v="22" p="211">

<Paragraph number="1984" type="verses" book="ja1">
_“မဏ္ဍဗျ ဘာသိံ ယမဘာသနေယျံ,_  
_တံ ခမျတံ ပုတ္တကဟေတု မဇ္ဇ;_  
_ပုတ္တပေမာ န ဣဓ ပရတ္ထိ ကိဉ္စိ,_  
_သော နော အယံ ဇီဝတိ ယညဒတ္တော”တိ._  


</Paragraph>
</Division>

<Paragraph number="1985" type="center" book="ja1">
ကဏှဒီပါယနဇာတကံ ဆဋ္ဌံ.
</Paragraph>