---
title: "16.1.6 မဟာကပိဇာတက"
tableOfContents: false
sidebar:
  order: 7
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="178" book="ja1">

<Paragraph number="3438" type="verses" book="ja1">
_ဗာရာဏသျံ အဟူ ရာဇာ,_  
_ကာသီနံ ရဋ္ဌဝဍ္ဎနော;_  
_မိတ္တာမစ္စပရိဗျူဠှော,_  
_အဂမာသိ မိဂါဇိနံ._  

</Paragraph>

</Division>
<Division number="179" book="ja1">

<Paragraph number="3439" type="verses" book="ja1">
_တတ္ထ ဗြာဟ္မဏမဒ္ဒက္ခိ,_  
_သေတံ စိတြံ ကိလာသိနံ;_  
_ဝိဒ္ဓသ္တံ ကောဝိဠာရံဝ,_  
_ကိသံ ဓမနိသန္ထတံ._  

</Paragraph>

</Division>
<Division number="180" book="ja1">

<Paragraph number="3440" type="verses" book="ja1">
_ပရမကာရုညတံ ပတ္တံ,_  
_ဒိသွာ ကိစ္ဆဂတံ နရံ;_  
_အဝစ ဗျမှိတော ရာဇာ,_  
_“ယက္ခာနံ ကတမော နုသိ._  

</Paragraph>

</Division>
<Division number="181" book="ja1">

<Paragraph number="3441" type="verses" book="ja1">
_ဟတ္ထပါဒါ စ တေ သေတာ,_  
_တတော သေတတရံ သိရော;_  
_ဂတ္တံ ကမ္မာသဝဏ္ဏံ တေ,_  
_ကိလာသဗဟုလော စသိ._  

</Paragraph>

</Division>
<Division number="182" book="ja1">

<Paragraph number="3442" type="verses" book="ja1">
_ဝဋ္ဋနာဝဠိ သင်္ကာသာ,_  
_ပိဋ္ဌိ တေ နိန္နတုန္နတာ;_  
_ကာဠပဗ္ဗာဝ တေ အင်္ဂါ,_  
_နာညံ ပဿာမိ ဧဒိသံ._  

</Paragraph>

</Division>
<Division number="183" book="ja1">

<Paragraph number="3443" type="verses" book="ja1">
ဥဂ္ဃဋ္ဋပါဒေါ တသိတော,_  
_ကိသော ဓမနိသန္ထတော;_  
_ဆာတော အာတတ္တရူပေါသိ,_  
_ကုတောသိ ကတ္ထ ဂစ္ဆသိ._  

</Paragraph>

</Division>
<Division number="184" book="ja1">

<Paragraph number="3444" type="verses" book="ja1">
_ဒုဒ္ဒသီ အပ္ပကာရောသိ,_  
_ဒုဗ္ဗဏ္ဏော ဘီမဒဿနော;_  
_ဇနေတ္တိ ယာပိ တေ မာတာ,_  
_န တံ ဣစ္ဆေယျ ပဿိတုံ._  

</Paragraph>

</Division>
<Division number="185" book="ja1">

<Paragraph number="3445" type="verses" book="ja1">
_ကိံ ကမ္မမကရံ ပုဗ္ဗေ,_  
_ကံ အဝဇ္ဈံ အဃာတယိ;_  
_ကိဗ္ဗိသံ ယံ ကရိတွာန,_  
ဣဒံ ဒုက္ခံ ဥပါဂမိ”._  

</Paragraph>

</Division>
<Division number="186" book="ja1">

<Paragraph number="3446" type="verses" book="ja1">
_“တဂ္ဃ တေ အဟမက္ခိဿံ,_  
_ယထာပိ ကုသလော တထာ;_  
_သစ္စဝါဒိဉှိ လောကသ္မိံ,_  
_ပသံသန္တီဓ ပဏ္ဍိတာ._  

</Paragraph>

</Division>
<Division number="187" book="ja1">

<Paragraph number="3447" type="verses" book="ja1">
_ဧကော စရံ ဂေါဂဝေသော,_  
_မူဠှော အစ္စသရိံ ဝနေ;_  
_အရညေ ဣရီဏေ ဝိဝနေ,_  
_နာနာကုဉ္ဇရသေဝိတေ._  

</Paragraph>

</Division>
<Division number="188" book="ja1">

<Paragraph number="3448" type="verses" book="ja1">
_ဝါဠမိဂါနုစရိတေ,_  
_ဝိပ္ပနဋ္ဌောသ္မိ ကာနနေ;_  
_အစရိံ တတ္ထ သတ္တာဟံ,_  
_ခုပ္ပိပါသသမပ္ပိတော._  

</Paragraph>

</Division>
<Division number="189" book="ja1">

<Paragraph number="3449" type="verses" book="ja1">
_တတ္ထ တိန္ဒုကမဒ္ဒက္ခိံ,_  
_ဝိသမဋ္ဌံ ဗုဘုက္ခိတော;_  
_ပပါတမဘိလမ္ဗန္တံ,_  
_သမ္ပန္နဖလဓာရိနံ._  

</Paragraph>

</Division>
<Division number="190" book="ja1">

<Paragraph number="3450" type="verses" book="ja1">
_ဝါတဿိတာနိ ဘက္ခေသိံ,_  
_တာနိ ရုစ္စိံသု မေ ဘုသံ;_  
_အတိတ္တော ရုက္ခမာရူဟိံ,_  
_တတ္ထ ဟေဿာမိ အာသိတော._  

</Paragraph>

</Division>
<Division number="191" book="ja1">

<Paragraph number="3451" type="verses" book="ja1">
_ဧကံ မေ ဘက္ခိတံ အာသိ,_  
_ဒုတိယံ အဘိပတ္ထိတံ;_  
_တတော သာ ဘဉ္ဇထ သာခါ,_  
_ဆိန္နာ ဖရသုနာ ဝိယ._  

</Paragraph>

</Division>
<Division number="192" book="ja1">

<Paragraph number="3452" type="verses" book="ja1">
_သောဟံ သဟာဝ သာခါဟိ,_  
ဥဒ္ဓမ္ပာဒေါ အဝံသိရော;_  
_အပ္ပတိဋ္ဌေ အနာလမ္ဗေ,_  
_ဂိရိဒုဂ္ဂသ္မိ ပါပတံ._  

</Paragraph>

</Division>
<Division number="193" book="ja1">

<Paragraph number="3453" type="verses" book="ja1">
_ယသ္မာ စ ဝါရိ ဂမ္ဘီရံ,_  
_တသ္မာ န သမပဇ္ဇိသံ;_  
_တတ္ထ သေသိံ နိရာနန္ဒော,_  
_အနူနာ ဒသ ရတ္တိယော._  

</Paragraph>

</Division>
<Division number="194" book="ja1">

<Paragraph number="3454" type="verses" book="ja1">
_အထေတ္ထ ကပိ မာဂဉ္ဆိ,_  
_ဂေါနင်္ဂုလော ဒရီစရော;_  
_သာခါဟိ သာခံ ဝိစရန္တော,_  
_ခါဒမာနော ဒုမပ္ဖလံ._  

</Paragraph>

</Division>
<Division number="195" book="ja1">

<Paragraph number="3455" type="verses" book="ja1">
_သော မံ ဒိသွာ ကိသံ ပဏ္ဍုံ,_  
_ကာရုညမကရံ မယိ;_  
_အမ္ဘော ကော နာမ သော ဧတ္ထ,_  
_ဧဝံ ဒုက္ခေန အဋ္ဋိတော._  

</Paragraph>

</Division>
<Division number="196" book="ja1">

<Paragraph number="3456" type="verses" book="ja1">
_မနုဿော အမနုဿော ဝါ,_  
_အတ္တာနံ မေ ပဝေဒယ;_  
_တဿဉ္ဇလိံ ပဏာမေတွာ,_  
ဣဒံ ဝစနမဗြဝိံ._  

</Paragraph>

</Division>
<Division number="197" book="ja1">

<Paragraph number="3457" type="verses" book="ja1">
_မနုဿောဟံ ဗျသမ္ပတ္တော,_  
_သာ မေ နတ္ထိ ဣတော ဂတိ;_  
_တံ ဝေါ ဝဒါမိ ဘဒ္ဒံ ဝေါ,_  
_တွဉ္စ မေ သရဏံ ဘဝ._  

</Paragraph>

</Division>
<Division number="198" book="ja1">

<Paragraph number="3458" type="verses" book="ja1">
_ဂရုံ သိလံ ဂဟေတွာန,_  
_ဝိစရီ ပဗ္ဗတေ ကပိ;_  
_သိလာယ ယောဂ္ဂံ ကတွာန,_  
_နိသဘော ဧတဒဗြဝိ._  

</Paragraph>

</Division>
<Division number="199" book="ja1">

<Paragraph number="3459" type="verses" book="ja1">
_ဧဟိ မေ ပိဋ္ဌိမာရုယှ,_  
_ဂီဝံ ဂဏှာဟိ ဗာဟုဘိ;_  
_အဟံ တံ ဥဒ္ဓရိဿာမိ,_  
_ဂိရိဒုဂ္ဂတ ဝေဂသာ._  

</Paragraph>

</Division>
<Division number="200" book="ja1">

<Paragraph number="3460" type="verses" book="ja1">
_တဿ တံ ဝစနံ သုတွာ,_  
_ဝါနရိန္ဒဿ သိရီမတော;_  
_ပိဋ္ဌိမာရုယှ ဓီရဿ,_  
_ဂီဝံ ဗာဟာဟိ အဂ္ဂဟိံ._  

</Paragraph>

</Division>
<Division number="201" book="ja1">

<Paragraph number="3461" type="verses" book="ja1">
_သော မံ တတော သမုဋ္ဌာသိ,_  
_တေဇဿီ ဗလဝါ ကပိ;_  
_ဝိဟညမာနော ကိစ္ဆေန,_  
_ဂိရိဒုဂ္ဂတ ဝေဂသာ._  

</Paragraph>

</Division>
<Division number="202" book="ja1">

<Paragraph number="3462" book="ja1">
ဥဒ္ဓရိတွာန မံ သန္တော,_  
_နိသဘော ဧတဒဗြဝိ;_  
ဣင်္ဃ မံ သမ္မ ရက္ခဿု,_  
_ပသုပိဿံ မုဟုတ္တကံ._  

</Paragraph>

</Division>
<Division number="203" book="ja1">

<Paragraph number="3463" type="verses" book="ja1">
_သီဟာ ဗျဂ္ဃါ စ ဒီပီ စ,_  
_အစ္ဆကောကတရစ္ဆယော;_  
_တေ မံ ပမတ္တံ ဟိံသေယျုံ,_  
_တေ တွံ ဒိသွာ နိဝါရယ._  

</Paragraph>

</Division>
<Division number="204" book="ja1">

<Paragraph number="3464" type="verses" book="ja1">
_ဧဝံ မေ ပရိတ္တာတူန,_  
_ပသုပီ သော မုဟုတ္တကံ;_  
_တဒါဟံ ပါပိကံ ဒိဋ္ဌိံ,_  
_ပဋိလစ္ဆိံ အယောနိသော._  

</Paragraph>

</Division>
<Division number="205" book="ja1">

<Paragraph number="3465" type="verses" book="ja1">
_ဘက္ခော အယံ မနုဿာနံ,_  
_ယထာ စညေ ဝနေ မိဂါ;_  
_ယံ နူနိမံ ဝဓိတွာန,_  
_ဆာတော ခါဒေယျ ဝါနရံ._  

</Paragraph>

</Division>
<Division number="206" book="ja1">

<Paragraph number="3466" type="verses" book="ja1">
_အသိတော စ ဂမိဿာမိ,_  
_မံသမာဒါယ သမ္ဗလံ;_  
_ကန္တာရံ နိတ္ထရိဿာမိ,_  
_ပါထေယျံ မေ ဘဝိဿတိ._  

</Paragraph>

</Division>
<Division number="207" book="ja1">

<Paragraph number="3467" type="verses" book="ja1">
_တတော သိလံ ဂဟေတွာန,_  
_မတ္ထကံ သန္နိတာဠယိံ;_  
_မမ ဂတ္တကိလန္တဿ,_  
_ပဟာရော ဒုဗ္ဗလော အဟု._  

</Paragraph>

</Division>
<Division number="208" book="ja1">

<Paragraph number="3468" type="verses" book="ja1">
_သော စ ဝေဂေနုဒပ္ပတ္တော,_  
_ကပိ ရုဟိရ မက္ခိတော;_  
_အဿုပုဏ္ဏေဟိ နေတ္တေဟိ,_  
_ရောဒန္တော မံ ဥဒိက္ခတိ._  

</Paragraph>

</Division>
<Division number="209" book="ja1">

<Paragraph number="3469" type="verses" book="ja1">
_‘မာယျောမံ ကရိ ဘဒ္ဒန္တေ,_  
_တွဉ္စ နာမေဒိသံ ကရိ;_  
_တွဉ္စ ခေါ နာမ ဒီဃာဝု,_  
_အညေ ဝါရေတုမရဟသိ._  

</Paragraph>

</Division>
<Division number="210" book="ja1">

<Paragraph number="3470" type="verses" book="ja1">
_အဟော ဝတ ရေ ပုရိသ,_  
_တာဝဒုက္ကရကာရက;_  
_ဧဒိသာ ဝိသမာ ဒုဂ္ဂါ,_  
_ပပါတာ ဥဒ္ဓတော မယာ._  

</Paragraph>

</Division>
<Division number="211" book="ja1">

<Paragraph number="3471" type="verses" book="ja1">
_အာနီတော ပရလောကာဝ,_  
_ဒုဗ္ဘေယျံ မံ အမညထ;_  
_တံ တေန ပါပဓမ္မေန,_  
_ပါပံ ပါပေန စိန္တိတံ._  

</Paragraph>

</Division>
<Division number="212" book="ja1">

<Paragraph number="3472" type="verses" book="ja1">
_မာ ဟေဝ တွံ အဓမ္မဋ္ဌ,_  
_ဝေဒနံ ကဋုကံ ဖုသိ;_  
_မာ ဟေဝ ပါပကမ္မံ တံ,_  
_ဖလံ ဝေဠုံဝ တံ ဝဓိ._  

</Paragraph>

</Division>
<Division number="213" book="ja1">

<Paragraph number="3473" type="verses" book="ja1">
_တယိမေ နတ္ထိ ဝိဿာသော,_  
_ပါပဓမ္မ အသညတ;_  
_ဧဟိ မေ ပိဋ္ဌိတော ဂစ္ဆ,_  
_ဒိဿမာနောဝ သန္တိကေ._  

</Paragraph>

</Division>
<Division number="214" book="ja1">

<Paragraph number="3474" type="verses" book="ja1">
_မုတ္တောသိ ဟတ္ထာ ဝါဠာနံ,_  
_ပတ္တောသိ မာနုသိံ ပဒံ;_  
_ဧသ မဂ္ဂေါ အဓမ္မဋ္ဌ,_  
_တေန ဂစ္ဆ ယထာသုခံ’._  

</Paragraph>

</Division>
<Division number="215" book="ja1">

<Paragraph number="3475" type="verses" book="ja1">
ဣဒံ ဝတွာ ဂိရိစရော,_  
_ရဟဒေ ပက္ခလျ မတ္ထကံ;_  
_အဿူနိ သမ္ပမဇ္ဇိတွာ,_  
_တတော ပဗ္ဗတမာရုဟိ._  

</Paragraph>

</Division>
<Division number="216" book="ja1">

<Paragraph number="3476" type="verses" book="ja1">
_သောဟံ တေနာဘိသတ္တောသ္မိ,_  
_ပရိဠာဟေန အဋ္ဋိတော;_  
_ဍယှမာနေန ဂတ္တေန,_  
_ဝါရိံ ပါတုံ ဥပါဂမိံ._  

</Paragraph>

</Division>
<Division number="217" book="ja1">

<Paragraph number="3477" type="verses" book="ja1">
_အဂ္ဂိနာ ဝိယ သန္တတ္တော,_  
_ရဟဒေါ ရုဟိရမက္ခိတော;_  
_ပုဗ္ဗလောဟိတသင်္ကာသော,_  
_သဗ္ဗော မေ သမပဇ္ဇထ._  

</Paragraph>

</Division>
<Division number="218" book="ja1">

<Paragraph number="3478" type="verses" book="ja1">
_ယာဝန္တော ဥဒဗိန္ဒူနိ,_  
_ကာယသ္မိံ နိပတိံသု မေ;_  
_တာဝန္တော ဂဏ္ဍ ဇာယေထ,_  
_အဒ္ဓဗေလုဝသာဒိသာ._  

</Paragraph>

</Division>
<Division number="219" book="ja1">

<Paragraph number="3479" type="verses" book="ja1">
_ပဘိန္နာ ပဂ္ဃရိံသု မေ,_  
_ကုဏပါ ပုဗ္ဗလောဟိတာ;_  
_ယေန ယေနေဝ ဂစ္ဆာမိ,_  
_ဂါမေသု နိဂမေသု စ._  

</Paragraph>

</Division>
<Division number="220" book="ja1">

<Paragraph number="3480" type="verses" book="ja1">
_ဒဏ္ဍဟတ္ထာ နိဝါရေန္တိ,_  
ဣတ္ထိယော ပုရိသာ စ မံ;_  
_ဩက္ကိတာ ပူတိဂန္ဓေန,_  
_မာဿု ဩရေန အာဂမာ._  

</Paragraph>

</Division>
<Division number="221" book="ja1">

<Paragraph number="3481" type="verses" book="ja1">
_ဧတာဒိသံ ဣဒံ ဒုက္ခံ,_  
_သတ္တ ဝဿာနိ ဒါနိ မေ;_  
_အနုဘောမိ သကံ ကမ္မံ,_  
_ပုဗ္ဗေ ဒုက္ကဋမတ္တနော._  

</Paragraph>

</Division>
<Division number="222" book="ja1">

<Paragraph number="3482" type="verses" book="ja1">
_တံ ဝေါ ဝဒါမိ ဘဒ္ဒန္တေ,_  
_ယာဝန္တေတ္ထ သမာဂတာ;_  
_မာဿု မိတ္တာန ဒုဗ္ဘိတ္ထော,_  
_မိတ္တဒုဗ္ဘော ဟိ ပါပကော._  

</Paragraph>

</Division>
<Division number="223" book="ja1">

<Paragraph number="3483" type="verses" book="ja1">
_ကုဋ္ဌီ ကိလာသီ ဘဝတိ,_  
_ယော မိတ္တာနိဓ ဒုဗ္ဘတိ;_  
_ကာယဿ ဘေဒါ မိတ္တဒ္ဒု,_  
_နိရယံ သောပပဇ္ဇတီ”တိ._  


</Paragraph>
</Division>

<Paragraph number="3484" type="center" book="ja1">
မဟာကပိဇာတကံ ဆဋ္ဌံ.
</Paragraph>