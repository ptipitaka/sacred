---
title: 7.2.4 ဒဠှဓမ္မဇာတက
tableOfContents: false
sidebar:
  order: 4
type: tipitaka
basket: su
book: ja1
review:
  current: review
  updated: '2025-10-27T21:48:44.797725'
  updated_by: ''
  notes: ''
  history:
  - state: review
    date: '2025-10-27T21:48:44.797725'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="98" book="ja1" e="ch" v="22" p="167">

<Paragraph number="1597" type="verses" book="ja1">
_“အဟဉ္စေ ဒဠှဓမ္မဿ,_  
_ဝဟန္တီ နာဘိရာဓယိံ;_  
_ဓရန္တီ ဥရသိ သလ္လံ,_  
_ယုဒ္ဓေ ဝိက္ကန္တစာရိနီ._  

</Paragraph>

</Division>
<Division number="99" book="ja1" e="ch" v="22" p="167">

<Paragraph number="1598" type="verses" book="ja1">
_နူန ရာဇာ န ဇာနာတိ,_  
_မမ ဝိက္ကမပေါရိသံ;_  
_သင်္ဂါမေ သုကတန္တာနိ,_  
_ဒူတဝိပ္ပဟိတာနိ စ._  

</Paragraph>

</Division>
<Division number="100" book="ja1" e="ch" v="22" p="167">

<Paragraph number="1599" type="verses" book="ja1">
_သာ နူနာဟံ မရိဿာမိ,_  
_အဗန္ဓု အပရာယိနီ;_  
_တဒါ ဟိ ကုမ္ဘကာရဿ,_  
_ဒိန္နာ ဆကဏဟာရိကာ”._  

</Paragraph>

</Division>
<Division number="101" book="ja1" e="ch" v="22" p="167">

<Paragraph number="1600" type="verses" book="ja1">
_“ယာဝတာသီသတီ ပေါသော,_  
_တာဝဒေဝ ပဝီဏတိ;_  
_အတ္ထာပါယေ ဇဟန္တိ နံ,_  
_ဩဋ္ဌိဗျာဓိံဝ ခတ္တိယော._  

</Paragraph>

</Division>
<Division number="102" book="ja1" e="ch" v="22" p="167">

<Paragraph number="1601" type="verses" book="ja1">
_ယော ပုဗ္ဗေ ကတကလျာဏော,_  
_ကတတ္ထော နာဝဗုဇ္ဈတိ;_  
_အတ္ထာ တဿ ပလုဇ္ဇန္တိ,_  
_ယေ ဟောန္တိ အဘိပတ္ထိတာ._  

</Paragraph>

</Division>
<Division number="103" book="ja1" e="ch" v="22" p="168">

<Paragraph number="1602" type="verses" book="ja1">
_ယော ပုဗ္ဗေ ကတကလျာဏော,_  
_ကတတ္ထော မနုဗုဇ္ဈတိ;_  
_အတ္ထာ တဿ ပဝဍ္ဎန္တိ,_  
_ယေ ဟောန္တိ အဘိပတ္ထိတာ._  

</Paragraph>

</Division>
<Division number="104" book="ja1" e="ch" v="22" p="168">

<Paragraph number="1603" type="verses" book="ja1">
_တံ ဝေါ ဝဒါမိ ဘဒ္ဒန္တေ,_  
_ယာဝန္တေတ္ထ သမာဂတာ;_  
_သဗ္ဗေ ကတညုနော ဟောထ,_  
_စိရံ သဂ္ဂမှိ ဌဿထာ”တိ._  


</Paragraph>
</Division>

<Paragraph number="1604" type="center" book="ja1">
ဒဠှဓမ္မဇာတကံ စတုတ္ထံ.
</Paragraph>