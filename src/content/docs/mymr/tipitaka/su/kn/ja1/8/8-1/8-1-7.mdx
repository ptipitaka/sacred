---
title: "8.1.7 ဣန္ဒြိယဇာတက"
tableOfContents: false
sidebar:
  order: 8
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="60" book="ja1">

<Paragraph number="1738" type="verses" book="ja1">
_“ယော ဣန္ဒြိယာနံ ကာမေန,_  
_ဝသံ နာရဒ ဂစ္ဆတိ;_  
_သော ပရိစ္စဇ္ဇုဘော လောကေ,_  
_ဇီဝန္တောဝ ဝိသုဿတိ._  

</Paragraph>

</Division>
<Division number="61" book="ja1">

<Paragraph number="1739" type="verses" book="ja1">
_သုခဿာနန္တရံ ဒုက္ခံ,_  
_ဒုက္ခဿာနန္တရံ သုခံ;_  
_သောသိ ပတ္တော သုခါ ဒုက္ခံ,_  
_ပါဋိကင်္ခ ဝရံ သုခံ._  

</Paragraph>

</Division>
<Division number="62" book="ja1">

<Paragraph number="1740" type="verses" book="ja1">
_ကိစ္ဆကာလေ ကိစ္ဆသဟော,_  
_ယော ကိစ္ဆံ နာတိဝတ္တတိ;_  
_သ ကိစ္ဆန္တံ သုခံ ဓီရော,_  
_ယောဂံ သမဓိဂစ္ဆတိ._  

</Paragraph>

</Division>
<Division number="63" book="ja1">

<Paragraph number="1741" type="verses" book="ja1">
_န ဟေဝ ကာမာန ကာမာ,_  
_နာနတ္ထာ နာတ္ထကာရဏာ;_  
_န ကတဉ္စ နိရင်္ကတွာ,_  
_ဓမ္မာ စဝိတုမရဟသိ”._  

</Paragraph>

</Division>
<Division number="64" book="ja1">

<Paragraph number="1742" type="verses" book="ja1">
_“ဒက္ခံ ဂဟပတီ သာဓု,_  
_သံဝိဘဇ္ဇဉ္စ ဘောဇနံ;_  
_အဟာသော အတ္ထလာဘေသု,_  
_အတ္ထဗျာပတ္တိ အဗျထော”._  

</Paragraph>

</Division>
<Division number="65" book="ja1">

<Paragraph number="1743" type="verses" book="ja1">
_“ဧတ္တာဝတေတံ ပဏ္ဍိစ္စံ,_  
_အပိ သော ဒေဝိလော ဗြဝိ;_  
_န ယိတော ကိဉ္စိ ပါပိယော,_  
_ယော ဣန္ဒြိယာနံ ဝသံ ဝဇေ”._  

</Paragraph>

</Division>
<Division number="66" book="ja1">

<Paragraph number="1744" type="verses" book="ja1">
_“အမိတ္တာနံဝ ဟတ္ထတ္ထံ,_  
_သိဝိ ပပ္ပေါတိ မာမိဝ;_  
_ကမ္မံ ဝိဇ္ဇဉ္စ ဒက္ခေယျံ,_  
_ဝိဝါဟံ သီလမဒ္ဒဝံ;_  
_ဧတေ စ ယသေ ဟာပေတွာ,_  
_နိဗ္ဗတ္တော သေဟိ ကမ္မေဟိ._  

</Paragraph>

</Division>
<Division number="67" book="ja1">

<Paragraph number="1745" type="verses" book="ja1">
_သောဟံ သဟဿဇီနောဝ,_  
_အဗန္ဓု အပရာယဏော;_  
_အရိယဓမ္မာ အပက္ကန္တော,_  
_ယထာ ပေတော တထေဝဟံ._  

</Paragraph>

</Division>
<Division number="68" book="ja1">

<Paragraph number="1746" type="verses" book="ja1">
_သုခကာမေ ဒုက္ခာပေတွာ,_  
_အာပန္နောသ္မိ ပဒံ ဣမံ;_  
_သော သုခံ နာဓိဂစ္ဆာမိ,_  
_ဌိတော ဘာဏုမတာမိဝါ”တိ._  


</Paragraph>
</Division>

<Paragraph number="1747" type="center" book="ja1">
ဣန္ဒြိယဇာတကံ သတ္တမံ.
</Paragraph>