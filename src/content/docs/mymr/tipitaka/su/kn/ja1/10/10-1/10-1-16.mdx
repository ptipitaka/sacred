---
title: "10.1.16 ဃဋပဏ္ဍိတဇာတက"
tableOfContents: false
sidebar:
  order: 16
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="165" book="ja1" e="ch" v="22" p="223">

<Paragraph number="2088" type="verses" book="ja1">
_“ဥဋ္ဌေဟိ ကဏှ ကိံ သေသိ,_  
_ကော အတ္ထော သုပနေန တေ;_  
_ယောပိ တုယှံ သကော ဘာတာ,_  
_ဟဒယံ စက္ခု စ ဒက္ခိဏံ;_  
_တဿ ဝါတာ ဗလီယန္တိ,_  
_ဃဋော ဇပ္ပတိ ကေသဝ”._  

</Paragraph>

</Division>
<Division number="166" book="ja1" e="ch" v="22" p="223">

<Paragraph number="2089" type="verses" book="ja1">
_“တဿ တံ ဝစနံ သုတွာ,_  
_ရောဟိဏေယျဿ ကေသဝေါ;_  
_တရမာနရူပေါ ဝုဋ္ဌာသိ,_  
_ဘာတုသောကေန အဋ္ဋိတော”._  

</Paragraph>

</Division>
<Division number="167" book="ja1" e="ch" v="22" p="223">

<Paragraph number="2090" type="verses" book="ja1">
_“ကိံ နု ဥမ္မတ္တရူပေါဝ,_  
_ကေဝလံ ဒွါရကံ ဣမံ;_  
_သသော သသောတိ လပသိ,_  
_ကော နု တေ သသမာဟရိ”._  

</Paragraph>

</Division>
<Division number="168" book="ja1" e="ch" v="22" p="224">

<Paragraph number="2091" type="verses" book="ja1">
_“သောဝဏ္ဏမယံ မဏီမယံ,_  
_လောဟမယံ အထ ရူပိယာမယံ;_  
_သင်္ခသိလာပဝါဠမယံ,_  
_ကာရယိဿာမိ တေ သသံ”._  

</Paragraph>

</Division>
<Division number="169" book="ja1" e="ch" v="22" p="224">

<Paragraph number="2092" type="verses" book="ja1">
_“သန္တိ အညေပိ သသကာ,_  
_အရညေ ဝနဂေါစရာ;_  
_တေပိ တေ အာနယိဿာမိ,_  
_ကီဒိသံ သသမိစ္ဆသိ”._  

</Paragraph>

</Division>
<Division number="170" book="ja1" e="ch" v="22" p="224">

<Paragraph number="2093" type="verses" book="ja1">
_“န စာဟမေတေ ဣစ္ဆာမိ,_  
_ယေ သသာ ပထဝိဿိတာ;_  
_စန္ဒတော သသမိစ္ဆာမိ,_  
_တံ မေ ဩဟရ ကေသဝ”._  

</Paragraph>

</Division>
<Division number="171" book="ja1" e="ch" v="22" p="224">

<Paragraph number="2094" type="verses" book="ja1">
_“သော နူန မဓုရံ ဉာတိ,_  
_ဇီဝိတံ ဝိဇဟိဿသိ;_  
_အပတ္ထိယံ ယော ပတ္ထယသိ,_  
_စန္ဒတော သသမိစ္ဆသိ”._  

</Paragraph>

</Division>
<Division number="172" book="ja1" e="ch" v="22" p="224">

<Paragraph number="2095" type="verses" book="ja1">
_“ဧဝဉ္စေ ကဏှ ဇာနာသိ,_  
_ယဒညမနုသာသသိ;_  
_ကသ္မာ ပုရေ မတံ ပုတ္တံ,_  
_အဇ္ဇာပိ မနုသောစသိ”._  

</Paragraph>

</Division>
<Division number="173" book="ja1" e="ch" v="22" p="224">

<Paragraph number="2096" type="verses" book="ja1">
_“ယံ န လဗ္ဘာ မနုဿေန,_  
_အမနုဿေန ဝါ ပုန;_  
_ဇာတော မေ မာ မရီ ပုတ္တော,_  
_ကုတော လဗ္ဘာ အလဗ္ဘိယံ._  

</Paragraph>

</Division>
<Division number="174" book="ja1" e="ch" v="22" p="224">

<Paragraph number="2097" type="verses" book="ja1">
_န မန္တာ မူလဘေသဇ္ဇာ,_  
_ဩသဓေဟိ ဓနေန ဝါ;_  
_သက္ကာ အာနယိတုံ ကဏှ,_  
_ယံ ပေတမနုသောစသိ”._  

</Paragraph>

</Division>
<Division number="175" book="ja1" e="ch" v="22" p="224">

<Paragraph number="2098" type="verses" book="ja1">
_“ယဿ ဧတာဒိသာ အဿု,_  
_အမစ္စာ ပုရိသပဏ္ဍိတာ;_  
_ယထာ နိဇ္ဈာပယေ အဇ္ဇ,_  
_ဃဋော ပုရိသပဏ္ဍိတော._  

</Paragraph>

</Division>
<Division number="176" book="ja1" e="ch" v="22" p="224">

<Paragraph number="2099" type="verses" book="ja1">
_အာဒိတ္တံ ဝတ မံ သန္တံ,_  
_ဃတသိတ္တံဝ ပါဝကံ;_  
_ဝါရိနာ ဝိယ ဩသိဉ္စံ,_  
_သဗ္ဗံ နိဗ္ဗာပယေ ဒရံ._  

</Paragraph>

</Division>
<Division number="177" book="ja1" e="ch" v="22" p="224">

<Paragraph number="2100" type="verses" book="ja1">
_အဗ္ဗဟီ ဝတ မေ သလ္လံ,_  
_ယမာသိ ဟဒယဿိတံ;_  
_ယော မေ သောကပရေတဿ,_  
_ပုတ္တသောကံ အပါနုဒိ._  

</Paragraph>

</Division>
<Division number="178" book="ja1" e="ch" v="22" p="224">

<Paragraph number="2101" type="verses" book="ja1">
_သောဟံ အဗ္ဗူဠှသလ္လောသ္မိ,_  
_ဝီတသောကော အနာဝိလော;_  
_န သောစာမိ န ရောဒါမိ,_  
_တဝ သုတွာန မာဏဝ”._  

</Paragraph>

</Division>
<Division number="179" book="ja1" e="ch" v="22" p="224">

<Paragraph number="2102" type="verses" book="ja1">
_“ဧဝံ ကရောန္တိ သပ္ပညာ,_  
_ယေ ဟောန္တိ အနုကမ္ပကာ;_  
_နိဝတ္တယန္တိ သောကမှာ,_  
_ဃဋော ဇေဋ္ဌံဝ ဘာတရန်”တိ. (1527)_  


</Paragraph>
</Division>

<Paragraph number="2103" type="center" book="ja1">
ဃဋပဏ္ဍိတဇာတကံ သောဠသမံ.



</Paragraph>

<Paragraph number="2104" type="center" book="ja1">
ဒသကနိပါတံ နိဋ္ဌိတံ.



</Paragraph>

<Paragraph number="2105" type="center" book="ja1">
တဿုဒ္ဒါနံ


</Paragraph>

<Paragraph number="2106" type="verses" book="ja1">
_ဒဠှ ကဏှ ဓနဉ္ဇယ သင်္ခဝရော,_  
_ရဇ သတ္တဟ ကဿ စ တက္ကလိနာ;_  
_ဓမ္မံ ကုက္ကုဋ ကုဏ္ဍလိ ဘောဇနဒါ,_  
_စက္ကဝါက သုဘူရိသ သောတ္ထိ ဃဋောတိ._
</Paragraph>