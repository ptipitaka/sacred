---
title: "14.1.3 မဟာဥက္ကုသဇာတက"
tableOfContents: false
sidebar:
  order: 3
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="44" book="ja1" e="ch" v="22" p="280">

<Paragraph number="2593" type="verses" book="ja1">
_“ဥက္ကာ စိလာစာ ဗန္ဓန္တိ ဒီပေ,_  
_ပဇာ မမံ ခါဒိတုံ ပတ္ထယန္တိ;_  
_မိတ္တံ သဟာယဉ္စ ဝဒေဟိ သေနက,_  
_အာစိက္ခ ဉာတိဗျသနံ ဒိဇာနံ”._  

</Paragraph>

</Division>
<Division number="45" book="ja1" e="ch" v="22" p="280">

<Paragraph number="2594" type="verses" book="ja1">
_“ဒိဇော ဒိဇာနံ ပဝရောသိ ပက္ခိမ,_  
ဥက္ကုသရာဇ သရဏံ တံ ဥပေမ;_  
_ပဇာ မမံ ခါဒိတုံ ပတ္ထယန္တိ,_  
_လုဒ္ဒါ စိလာစာ ဘဝ မေ သုခါယ”._  

</Paragraph>

</Division>
<Division number="46" book="ja1" e="ch" v="22" p="280">

<Paragraph number="2595" type="verses" book="ja1">
_“မိတ္တံ သဟာယဉ္စ ကရောန္တိ ပဏ္ဍိတာ,_  
_ကာလေ အကာလေ သုခမေသမာနာ;_  
_ကရောမိ တေ သေနက ဧတမတ္ထံ,_  
_အရိယော ဟိ အရိယဿ ကရောတိ ကိစ္စံ”._  

</Paragraph>

</Division>
<Division number="47" book="ja1" e="ch" v="22" p="280">

<Paragraph number="2596" type="verses" book="ja1">
_“ယံ ဟောတိ ကိစ္စံ အနုကမ္ပကေန,_  
_အရိယဿ အရိယေန ကတံ တယီဒံ;_  
_အတ္တာနုရက္ခီ ဘဝ မာ အဒယှိ,_  
_လစ္ဆာမ ပုတ္တေ တယိ ဇီဝမာနေ”._  

</Paragraph>

</Division>
<Division number="48" book="ja1" e="ch" v="22" p="281">

<Paragraph number="2597" type="verses" book="ja1">
_“တဝေဝ ရက္ခာဝရဏံ ကရောန္တော,_  
_သရီရဘေဒါပိ န သန္တသာမိ;_  
_ကရောန္တိ ဟေကေ သခီနံ သခါရော,_  
_ပါဏံ စဇန္တာ သတမေသ ဓမ္မော”._  

</Paragraph>

</Division>
<Division number="49" book="ja1" e="ch" v="22" p="281">

<Paragraph number="2598" type="verses" book="ja1">
_“သုဒုက္ကရံ ကမ္မမကာသိ,_  
_အဏ္ဍဇာယံ ဝိဟင်္ဂမော;_  
_အတ္ထာယ ကုရရော ပုတ္တေ,_  
_အဍ္ဎရတ္တေ အနာဂတေ”._  

</Paragraph>

</Division>
<Division number="50" book="ja1" e="ch" v="22" p="281">

<Paragraph number="2599" type="verses" book="ja1">
_“စုတာပိ ဟေကေ ခလိတာ သကမ္မုနာ,_  
_မိတ္တာနုကမ္ပာယ ပတိဋ္ဌဟန္တိ;_  
_ပုတ္တာ မမဋ္ဋာ ဂတိမာဂတောသ္မိ,_  
_အတ္ထံ စရေထော မမ ဝါရိစရ”._  

</Paragraph>

</Division>
<Division number="51" book="ja1" e="ch" v="22" p="281">

<Paragraph number="2600" type="verses" book="ja1">
_“ဓနေန ဓညေန စ အတ္တနာ စ,_  
_မိတ္တံ သဟာယဉ္စ ကရောန္တိ ပဏ္ဍိတာ;_  
_ကရောမိ တေ သေနက ဧတမတ္ထံ,_  
_အရိယော ဟိ အရိယဿ ကရောတိ ကိစ္စံ”._  

</Paragraph>

</Division>
<Division number="52" book="ja1" e="ch" v="22" p="281">

<Paragraph number="2601" type="verses" book="ja1">
_“အပ္ပေါဿုက္ကော တာတ တုဝံ နိသီဒ,_  
_ပုတ္တော ပိတု စရတိ အတ္ထစရိယံ;_  
_အဟံ စရိဿာမိ တဝေတမတ္ထံ,_  
_သေနဿ ပုတ္တေ ပရိတာယမာနော”._  

</Paragraph>

</Division>
<Division number="53" book="ja1" e="ch" v="22" p="281">

<Paragraph number="2602" type="verses" book="ja1">
_“အဒ္ဓါ ဟိ တာတ သတမေသ ဓမ္မော,_  
_ပုတ္တော ပိတု ယံ စရေ အတ္ထစရိယံ;_  
_အပ္ပေဝ မံ ဒိသွာန ပဝဍ္ဎကာယံ,_  
_သေနဿ ပုတ္တာ န ဝိဟေဌယေယျုံ”._  

</Paragraph>

</Division>
<Division number="54" book="ja1" e="ch" v="22" p="281">

<Paragraph number="2603" type="verses" book="ja1">
_“ပသူ မနုဿာ မိဂဝီရသေဋ္ဌ,_  
_ဘယဋ္ဋိတာ သေဋ္ဌမုပဗ္ဗဇန္တိ;_  
_ပုတ္တာ မမဋ္ဋာ ဂတိမာဂတောသ္မိ,_  
_တွံ နောသိ ရာဇာ ဘဝ မေ သုခါယ”._  

</Paragraph>

</Division>
<Division number="55" book="ja1" e="ch" v="22" p="282">

<Paragraph number="2604" type="verses" book="ja1">
_“ကရောမိ တေ သေနက ဧတမတ္ထံ,_  
_အာယာမိ တေ တံ ဒိသတံ ဝဓာယ;_  
_ကထဉှိ ဝိညူ ပဟု သမ္ပဇာနော,_  
_န ဝါယမေ အတ္တဇနဿ ဂုတ္တိယာ”._  

</Paragraph>

</Division>
<Division number="56" book="ja1" e="ch" v="22" p="282">

<Paragraph number="2605" type="verses" book="ja1">
_“မိတ္တဉ္စ ကယိရာထ သုဟဒယဉ္စ,_  
_အယိရဉ္စ ကယိရာထ သုခါဂမာယ;_  
_နိဝတ္ထကောစောဝ သရေဘိဟန္တွာ,_  
_မောဒါမ ပုတ္တေဟိ သမင်္ဂိဘူတာ._  

</Paragraph>

</Division>
<Division number="57" book="ja1" e="ch" v="22" p="263">

<Paragraph number="2606" type="verses" book="ja1">
_သကမိတ္တဿ ကမ္မေန,_  
_သဟာယဿာပလာယိနော;_  
_ကူဇန္တမုပကူဇန္တိ,_  
_လောမသာ ဟဒယင်္ဂမံ._  

</Paragraph>

</Division>
<Division number="58" book="ja1" e="ch" v="22" p="317">

<Paragraph number="2607" type="verses" book="ja1">
_မိတ္တံ သဟာယံ အဓိဂမ္မ ပဏ္ဍိတော,_  
_သော ဘုဉ္ဇတီ ပုတ္တ ပသုံ ဓနံ ဝါ;_  
_အဟဉ္စ ပုတ္တာ စ ပတီ စ မယှံ,_  
_မိတ္တာနုကမ္ပာယ သမင်္ဂိဘူတာ._  

</Paragraph>

</Division>
<Division number="59" book="ja1" e="ch" v="22" p="282">

<Paragraph number="2608" type="verses" book="ja1">
_ရာဇဝတာ သူရဝတာ စ အတ္ထော,_  
_သမ္ပန္နသခိဿ ဘဝန္တိ ဟေတေ;_  
_သော မိတ္တဝါ ယသဝါ ဥဂ္ဂတတ္တော,_  
_အသ္မိံဓလောကေ မောဒတိ ကာမကာမီ._  

</Paragraph>

</Division>
<Division number="60" book="ja1" e="ch" v="22" p="282">

<Paragraph number="2609" type="verses" book="ja1">
_ကရဏီယာနိ မိတ္တာနိ,_  
_ဒလိဒ္ဒေနာပိ သေနက;_  
_ပဿ မိတ္တာနုကမ္ပာယ,_  
_သမဂ္ဂမှာ သဉာတကေ._  

</Paragraph>

</Division>
<Division number="61" book="ja1" e="ch" v="22" p="282">

<Paragraph number="2610" type="verses" book="ja1">
_သူရေန ဗလဝန္တေန,_  
_ယော မိတ္တေ ကုရုတေ ဒိဇော;_  
_ဧဝံ သော သုခိတော ဟောတိ,_  
_ယထာဟံ တွဉ္စ သေနကာတိ”._  


</Paragraph>
</Division>

<Paragraph number="2611" type="center" book="ja1">
မဟာဥက္ကုသဇာတကံ တတိယံ.
</Paragraph>