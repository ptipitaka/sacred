---
title: 15.1.14 အယောဃရဇာတက
tableOfContents: false
sidebar:
  order: 14
type: tipitaka
basket: su
book: ja1
review:
  current: review
  updated: '2025-10-23T09:13:39.573942'
  updated_by: ''
  notes: ''
  history:
  - state: review
    date: '2025-10-23T09:13:39.573942'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="363" book="ja1" e="ch" v="22" p="353">

<Paragraph number="3228" type="verses" book="ja1">
_“ယမေကရတ္တိံ ပဌမံ,_  
_ဂဗ္ဘေ ဝသတိ မာဏဝေါ;_  
_အဗ္ဘုဋ္ဌိတောဝ သော ယာတိ,_  
_သဂစ္ဆံ န နိဝတ္တတိ._  

</Paragraph>

</Division>
<Division number="364" book="ja1" e="ch" v="22" p="354">

<Paragraph number="3229" type="verses" book="ja1">
_န ယုဇ္ဈမာနာ န ဗလေနဝဿိတာ,_  
_နရာ န ဇီရန္တိ န စာပိ မိယျရေ;_  
_သဗ္ဗံ ဟိဒံ ဇာတိဇရာယုပဒ္ဒုတံ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="365" book="ja1" e="ch" v="22" p="354">

<Paragraph number="3230" type="verses" book="ja1">
_စတုရင်္ဂိနိံ သေနံ သုဘိံသရူပံ,_  
_ဇယန္တိ ရဋ္ဌာဓိပတီ ပသယှ;_  
_န မစ္စုနော ဇယိတုမုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="366" book="ja1" e="ch" v="22" p="354">

<Paragraph number="3231" type="verses" book="ja1">
_ဟတ္ထီဟိ အဿေဟိ ရထေဟိ ပတ္တိဘိ,_  
_ပရိဝါရိတာ မုစ္စရေ ဧကစ္စေယျာ;_  
_န မစ္စုနော မုစ္စိတုမုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="367" book="ja1" e="ch" v="22" p="354">

<Paragraph number="3232" type="verses" book="ja1">
_ဟတ္ထီဟိ အဿေဟိ ရထေဟိ ပတ္တိဘိ,_  
_သူရာ ပဘဉ္ဇန္တိ ပဓံသယန္တိ;_  
_န မစ္စုနော ဘဉ္ဇိတုမုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="368" book="ja1" e="ch" v="22" p="354">

<Paragraph number="3233" type="verses" book="ja1">
_မတ္တာ ဂဇာ ဘိန္နဂဠာ ပဘိန္နာ,_  
_နဂရာနိ မဒ္ဒန္တိ ဇနံ ဟနန္တိ;_  
_န မစ္စုနော မဒ္ဒိတုမုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="369" book="ja1" e="ch" v="22" p="354">

<Paragraph number="3234" type="verses" book="ja1">
ဣဿာသိနော ကတဟတ္ထာပိ ဝီရာ,_  
_ဒူရေပါတီ အက္ခဏဝေဓိနောပိ;_  
_န မစ္စုနော ဝိဇ္ဈိတုမုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="370" book="ja1" e="ch" v="22" p="354">

<Paragraph number="3235" type="verses" book="ja1">
_သရာနိ ခီယန္တိ သသေလကာနနာ,_  
_သဗ္ဗံ ဟိဒံ ခီယတိ ဒီဃမန္တရံ;_  
_သဗ္ဗံ ဟိဒံ ဘဉ္ဇရေ ကာလပရိယာယံ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="371" book="ja1" e="ch" v="22" p="355">

<Paragraph number="3236" type="verses" book="ja1">
_သဗ္ဗေသ မေဝံ ဟိ နရာန နာရိနံ,_  
_စလာစလံ ပါဏဘုနောဓ ဇီဝိတံ;_  
_ပဋောဝ ဓုတ္တဿ ဒုမောဝ ကူလဇော,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="372" book="ja1" e="ch" v="22" p="355">

<Paragraph number="3237" type="verses" book="ja1">
_ဒုမပ္ဖလာနေဝ ပတန္တိ မာဏဝါ,_  
_ဒဟရာ စ ဝုဒ္ဓါ စ သရီရဘေဒါ;_  
_နာရိယော နရာ မဇ္ဈိမပေါရိသာ စ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="373" book="ja1" e="ch" v="22" p="355">

<Paragraph number="3238" type="verses" book="ja1">
_နာယံ ဝယော တာရကရာဇသန္နိဘော,_  
_ယဒဗ္ဘတီတံ ဂတမေဝ ဒါနိ တံ;_  
_ဇိဏ္ဏဿ ဟီ နတ္ထိ ရတီ ကုတော သုခံ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="374" book="ja1" e="ch" v="22" p="355">

<Paragraph number="3239" type="verses" book="ja1">
_ယက္ခာ ပိသာစာ အထဝါပိ ပေတာ,_  
_ကုပိတာ တေ အဿသန္တိ မနုဿေ;_  
_န မစ္စုနော အဿသိတုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="375" book="ja1" e="ch" v="22" p="355">

<Paragraph number="3240" type="verses" book="ja1">
_ယက္ခေ ပိသာစေ အထဝါပိ ပေတေ,_  
_ကုပိတေပိ တေ နိဇ္ဈပနံ ကရောန္တိ;_  
_န မစ္စုနော နိဇ္ဈပနံ ကရောန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="376" book="ja1" e="ch" v="22" p="355">

<Paragraph number="3241" type="verses" book="ja1">
_အပရာဓကေ ဒူသကေ ဟေဌကေ စ,_  
_ရာဇာနော ဒဏ္ဍေန္တိ ဝိဒိတွာန ဒေါသံ;_  
_န မစ္စုနော ဒဏ္ဍယိတုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="377" book="ja1" e="ch" v="22" p="355">

<Paragraph number="3242" type="verses" book="ja1">
_အပရာဓကာ ဒူသကာ ဟေဌကာ စ,_  
_လဘန္တိ တေ ရာဇိနော နိဇ္ဈပေတုံ;_  
_န မစ္စုနော နိဇ္ဈပနံ ကရောန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="378" book="ja1" e="ch" v="22" p="356">

<Paragraph number="3243" type="verses" book="ja1">
_န ခတ္တိယောတိ န စ ဗြာဟ္မဏောတိ,_  
_န အဍ္ဎကာ ဗလဝါ တေဇဝါပိ;_  
_န မစ္စုရာဇဿ အပေက္ခမတ္ထိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="379" book="ja1" e="ch" v="22" p="356">

<Paragraph number="3244" type="verses" book="ja1">
_သီဟာ စ ဗျဂ္ဃါ စ အထောပိ ဒီပိယော,_  
_ပသယှ ခါဒန္တိ ဝိပ္ဖန္ဒမာနံ;_  
_န မစ္စုနော ခါဒိတုမုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="380" book="ja1" e="ch" v="22" p="356">

<Paragraph number="3245" type="verses" book="ja1">
_မာယာကာရာ ရင်္ဂမဇ္ဈေ ကရောန္တာ,_  
_မောဟေန္တိ စက္ခူနိ ဇနဿ တာဝဒေ;_  
_န မစ္စုနော မောဟယိတုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="381" book="ja1" e="ch" v="22" p="356">

<Paragraph number="3246" type="verses" book="ja1">
_အာသီဝိသာ ကုပိတာ ဥဂ္ဂတေဇာ,_  
_ဍံသန္တိ မာရေန္တိပိ တေ မနုဿေ;_  
_န မစ္စုနော ဍံသိတုမုဿဟန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="382" book="ja1" e="ch" v="22" p="356">

<Paragraph number="3247" type="verses" book="ja1">
_အာသီဝိသာ ကုပိတာ ယံ ဍံသန္တိ,_  
_တိကိစ္ဆကာ တေသ ဝိသံ ဟနန္တိ;_  
_န မစ္စုနော ဒဋ္ဌဝိသံ ဟနန္တိ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="383" book="ja1" e="ch" v="22" p="356">

<Paragraph number="3248" type="verses" book="ja1">
_ဓမ္မန္တရီ ဝေတ္တရဏီ စ ဘောဇော,_  
_ဝိသာနိ ဟန္တွာန ဘုဇင်္ဂမာနံ;_  
_သုယျန္တိ တေ ကာလကတာ တထေဝ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="384" book="ja1" e="ch" v="22" p="356">

<Paragraph number="3249" type="verses" book="ja1">
_ဝိဇ္ဇာဓရာ ဃောရမဓီယမာနာ,_  
_အဒဿနံ ဩသဓေဟိ ဝဇန္တိ;_  
_န မစ္စုရာဇဿ ဝဇန္တဒဿနံ,_  
_တံ မေ မတီ ဟောတိ စရာမိ ဓမ္မံ._  

</Paragraph>

</Division>
<Division number="385" book="ja1" e="ch" v="22" p="357">

<Paragraph number="3250" type="verses" book="ja1">
_ဓမ္မော ဟဝေ ရက္ခတိ ဓမ္မစာရိံ,_  
_ဓမ္မော သုစိဏ္ဏော သုခမာဝဟာတိ;_  
_ဧသာနိသံသော ဓမ္မေ သုစိဏ္ဏေ,_  
_န ဒုဂ္ဂတိံ ဂစ္ဆတိ ဓမ္မစာရီ._  

</Paragraph>

</Division>
<Division number="386" book="ja1" e="ch" v="22" p="357">

<Paragraph number="3251" type="verses" book="ja1">
_န ဟိ ဓမ္မော အဓမ္မော စ,_  
ဥဘော သမဝိပါကိနော;_  
_အဓမ္မော နိရယံ နေတိ,_  
_ဓမ္မော ပါပေတိ သုဂ္ဂတိန်”တိ. (2605)_  


</Paragraph>
</Division>

<Paragraph number="3252" type="center" book="ja1">
အယောဃရဇာတကံ စုဒ္ဒသမံ.



</Paragraph>

<Paragraph number="3253" type="center" book="ja1">
ဝီသတိနိပါတံ နိဋ္ဌိတံ.



</Paragraph>

<Paragraph number="3254" type="center" book="ja1">
တဿုဒ္ဒါနံ


</Paragraph>

<Paragraph number="3255" type="verses" book="ja1">
_မာတင်္ဂ သမ္ဘူတ သိဝိ သိရိမန္တော,_  
_ရောဟဏ ဟံသ သတ္တိဂုမ္ဗော ဘလ္လာတိယ;_  
_သောမနဿ စမ္ပေယျ ဗြဟ္မ ပဉ္စ-_  
_ပဏ္ဍိတ စိရဿံဝတ အယောဃရာတိ._
</Paragraph>