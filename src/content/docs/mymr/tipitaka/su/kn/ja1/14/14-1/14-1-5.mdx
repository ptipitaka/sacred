---
title: "14.1.5 ဘိသဇာတက"
tableOfContents: false
sidebar:
  order: 5
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="78" book="ja1" e="ch" v="22" p="285">

<Paragraph number="2629" type="verses" book="ja1">
_“အဿံ ဂဝံ ရဇတံ ဇာတရူပံ,_  
_ဘရိယဉ္စ သော ဣဓ လဘတံ မနာပံ;_  
_ပုတ္တေဟိ ဒါရေဟိ သမင်္ဂိ ဟောတု,_  
_ဘိသာနိ တေ ဗြာဟ္မဏ ယော အဟာသိ”._  

</Paragraph>

</Division>
<Division number="79" book="ja1" e="ch" v="22" p="285">

<Paragraph number="2630" type="verses" book="ja1">
_“မာလဉ္စ သော ကာသိကစန္ဒနဉ္စ,_  
_ဓာရေတု ပုတ္တဿ ဗဟူ ဘဝန္တု;_  
_ကာမေသု တိဗ္ဗံ ကုရုတံ အပေက္ခံ,_  
_ဘိသာနိ တေ ဗြာဟ္မဏ ယော အဟာသိ”._  

</Paragraph>

</Division>
<Division number="80" book="ja1" e="ch" v="22" p="285">

<Paragraph number="2631" type="verses" book="ja1">
_“ပဟူတဓညော ကသိမာ ယသဿီ,_  
_ပုတ္တေ ဂိဟီ ဓနိမာ သဗ္ဗကာမေ;_  
_ဝယံ အပဿံ ဃရမာဝသာတု,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="81" book="ja1" e="ch" v="22" p="285">

<Paragraph number="2632" type="verses" book="ja1">
_သော ခတ္တိယော ဟောတု ပသယှကာရီ,_  
_ရာဇာဘိရာဇာ ဗလဝါ ယသဿီ;_  
_သ စာတုရန္တံ မဟိမာဝသာတု,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="82" book="ja1" e="ch" v="22" p="285">

<Paragraph number="2633" type="verses" book="ja1">
_သော ဗြာဟ္မဏော ဟောတု အဝီတရာဂေါ,_  
_မုဟုတ္တနက္ခတ္တပထေသု ယုတ္တော;_  
_ပူဇေတု နံ ရဋ္ဌပတီ ယသဿီ,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="83" book="ja1" e="ch" v="22" p="286">

<Paragraph number="2634" type="verses" book="ja1">
_အဇ္ဈာယကံ သဗ္ဗသမန္တဝေဒံ,_  
_တပဿီနံ မညတု သဗ္ဗလောကော;_  
_ပူဇေန္တု နံ ဇာနပဒါ သမေစ္စ,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="84" book="ja1" e="ch" v="22" p="286">

<Paragraph number="2635" type="verses" book="ja1">
_စတုဿဒံ ဂါမဝရံ သမိဒ္ဓံ,_  
_ဒိန္နဉှိ သော ဘုဉ္ဇတု ဝါသဝေန;_  
_အဝီတရာဂေါ မရဏံ ဥပေတု,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="85" book="ja1" e="ch" v="22" p="286">

<Paragraph number="2636" type="verses" book="ja1">
_သော ဂါမဏီ ဟောတု သဟာယမဇ္ဈေ,_  
_နစ္စေဟိ ဂီတေဟိ ပမောဒမာနော;_  
_သော ရာဇတော ဗျသန မာလတ္ထ ကိဉ္စိ,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="86" book="ja1" e="ch" v="22" p="286">

<Paragraph number="2637" type="verses" book="ja1">
_ယံ ဧကရာဇာ ပထဝိံ ဝိဇေတွာ,_  
ဣတ္ထီသဟဿာန ဌပေတု အဂ္ဂံ;_  
_သီမန္တိနီနံ ပဝရာ ဘဝါတု,_  
_ဘိသာနိ တေ ဗြာဟ္မဏ ယာ အဟာသိ._  

</Paragraph>

</Division>
<Division number="87" book="ja1" e="ch" v="22" p="286">

<Paragraph number="2638" type="verses" book="ja1">
ဣသီနဉှိ သာ သဗ္ဗသမာဂတာနံ,_  
_ဘုဉ္ဇေယျ သာဒုံ အဝိကမ္ပမာနာ;_  
_စရာတု လာဘေန ဝိကတ္ထမာနာ,_  
_ဘိသာနိ တေ ဗြာဟ္မဏ ယာ အဟာသိ._  

</Paragraph>

</Division>
<Division number="88" book="ja1" e="ch" v="22" p="286">

<Paragraph number="2639" type="verses" book="ja1">
_အာဝါသိကော ဟောတု မဟာဝိဟာရေ,_  
_နဝကမ္မိကော ဟောတု ဂဇင်္ဂလာယံ;_  
_အာလောကသန္ဓိံ ဒိဝသံ ကရောတု,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="89" book="ja1" e="ch" v="22" p="287">

<Paragraph number="2640" type="verses" book="ja1">
_သော ဗဇ္ဈတူ ပါသသတေဟိ ဆဗ္ဘိ,_  
_ရမ္မာ ဝနာ နိယျတု ရာဇဓာနိံ;_  
_တုတ္တေဟိ သော ဟညတု ပါစနေဟိ,_  
_ဘိသာနိ တေ ဗြာဟ္မဏ ယော အဟာသိ._  

</Paragraph>

</Division>
<Division number="90" book="ja1" e="ch" v="22" p="287">

<Paragraph number="2641" type="verses" book="ja1">
_အလက္ကမာလီ တိပုကဏ္ဏဝိဒ္ဓေါ,_  
_လဋ္ဌီဟတော သပ္ပမုခံ ဥပေတု;_  
_သကစ္ဆဗန္ဓော ဝိသိခံ စရာတု,_  
_ဘိသာနိ တေ ဗြာဟ္မဏ ယော အဟာသိ”._  

</Paragraph>

</Division>
<Division number="91" book="ja1" e="ch" v="22" p="287">

<Paragraph number="2642" type="verses" book="ja1">
_“ယော ဝေ အနဋ္ဌံဝ နဋ္ဌန္တိ စာဟ,_  
_ကာမေဝ သော လဘတံ ဘုဉ္ဇတဉ္စ;_  
_အဂါရမဇ္ဈေ မရဏံ ဥပေတု,_  
_ယော ဝါ ဘောန္တော သင်္ကတိ ကဉ္စိဒေဝ”._  

</Paragraph>

</Division>
<Division number="92" book="ja1" e="ch" v="22" p="287">

<Paragraph number="2643" type="verses" book="ja1">
_“ယဒေသမာနာ ဝိစရန္တိ လောကေ,_  
ဣဋ္ဌဉ္စ ကန္တဉ္စ ဗဟူနမေတံ;_  
_ပိယံ မနုညံ စိဓ ဇီဝလောကေ,_  
_ကသ္မာ ဣသယော နပ္ပသံသန္တိ ကာမေ”._  

</Paragraph>

</Division>
<Division number="93" book="ja1" e="ch" v="22" p="287">

<Paragraph number="2644" type="verses" book="ja1">
_“ကာမေသု ဝေ ဟညရေ ဗဇ္ဈရေ စ,_  
_ကာမေသု ဒုက္ခဉ္စ ဘယဉ္စ ဇာတံ;_  
_ကာမေသု ဘူတာဓိပတီ ပမတ္တာ,_  
_ပါပါနိ ကမ္မာနိ ကရောန္တိ မောဟာ._  

</Paragraph>

</Division>
<Division number="94" book="ja1" e="ch" v="22" p="287">

<Paragraph number="2645" type="verses" book="ja1">
_တေ ပါပဓမ္မာ ပသဝေတွ ပါပံ,_  
_ကာယဿ ဘေဒါ နိရယံ ဝဇန္တိ;_  
_အာဒီနဝံ ကာမဂုဏေသု ဒိသွာ,_  
_တသ္မာ ဣသယော နပ္ပသံသန္တိ ကာမေ”._  

</Paragraph>

</Division>
<Division number="95" book="ja1" e="ch" v="22" p="287">

<Paragraph number="2646" type="verses" book="ja1">
_“ဝီမံသမာနော ဣသိနော ဘိသာနိ,_  
_တီရေ ဂဟေတွာန ထလေ နိဓေသိံ;_  
_သုဒ္ဓါ အပါပါ ဣသယော ဝသန္တိ,_  
_ဧတာနိ တေ ဗြဟ္မစာရီ ဘိသာနိ”._  

</Paragraph>

</Division>
<Division number="96" book="ja1" e="ch" v="22" p="288">

<Paragraph number="2647" type="verses" book="ja1">
_“န တေ နဋာ နော ပန ကီဠနေယျာ,_  
_န ဗန္ဓဝါ နော ပန တေ သဟာယာ;_  
_ကိသ္မိံ ဝုပတ္ထမ္ဘ သဟဿနေတ္တ,_  
ဣသီဟိ တွံ ကီဠသိ ဒေဝရာဇ”._  

</Paragraph>

</Division>
<Division number="97" book="ja1" e="ch" v="22" p="288">

<Paragraph number="2648" type="verses" book="ja1">
_“အာစရိယော မေသိ ပိတာ စ မယှံ,_  
_ဧသာ ပတိဋ္ဌာ ခလိတဿ ဗြဟ္မေ;_  
_ဧကာပရာဓံ ခမ ဘူရိပည,_  
_န ပဏ္ဍိတာ ကောဓဗလာ ဘဝန္တိ”._  

</Paragraph>

</Division>
<Division number="98" book="ja1" e="ch" v="22" p="288">

<Paragraph number="2649" type="verses" book="ja1">
_“သုဝါသိတံ ဣသိနံ ဧကရတ္တံ,_  
_ယံ ဝါသဝံ ဘူတပတိဒ္ဒသာမ;_  
_သဗ္ဗေဝ ဘောန္တော သုမနာ ဘဝန္တု,_  
_ယံ ဗြာဟ္မဏော ပစ္စုပါဒီ ဘိသာနိ”._  

</Paragraph>

</Division>
<Division number="99" book="ja1" e="ch" v="22" p="288">

<Paragraph number="2650" type="verses" book="ja1">
_“အဟဉ္စ သာရိပုတ္တော စ,_  
_မောဂ္ဂလ္လာနော စ ကဿပေါ;_  
_အနုရုဒ္ဓေါ ပုဏ္ဏော အာနန္ဒော,_  
_တဒါသုံ သတ္တ ဘာတရော._  

</Paragraph>

</Division>
<Division number="100" book="ja1" e="ch" v="22" p="288">

<Paragraph number="2651" type="verses" book="ja1">
_ဘဂိနီ ဥပ္ပလဝဏ္ဏာ စ,_  
_ဒါသီ ခုဇ္ဇုတ္တရာ တဒါ;_  
_စိတ္တော ဂဟပတိ ဒါသော,_  
_ယက္ခော သာတာဂိရော တဒါ._  

</Paragraph>

</Division>
<Division number="101" book="ja1" e="ch" v="22" p="288">

<Paragraph number="2652" type="verses" book="ja1">
_ပါလိလေယျော တဒါ နာဂေါ,_  
_မဓုဒေါ သေဋ္ဌဝါနရော;_  
_ကာဠုဒါယီ တဒါ သက္ကော,_  
_ဧဝံ ဓာရေထ ဇာတကန္တိ”._  


</Paragraph>
</Division>

<Paragraph number="2653" type="center" book="ja1">
ဘိသဇာတကံ ပဉ္စမံ.
</Paragraph>