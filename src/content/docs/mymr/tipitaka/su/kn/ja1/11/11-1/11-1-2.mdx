---
title: "11.1.2 ဇုဏှဇာတက"
tableOfContents: false
sidebar:
  order: 2
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="ja1" e="ch" v="22" p="227">

<Paragraph number="2120" type="verses" book="ja1">
_“သုဏောဟိ မယှံ ဝစနံ ဇနိန္ဒ,_  
_အတ္ထေန ဇုဏှမှိ ဣဓာနုပတ္တော;_  
_န ဗြာဟ္မဏေ အဒ္ဓိကေ တိဋ္ဌမာနေ,_  
_ဂန္တဗ္ဗမာဟု ဒွိပဒိန္ဒသေဋ္ဌ”._  

</Paragraph>

</Division>
<Division number="14" book="ja1" e="ch" v="22" p="227">

<Paragraph number="2121" type="verses" book="ja1">
_“သုဏောမိ တိဋ္ဌာမိ ဝဒေဟိ ဗြဟ္မေ,_  
_ယေနာသိ အတ္ထေန ဣဓာနုပတ္တော;_  
_ကံ ဝါ တွမတ္ထံ မယိ ပတ္ထယာနော,_  
ဣဓာဂမာ ဗြဟ္မေ တဒိင်္ဃ ဗြူဟိ”._  

</Paragraph>

</Division>
<Division number="15" book="ja1" e="ch" v="22" p="227">

<Paragraph number="2122" type="verses" book="ja1">
_“ဒဒါဟိ မေ ဂါမဝရာနိ ပဉ္စ,_  
_ဒါသီသတံ သတ္တ ဂဝံသတာနိ;_  
_ပရောသဟဿဉ္စ သုဝဏ္ဏနိက္ခေ,_  
_ဘရိယာ စ မေ သာဒိသီ ဒွေ ဒဒါဟိ._  

</Paragraph>

</Division>
<Division number="16" book="ja1" e="ch" v="22" p="227">

<Paragraph number="2123" type="verses" book="ja1">
_တပေါ နု တေ ဗြာဟ္မဏ ဘိံသရူပေါ,_  
_မန္တာ နု တေ ဗြာဟ္မဏ စိတ္တရူပါ;_  
_ယက္ခာ နု တေ အဿဝါ သန္တိ ကေစိ,_  
_အတ္ထံ ဝါ မေ အဘိဇာနာသိ ကတ္တံ._  

</Paragraph>

</Division>
<Division number="17" book="ja1" e="ch" v="22" p="228">

<Paragraph number="2124" type="verses" book="ja1">
_န မေ တပေါ အတ္ထိ န စာပိ မန္တာ,_  
_ယက္ခာပိ မေ အဿဝါ နတ္ထိ ကေစိ;_  
_အတ္ထမ္ပိ တေ နာဘိဇာနာမိ ကတ္တံ,_  
_ပုဗ္ဗေ စ ခေါ သင်္ဂတိမတ္တမာသိ._  

</Paragraph>

</Division>
<Division number="18" book="ja1" e="ch" v="22" p="228">

<Paragraph number="2125" type="verses" book="ja1">
_ပဌမံ ဣဒံ ဒဿနံ ဇာနတော မေ,_  
_န တာဘိဇာနာမိ ဣတော ပုရတ္ထာ;_  
_အက္ခာဟိ မေ ပုစ္ဆိတော ဧတမတ္ထံ,_  
_ကဒါ ကုဟိံ ဝါ အဟု သင်္ဂမော နော._  

</Paragraph>

</Division>
<Division number="19" book="ja1" e="ch" v="22" p="228">

<Paragraph number="2126" type="verses" book="ja1">
_ဂန္ဓာရရာဇဿ ပုရမှိ ရမ္မေ,_  
_အဝသိမှသေ တက္ကသီလာယံ ဒေဝ;_  
_တတ္ထန္ဓကာရမှိ တိမီသိကာယံ,_  
_အံသေန အံသံ သမဃဋ္ဋယိမှ._  

</Paragraph>

</Division>
<Division number="20" book="ja1" e="ch" v="22" p="228">

<Paragraph number="2127" type="verses" book="ja1">
_တေ တတ္ထ ဌတွာန ဥဘော ဇနိန္ဒ,_  
_သာရာဏိယံ ဝီတိသာရယိမှ တတ္ထ;_  
_သာယေဝ နော သင်္ဂတိမတ္တမာသိ,_  
_တတော န ပစ္ဆာ န ပုရေ အဟောသိ._  

</Paragraph>

</Division>
<Division number="21" book="ja1" e="ch" v="22" p="228">

<Paragraph number="2128" type="verses" book="ja1">
_ယဒါ ကဒါစိ မနုဇေသု ဗြဟ္မေ,_  
_သမာဂမော သပ္ပုရိသေန ဟောတိ;_  
_န ပဏ္ဍိတာ သင်္ဂတိသန္ထဝါနိ,_  
_ပုဗ္ဗေ ကတံ ဝါပိ ဝိနာသယန္တိ._  

</Paragraph>

</Division>
<Division number="22" book="ja1" e="ch" v="22" p="228">

<Paragraph number="2129" type="verses" book="ja1">
_ဗာလာဝ ခေါ သင်္ဂတိသန္ထဝါနိ,_  
_ပုဗ္ဗေ ကတံ ဝါပိ ဝိနာသယန္တိ;_  
_ဗဟုမ္ပိ ဗာလေသု ကတံ ဝိနဿတိ,_  
_တထာ ဟိ ဗာလာ အကတညုရူပါ._  

</Paragraph>

</Division>
<Division number="23" book="ja1" e="ch" v="22" p="228">

<Paragraph number="2130" type="verses" book="ja1">
_ဓီရာ စ ခေါ သင်္ဂတိသန္ထဝါနိ,_  
_ပုဗ္ဗေ ကတံ ဝါပိ န နာသယန္တိ;_  
_အပ္ပမ္ပိ ဓီရေသု ကတံ န နဿတိ,_  
_တထာ ဟိ ဓီရာ သုကတညုရူပါ._  

</Paragraph>

</Division>
<Division number="24" book="ja1" e="ch" v="22" p="229">

<Paragraph number="2131" type="verses" book="ja1">
_ဒဒါမိ တေ ဂါမဝရာနိ ပဉ္စ,_  
_ဒါသီသတံ သတ္တ ဂဝံသတာနိ;_  
_ပရောသဟဿဉ္စ သုဝဏ္ဏနိက္ခေ,_  
_ဘရိယာ စ တေ သာဒိသီ ဒွေ ဒဒါမိ._  

</Paragraph>

</Division>
<Division number="25" book="ja1" e="ch" v="22" p="229">

<Paragraph number="2132" type="verses" book="ja1">
_ဧဝံ သတံ ဟောတိ သမေစ္စ ရာဇ,_  
_နက္ခတ္တရာဇာရိဝ တာရကာနံ;_  
_အာပူရတီ ကာသိပတီ တထာဟံ,_  
_တယာပိ မေ သင်္ဂမော အဇ္ဇ လဒ္ဓေါ”တိ._  


</Paragraph>
</Division>

<Paragraph number="2133" type="center" book="ja1">
ဇုဏှဇာတကံ ဒုတိယံ.
</Paragraph>