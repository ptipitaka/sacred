---
title: "15.1.8 ဘလ္လာတိယဇာတက"
tableOfContents: false
sidebar:
  order: 13
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="186" book="ja1">

<Paragraph number="3045" type="verses" book="ja1">
_ဘလ္လာတိယော နာမ အဟောသိ ရာဇာ,_  
_ရဋ္ဌံ ပဟာယ မိဂဝံ အစာရိ သော;_  
_အဂမာ ဂိရိဝရံ ဂန္ဓမာဒနံ,_  
_သုပုပ္ဖိတံ ကိမ္ပုရိသာနုစိဏ္ဏံ._  

</Paragraph>

</Division>
<Division number="187" book="ja1">

<Paragraph number="3046" type="verses" book="ja1">
_သာဠူရသံဃဉ္စ နိသေဓယိတွာ,_  
_ဓနုံ ကလာပဉ္စ သော နိက္ခိပိတွာ;_  
ဥပါဂမိ ဝစနံ ဝတ္တုကာမော,_  
_ယတ္ထဋ္ဌိတာ ကိမ္ပုရိသာ အဟေသုံ._  

</Paragraph>

</Division>
<Division number="188" book="ja1">

<Paragraph number="3047" type="verses" book="ja1">
_“ဟိမစ္စယေ ဟေမဝတာယ တီရေ,_  
_ကိမိဓဋ္ဌိတာ မန္တယဝှေါ အဘိဏှံ;_  
_ပုစ္ဆာမိ ဝေါ မာနုသဒေဟဝဏ္ဏေ,_  
_ကထံ ဝေါ ဇာနန္တိ မနုဿလောကေ”._  

</Paragraph>

</Division>
<Division number="189" book="ja1">

<Paragraph number="3048" type="verses" book="ja1">
_“မလ္လံ ဂိရိံ ပဏ္ဍရကံ တိကူဋံ,_  
_သီတောဒကာ အနုဝိစရာမ နဇ္ဇော;_  
_မိဂါ မနုဿာဝ နိဘာသဝဏ္ဏာ,_  
_ဇာနန္တိ နော ကိမ္ပုရိသာတိ လုဒ္ဒ”._  

</Paragraph>

</Division>
<Division number="190" book="ja1">

<Paragraph number="3049" type="verses" book="ja1">
_“သုကိစ္ဆရူပံ ပရိဒေဝယဝှေါ,_  
_အာလိင်္ဂိတော စာသိ ပိယော ပိယာယ;_  
_ပုစ္ဆာမိ ဝေါ မာနုသဒေဟဝဏ္ဏေ,_  
_ကိမိဓ ဝနေ ရောဒထ အပ္ပတီတာ._  

</Paragraph>

</Division>
<Division number="191" book="ja1">

<Paragraph number="3050" type="verses" book="ja1">
_သုကိစ္ဆရူပံ ပရိဒေဝယဝှေါ,_  
_အာလိင်္ဂိတော စာသိ ပိယော ပိယာယ;_  
_ပုစ္ဆာမိ ဝေါ မာနုသဒေဟဝဏ္ဏေ,_  
_ကိမိဓ ဝနေ ဝိလပထ အပ္ပတီတာ._  

</Paragraph>

</Division>
<Division number="192" book="ja1">

<Paragraph number="3051" type="verses" book="ja1">
_သုကိစ္ဆရူပံ ပရိဒေဝယဝှေါ,_  
_အာလိင်္ဂိတော စာသိ ပိယော ပိယာယ;_  
_ပုစ္ဆာမိ ဝေါ မာနုသဒေဟဝဏ္ဏေ,_  
_ကိမိဓ ဝနေ သောစထ အပ္ပတီတာ”._  

</Paragraph>

</Division>
<Division number="193" book="ja1">

<Paragraph number="3052" type="verses" book="ja1">
_“မယေကရတ္တံ ဝိပ္ပဝသိမှ လုဒ္ဒ,_  
_အကာမကာ အညမညံ သရန္တာ;_  
_တမေကရတ္တံ အနုတပ္ပမာနာ,_  
_သောစာမ ‘သာ ရတ္တိ ပုနံ န ဟေဿတိ’”._  

</Paragraph>

</Division>
<Division number="194" book="ja1">

<Paragraph number="3053" type="verses" book="ja1">
_“ယမေကရတ္တံ အနုတပ္ပထေတံ,_  
_ဓနံ ဝ နဋ္ဌံ ပိတရံ ဝ ပေတံ;_  
_ပုစ္ဆာမိ ဝေါ မာနုသဒေဟဝဏ္ဏေ,_  
_ကထံ ဝိနာ ဝါသမကပ္ပယိတ္ထ”._  

</Paragraph>

</Division>
<Division number="195" book="ja1">

<Paragraph number="3054" type="verses" book="ja1">
_“ယမိမံ နဒိံ ပဿသိ သီဃသောတံ,_  
_နာနာဒုမစ္ဆာဒနံ သေလကူလံ;_  
_တံ မေ ပိယော ဥတ္တရိ ဝဿကာလေ,_  
_မမဉ္စ မညံ အနုဗန္ဓတီတိ._  

</Paragraph>

</Division>
<Division number="196" book="ja1">

<Paragraph number="3055" type="verses" book="ja1">
_အဟဉ္စ အင်္ကောလကမောစိနာမိ,_  
_အတိမုတ္တကံ သတ္တလိယောထိကဉ္စ;_  
_‘ပိယော စ မေ ဟေဟိတိ မာလဘာရီ,_  
_အဟဉ္စ နံ မာလိနီ အဇ္ဈုပေဿံ’._  

</Paragraph>

</Division>
<Division number="197" book="ja1">

<Paragraph number="3056" type="verses" book="ja1">
_အဟဉ္စိဒံ ကုရဝကမောစိနာမိ,_  
ဥဒ္ဒါလကာ ပါဋလိသိန္ဓုဝါရကာ;_  
_‘ပိယော စ မေ ဟေဟိတိ မာလဘာရီ,_  
_အဟဉ္စ နံ မာလိနီ အဇ္ဈုပေဿံ’._  

</Paragraph>

</Division>
<Division number="198" book="ja1">

<Paragraph number="3057" type="verses" book="ja1">
_အဟဉ္စ သာလဿ သုပုပ္ဖိတဿ,_  
_ဩစေယျ ပုပ္ဖါနိ ကရောမိ မာလံ;_  
_‘ပိယော စ မေ ဟေဟိတိ မာလဘာရီ,_  
_အဟဉ္စ နံ မာလိနီ အဇ္ဈုပေဿံ’._  

</Paragraph>

</Division>
<Division number="199" book="ja1">

<Paragraph number="3058" type="verses" book="ja1">
_အဟဉ္စ သာလဿ သုပုပ္ဖိတဿ,_  
_ဩစေယျ ပုပ္ဖါနိ ကရောမိ ဘာရံ;_  
ဣဒဉ္စ နော ဟေဟိတိ သန္ထရတ္ထံ,_  
_ယတ္ထဇ္ဇိမံ ဝိဟရိဿာမ ရတ္တိံ._  

</Paragraph>

</Division>
<Division number="200" book="ja1">

<Paragraph number="3059" type="verses" book="ja1">
_အဟဉ္စ ခေါ အဂဠုံ စန္ဒနဉ္စ,_  
_သိလာယ ပိံသာမိ ပမတ္တရူပါ;_  
_‘ပိယော စ မေ ဟေဟိတိ ရောသိတင်္ဂေါ,_  
_အဟဉ္စ နံ ရောသိတာ အဇ္ဈုပေဿံ’._  

</Paragraph>

</Division>
<Division number="201" book="ja1">

<Paragraph number="3060" type="verses" book="ja1">
_အထာဂမာ သလိလံ သီဃသောတံ,_  
_နုဒံ သာလေ သလဠေ ကဏ္ဏိကာရေ;_  
_အာပူရထ တေန မုဟုတ္တကေန,_  
_သာယံ နဒီ အာသိ မယာ သုဒုတ္တရာ._  

</Paragraph>

</Division>
<Division number="202" book="ja1">

<Paragraph number="3061" type="verses" book="ja1">
ဥဘောသု တီရေသု မယံ တဒါ ဌိတာ,_  
_သမ္ပဿန္တာ ဥဘယော အညမညံ;_  
_သကိမ္ပိ ရောဒါမ သကိံ ဟသာမ,_  
_ကိစ္ဆေန နော အာဂမာ သံဝရီ သာ._  

</Paragraph>

</Division>
<Division number="203" book="ja1">

<Paragraph number="3062" type="verses" book="ja1">
_ပါတောဝ ခေါ ဥဂ္ဂတေ သူရိယမှိ,_  
_စတုက္ကံ နဒိံ ဥတ္တရိယာန လုဒ္ဒ;_  
_အာလိင်္ဂိယာ အညမညံ မယံ ဥဘော,_  
_သကိမ္ပိ ရောဒါမ သကိံ ဟသာမ._  

</Paragraph>

</Division>
<Division number="204" book="ja1">

<Paragraph number="3063" type="verses" book="ja1">
_တီဟူနကံ သတ္တသတာနိ လုဒ္ဒ,_  
_ယမိဓ မယံ ဝိပ္ပဝသိမှ ပုဗ္ဗေ;_  
_ဝဿေကိမံ ဇီဝိတံ ဘူမိပါလ,_  
_ကော နီဓ ကန္တာယ ဝိနာ ဝသေယျ”._  

</Paragraph>

</Division>
<Division number="205" book="ja1">

<Paragraph number="3064" type="verses" book="ja1">
_“အာယုဉ္စ ဝေါ ကီဝတကော နု သမ္မ,_  
_သစေပိ ဇာနာထ ဝဒေထ အာယုံ;_  
_အနုဿဝါ ဝုဍ္ဎတော အာဂမာ ဝါ,_  
_အက္ခာထ မေ တံ အဝိကမ္ပမာနာ”._  

</Paragraph>

</Division>
<Division number="206" book="ja1">

<Paragraph number="3065" type="verses" book="ja1">
_“အာယုဉ္စ နော ဝဿသဟဿံ လုဒ္ဒ,_  
_န စန္တရာ ပါပကော အတ္ထိ ရောဂေါ;_  
_အပ္ပဉ္စ ဒုက္ခံ သုခမေဝ ဘိယျော,_  
_အဝီတရာဂါ ဝိဇဟာမ ဇီဝိတံ”._  

</Paragraph>

</Division>
<Division number="207" book="ja1">

<Paragraph number="3066" type="verses" book="ja1">
_“ဣဒဉ္စ သုတွာန အမာနုသာနံ,_  
_ဘလ္လာတိယော ဣတ္တရ ဇီဝိတန္တိ;_  
_နိဝတ္တထ န မိဂဝံ အစရိ,_  
_အဒါသိ ဒါနာနိ အဘုဉ္ဇိ ဘောဂေ._  

</Paragraph>

</Division>
<Division number="208" book="ja1">

<Paragraph number="3067" type="verses" book="ja1">
ဣဒဉ္စ သုတွာန အမာနုသာနံ,_  
_သမ္မောဒထ မာ ကလဟံ အကတ္ထ;_  
_မာ ဝေါ တပီ အတ္တကမ္မာပရာဓော,_  
_ယထာပိ တေ ကိမ္ပုရိသေကရတ္တံ._  

</Paragraph>

</Division>
<Division number="209" book="ja1">

<Paragraph number="3068" type="verses" book="ja1">
ဣဒဉ္စ သုတွာန အမာနုသာနံ,_  
_သမ္မောဒထ မာ ဝိဝါဒံ အကတ္ထ;_  
_မာ ဝေါ တပီ အတ္တကမ္မာပရာဓော,_  
_ယထာပိ တေ ကိမ္ပုရိသေကရတ္တံ”._  

</Paragraph>

</Division>
<Division number="210" book="ja1">

<Paragraph number="3069" type="verses" book="ja1">
_“ဝိဝိဓံ အဓိမနာ သုဏောမဟံ,_  
_ဝစနပထံ တဝ အတ္ထသံဟိတံ;_  
_မုဉ္စံ ဂိရံ နုဒသေဝ မေ ဒရံ,_  
_သမဏ သုခါဝဟ ဇီဝ မေ စိရန်”တိ._  


</Paragraph>
</Division>

<Paragraph number="3070" type="center" book="ja1">
ဘလ္လာတိယဇာတကံ အဋ္ဌမံ.
</Paragraph>