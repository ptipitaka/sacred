---
title: "7.1.10 ဗကဇာတက"
tableOfContents: false
sidebar:
  order: 10
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="68" book="ja1" e="ch" v="22" p="163">

<Paragraph number="1561" type="verses" book="ja1">
_“ဒွါသတ္တတိ ဂေါတမ ပုညကမ္မာ,_  
_ဝသဝတ္တိနော ဇာတိဇရံ အတီတာ;_  
_အယမန္တိမာ ဝေဒဂူ ဗြဟ္မပတ္တိ,_  
_အသ္မာဘိဇပ္ပန္တိ ဇနာ အနေကာ”._  

</Paragraph>

</Division>
<Division number="69" book="ja1" e="ch" v="22" p="163">

<Paragraph number="1562" type="verses" book="ja1">
_“အပ္ပဉှိ ဧတံ န ဟိ ဒီဃမာယု,_  
_ယံ တွံ ဗက မညသိ ဒီဃမာယုံ;_  
_သတံ သဟဿာနိ နိရဗ္ဗုဒါနံ,_  
_အာယုံ ပဇာနာမိ တဝါဟ ဗြဟ္မေ”._  

</Paragraph>

</Division>
<Division number="70" book="ja1" e="ch" v="22" p="163">

<Paragraph number="1563" type="verses" book="ja1">
_“အနန္တဒဿီ ဘဂဝါဟမသ္မိ,_  
_ဇာတိဇ္ဇရံ သောကမုပါတိဝတ္တော;_  
_ကိံ မေ ပုရာဏံ ဝတသီလဝတ္တံ,_  
_အာစိက္ခ မေ တံ ယမဟံ ဝိဇညံ”._  

</Paragraph>

</Division>
<Division number="71" book="ja1" e="ch" v="22" p="163">

<Paragraph number="1564" type="verses" book="ja1">
_“ယံ တွံ အပါယေသိ ဗဟူ မနုဿေ,_  
_ပိပါသိတေ ဃမ္မနိ သမ္ပရေတေ;_  
_တံ တေ ပုရာဏံ ဝတသီလဝတ္တံ,_  
_သုတ္တပ္ပဗုဒ္ဓေါဝ အနုဿရာမိ._  

</Paragraph>

</Division>
<Division number="72" book="ja1" e="ch" v="22" p="164">

<Paragraph number="1565" type="verses" book="ja1">
_ယံ ဧဏိကူလသ္မိ ဇနံ ဂဟီတံ,_  
_အမောစယီ ဂယှက နိယျမာနံ;_  
_တံ တေ ပုရာဏံ ဝတသီလဝတ္တံ,_  
_သုတ္တပ္ပဗုဒ္ဓေါဝ အနုဿရာမိ._  

</Paragraph>

</Division>
<Division number="73" book="ja1" e="ch" v="22" p="164">

<Paragraph number="1566" type="verses" book="ja1">
_ဂင်္ဂါယ သောတသ္မိံ ဂဟီတနာဝံ,_  
_လုဒ္ဒေန နာဂေန မနုဿကပ္ပါ;_  
_အမောစယိ တွံ ဗလသာ ပသယှ,_  
_တံ တေ ပုရာဏံ ဝတသီလဝတ္တံ;_  
_သုတ္တပ္ပဗုဒ္ဓေါဝ အနုဿရာမိ._  

</Paragraph>

</Division>
<Division number="74" book="ja1" e="ch" v="22" p="164">

<Paragraph number="1567" type="verses" book="ja1">
_ကပ္ပေါ စ တေ ဗဒ္ဓစရော အဟောသိံ,_  
_သမ္ဗုဒ္ဓိမန္တံ ဝတိနံ အမညံ;_  
_တံ တေ ပုရာဏံ ဝတသီလဝတ္တံ,_  
_သုတ္တပ္ပဗုဒ္ဓေါဝ အနုဿရာမိ”._  

</Paragraph>

</Division>
<Division number="75" book="ja1" e="ch" v="22" p="164">

<Paragraph number="1568" type="verses" book="ja1">
_“အဒ္ဓါ ပဇာနာသိ မမေတမာယုံ,_  
_အညမ္ပိ ဇာနာသိ တထာ ဟိ ဗုဒ္ဓေါ;_  
_တထာ ဟိ တာယံ ဇလိတာနုဘာဝေါ,_  
_ဩဘာသယံ တိဋ္ဌတိ ဗြဟ္မလောကန်”တိ._  


</Paragraph>
</Division>

<Paragraph number="1569" type="center" book="ja1">
ဗကဇာတကံ ဒသမံ.

  
ကုက္ကုဝဂ္ဂေါ ပဌမော.



</Paragraph>

<Paragraph number="1570" type="center" book="ja1">
တဿုဒ္ဒါနံ


</Paragraph>

<Paragraph number="1571" type="verses" book="ja1">
_ဝရကဏ္ဏိက စာပဝရော သုတနော,_  
_အထ ဂိဇ္ဈ သရောဟိတမစ္ဆဝရော;_  
_ပုန ပဏ္ဏက သေနက ယာစနကော,_  
_အထ ဝေရိ သဗြဟ္မဗကေန ဒသာတိ._
</Paragraph>