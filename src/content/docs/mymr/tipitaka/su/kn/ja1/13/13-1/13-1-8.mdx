---
title: 13.1.8 တက္ကာရိယဇာတက
tableOfContents: false
sidebar:
  order: 8
type: tipitaka
basket: su
book: ja1
review:
  current: review
  updated: '2025-10-27T21:48:43.495902'
  updated_by: ''
  notes: ''
  history:
  - state: review
    date: '2025-10-27T21:48:43.495902'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="104" book="ja1" e="ch" v="22" p="268">

<Paragraph number="2494" type="verses" book="ja1">
_“အဟမေဝ ဒုဗ္ဘာသိတံ ဘာသိ ဗာလော,_  
_ဘေကောဝရညေ အဟိမဝှါယမာနော;_  
_တက္ကာရိယေ သောဗ္ဘမိမံ ပတာမိ,_  
_န ကိရေဝ သာဓု အတိဝေလဘာဏီ”._  

</Paragraph>

</Division>
<Division number="105" book="ja1" e="ch" v="22" p="268">

<Paragraph number="2495" type="verses" book="ja1">
_“ပပ္ပေါတိ မစ္စော အတိဝေလဘာဏီ,_  
_ဗန္ဓံ ဝဓံ သောကပရိဒ္ဒဝဉ္စ;_  
_အတ္တာနမေဝ ဂရဟာသိ ဧတ္ထ,_  
_အာစေရ ယံ တံ နိခဏန္တိ သောဗ္ဘေ”._  

</Paragraph>

</Division>
<Division number="106" book="ja1" e="ch" v="22" p="268">

<Paragraph number="2496" type="verses" book="ja1">
_“ကိမေဝဟံ တုဏ္ဍိလမနုပုစ္ဆိံ,_  
_ကရေယျ သံ ဘာတရံ ကာဠိကာယံ;_  
_နဂ္ဂေါဝဟံ ဝတ္ထယုဂဉ္စ ဇီနော,_  
_အယမ္ပိ အတ္ထော ဗဟုတာဒိသောဝ”._  

</Paragraph>

</Division>
<Division number="107" book="ja1" e="ch" v="22" p="269">

<Paragraph number="2497" type="verses" book="ja1">
_“ယော ယုဇ္ဈမာနာနမယုဇ္ဈမာနော,_  
_မေဏ္ဍန္တရံ အစ္စုပတီ ကုလိင်္ဂေါ;_  
_သော ပိံသိတော မေဏ္ဍသိရေဟိ တတ္ထ,_  
_အယမ္ပိ အတ္ထော ဗဟုတာဒိသောဝ._  

</Paragraph>

</Division>
<Division number="108" book="ja1" e="ch" v="22" p="269">

<Paragraph number="2498" type="verses" book="ja1">
_စတုရော ဇနာ ပေါတ္ထကမဂ္ဂဟေသုံ,_  
_ဧကဉ္စ ပေါသံ အနုရက္ခမာနာ;_  
_သဗ္ဗေဝ တေ ဘိန္နသိရာ သယိံသု,_  
_အယမ္ပိ အတ္ထော ဗဟုတာဒိသောဝ._  

</Paragraph>

</Division>
<Division number="109" book="ja1" e="ch" v="22" p="269">

<Paragraph number="2499" type="verses" book="ja1">
_အဇာ ယထာ ဝေဠုဂုမ္ဗသ္မိံ ဗဒ္ဓါ,_  
_အဝက္ခိပန္တီ အသိမဇ္ဈဂစ္ဆိ;_  
_တေနေဝ တဿာ ဂလကာဝကန္တံ,_  
_အယမ္ပိ အတ္ထော ဗဟုတာဒိသောဝ”._  

</Paragraph>

</Division>
<Division number="110" book="ja1" e="ch" v="22" p="269">

<Paragraph number="2500" type="verses" book="ja1">
_“ဣမေ န ဒေဝါ န ဂန္ဓဗ္ဗပုတ္တာ,_  
_မိဂါ ဣမေ အတ္ထဝသံ ဂတာ မေ;_  
_ဧကဉ္စ နံ သာယမာသေ ပစန္တု,_  
_ဧကံ ပုနပ္ပါတရာသေ ပစန္တု”._  

</Paragraph>

</Division>
<Division number="111" book="ja1" e="ch" v="22" p="269">

<Paragraph number="2501" type="verses" book="ja1">
_“သတံ သဟဿာနိ ဒုဘာသိတာနိ,_  
_ကလမ္ပိ နာဂ္ဃန္တိ သုဘာသိတဿ;_  
_ဒုဗ္ဘာသိတံ သင်္ကမာနော ကိလေသော,_  
_တသ္မာ တုဏှီ ကိမ္ပုရိသာ န ဗာလျာ”._  

</Paragraph>

</Division>
<Division number="112" book="ja1" e="ch" v="22" p="269">

<Paragraph number="2502" type="verses" book="ja1">
_“ယာ မေသာ ဗျာဟာသိ ပမုဉ္စထေတံ,_  
_ဂိရိဉ္စ နံ ဟိမဝန္တံ နယန္တု;_  
ဣမဉ္စ ခေါ ဒေန္တု မဟာနသာယ,_  
_ပါတောဝ နံ ပါတရာသေ ပစန္တု”._  

</Paragraph>

</Division>
<Division number="113" book="ja1" e="ch" v="22" p="270">

<Paragraph number="2503" type="verses" book="ja1">
_“ပဇ္ဇုန္နနာထာ ပသဝေါ,_  
_ပသုနာထာ အယံ ပဇာ;_  
_တွံ နာထောသိ မဟာရာဇ,_  
_နာထောဟံ ဘရိယာယ မေ;_  
_ဒွိန္နမညတရံ ဉတွာ,_  
_မုတ္တော ဂစ္ဆေယျ ပဗ္ဗတံ._  

</Paragraph>

</Division>
<Division number="114" book="ja1" e="ch" v="22" p="270">

<Paragraph number="2504" type="verses" book="ja1">
_န ဝေ နိန္ဒာ သုပရိဝဇ္ဇယေထ,_  
_နာနာ ဇနာ သေဝိတဗ္ဗာ ဇနိန္ဒ;_  
_ယေနေဝ ဧကော လဘတေ ပသံသံ,_  
_တေနေဝ အညော လဘတေ နိန္ဒိတာရံ._  

</Paragraph>

</Division>
<Division number="115" book="ja1" e="ch" v="22" p="270">

<Paragraph number="2505" type="verses" book="ja1">
_သဗ္ဗော လောကော ပရိစိတ္တော အတိစိတ္တော,_  
_သဗ္ဗော လောကော စိတ္တဝါ သမှိ စိတ္တေ;_  
_ပစ္စေကစိတ္တာ ပုထု သဗ္ဗသတ္တာ,_  
_ကဿီဓ စိတ္တဿ ဝသေန ဝတ္တေ”._  

</Paragraph>

</Division>
<Division number="116" book="ja1" e="ch" v="22" p="270">

<Paragraph number="2506" type="verses" book="ja1">
_“တုဏှီ အဟူ ကိမ္ပုရိသော သဘရိယော,_  
_ယော ဒါနိ ဗျာဟာသိ ဘယဿ ဘီတော;_  
_သော ဒါနိ မုတ္တော သုခိတော အရောဂေါ,_  
_ဝါစာကိရေဝတ္ထဝတီ နရာနန်”တိ._  


</Paragraph>
</Division>

<Paragraph number="2507" type="center" book="ja1">
တက္ကာရိယဇာတကံ အဋ္ဌမံ.
</Paragraph>