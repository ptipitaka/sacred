---
title: 11.1.9 သုပ္ပါရကဇာတက
tableOfContents: false
sidebar:
  order: 9
type: tipitaka
basket: su
book: ja1
review:
  current: review
  updated: '2025-10-20T22:47:23.883704'
  updated_by: ''
  notes: ''
  history:
  - state: review
    date: '2025-10-20T22:47:23.883704'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="108" book="ja1" e="ch" v="22" p="239">

<Paragraph number="2222" type="verses" book="ja1">
_“ဥမ္မုဇ္ဇန္တိ နိမုဇ္ဇန္တိ,_  
_မနုဿာ ခုရနာသိကာ;_  
_သုပ္ပါရကံ တံ ပုစ္ဆာမ,_  
_သမုဒ္ဒေါ ကတမော အယံ”._  

</Paragraph>

</Division>
<Division number="109" book="ja1" e="ch" v="22" p="239">

<Paragraph number="2223" type="verses" book="ja1">
_“ကုရုကစ္ဆာ ပယာတာနံ,_  
_ဝါဏိဇာနံ ဓနေသိနံ;_  
_နာဝါယ ဝိပ္ပနဋ္ဌာယ,_  
_ခုရမာလီတိ ဝုစ္စတိ”._  

</Paragraph>

</Division>
<Division number="110" book="ja1" e="ch" v="22" p="239">

<Paragraph number="2224" type="verses" book="ja1">
_“ယထာ အဂ္ဂီဝ သုရိယောဝ,_  
_သမုဒ္ဒေါ ပဋိဒိဿတိ;_  
_သုပ္ပါရကံ တံ ပုစ္ဆာမ,_  
_သမုဒ္ဒေါ ကတမော အယံ”._  

</Paragraph>

</Division>
<Division number="111" book="ja1" e="ch" v="22" p="239">

<Paragraph number="2225" type="verses" book="ja1">
_“ကုရုကစ္ဆာ ပယာတာနံ,_  
_ဝါဏိဇာနံ ဓနေသိနံ;_  
_နာဝါယ ဝိပ္ပနဋ္ဌာယ,_  
_အဂ္ဂိမာလီတိ ဝုစ္စတိ”._  

</Paragraph>

</Division>
<Division number="112" book="ja1" e="ch" v="22" p="239">

<Paragraph number="2226" type="verses" book="ja1">
_“ယထာ ဒဓီဝ ခီရံဝ,_  
_သမုဒ္ဒေါ ပဋိဒိဿတိ;_  
_သုပ္ပါရကံ တံ ပုစ္ဆာမ,_  
_သမုဒ္ဒေါ ကတမော အယံ”._  

</Paragraph>

</Division>
<Division number="113" book="ja1" e="ch" v="22" p="239">

<Paragraph number="2227" type="verses" book="ja1">
_“ကုရုကစ္ဆာ ပယာတာနံ,_  
_ဝါဏိဇာနံ ဓနေသိနံ;_  
_နာဝါယ ဝိပ္ပနဋ္ဌာယ,_  
_ဒဓိမာလီတိ ဝုစ္စတိ”._  

</Paragraph>

</Division>
<Division number="114" book="ja1" e="ch" v="22" p="239">

<Paragraph number="2228" type="verses" book="ja1">
_“ယထာ ကုသောဝ သဿောဝ,_  
_သမုဒ္ဒေါ ပဋိဒိဿတိ;_  
_သုပ္ပါရကံ တံ ပုစ္ဆာမ,_  
_သမုဒ္ဒေါ ကတမော အယံ”._  

</Paragraph>

</Division>
<Division number="115" book="ja1" e="ch" v="22" p="239">

<Paragraph number="2229" type="verses" book="ja1">
_“ကုရုကစ္ဆာ ပယာတာနံ,_  
_ဝါဏိဇာနံ ဓနေသိနံ;_  
_နာဝါယ ဝိပ္ပနဋ္ဌာယ,_  
_ကုသမာလီတိ ဝုစ္စတိ”._  

</Paragraph>

</Division>
<Division number="116" book="ja1" e="ch" v="22" p="239">

<Paragraph number="2230" type="verses" book="ja1">
_“ယထာ နဠောဝ ဝေဠူဝ,_  
_သမုဒ္ဒေါ ပဋိဒိဿတိ;_  
_သုပ္ပါရကံ တံ ပုစ္ဆာမ,_  
_သမုဒ္ဒေါ ကတမော အယံ”._  

</Paragraph>

</Division>
<Division number="117" book="ja1" e="ch" v="22" p="239">

<Paragraph number="2231" type="verses" book="ja1">
_“ကုရုကစ္ဆာ ပယာတာနံ,_  
_ဝါဏိဇာနံ ဓနေသိနံ;_  
_နာဝါယ ဝိပ္ပနဋ္ဌာယ,_  
_နဠမာလီတိ ဝုစ္စတိ”._  

</Paragraph>

</Division>
<Division number="118" book="ja1" e="ch" v="22" p="239">

<Paragraph number="2232" type="verses" book="ja1">
_“မဟဗ္ဘယော ဘိံသနကော,_  
_သဒ္ဒေါ သုယျတိမာနုသော;_  
_ယထာ သောဗ္ဘော ပပါတောဝ,_  
_သမုဒ္ဒေါ ပဋိဒိဿတိ;_  
_သုပ္ပါရကံ တံ ပုစ္ဆာမ,_  
_သမုဒ္ဒေါ ကတမော အယံ”._  

</Paragraph>

</Division>
<Division number="119" book="ja1" e="ch" v="22" p="240">

<Paragraph number="2233" type="verses" book="ja1">
_“ကုရုကစ္ဆာ ပယာတာနံ,_  
_ဝါဏိဇာနံ ဓနေသိနံ;_  
_နာဝါယ ဝိပ္ပနဋ္ဌာယ,_  
_ဗဠဝါမုခီတိ ဝုစ္စတိ._  

</Paragraph>

</Division>
<Division number="120" book="ja1" e="ch" v="22" p="240">

<Paragraph number="2234" type="verses" book="ja1">
_ယတော သရာမိ အတ္တာနံ,_  
_ယတော ပတ္တောသ္မိ ဝိညုတံ;_  
_နာဘိဇာနာမိ သဉ္စိစ္စ,_  
_ဧကပါဏမ္ပိ ဟိံသိတံ;_  
_ဧတေန သစ္စဝဇ္ဇေန,_  
_သောတ္ထိံ နာဝါ နိဝတ္တတူ”တိ. (1647)_  


</Paragraph>
</Division>

<Paragraph number="2235" type="center" book="ja1">
သုပ္ပါရကဇာတကံ နဝမံ.



</Paragraph>

<Paragraph number="2236" type="center" book="ja1">
ဧကာဒသကနိပါတံ နိဋ္ဌိတံ.



</Paragraph>

<Paragraph number="2237" type="center" book="ja1">
တဿုဒ္ဒါနံ


</Paragraph>

<Paragraph number="2238" type="verses" book="ja1">
_သိရိမာတုသုပေါသကနာဂဝရော,_  
_ပုန ဇုဏှက ဓမ္မမုဒယဝရော;_  
_အထ ပါနိ ယုဓဉ္စယကော စ ဒသ-_  
_ရထ သံဝရ ပါရဂတေန နဝါတိ._
</Paragraph>