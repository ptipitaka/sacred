---
title: "12.1.7 ကောသိယဇာတက"
tableOfContents: false
sidebar:
  order: 8
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="ja1">

<Paragraph number="2317" type="verses" book="ja1">
_“နေဝ ကိဏာမိ နပိ ဝိက္ကိဏာမိ,_  
_န စာပိ မေ သန္နိစယော စ အတ္ထိ;_  
_သုကိစ္ဆရူပံ ဝတိဒံ ပရိတ္တံ,_  
_ပတ္ထောဒနော နာလမယံ ဒုဝိန္နံ”._  

</Paragraph>

</Division>
<Division number="74" book="ja1">

<Paragraph number="2318" type="verses" book="ja1">
_“အပ္ပမှာ အပ္ပကံ ဒဇ္ဇာ,_  
_အနုမဇ္ဈတော မဇ္ဈကံ;_  
_ဗဟုမှာ ဗဟုကံ ဒဇ္ဇာ,_  
_အဒါနံ နုပပဇ္ဇတိ._  

</Paragraph>

</Division>
<Division number="75" book="ja1">

<Paragraph number="2319" type="verses" book="ja1">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ”._  
_အရိယမဂ္ဂံ သမာရူဟ,_  
_နေကာသီ လဘတေ သုခံ._  

</Paragraph>

</Division>
<Division number="76" book="ja1">

<Paragraph number="2320" type="verses" book="ja1">
_“မောဃဉ္စဿ ဟုတံ ဟောတိ,_  
_မောဃဉ္စာပိ သမီဟိတံ;_  
_အတိထိသ္မိံ ယော နိသိန္နသ္မိံ,_  
_ဧကော ဘုဉ္ဇတိ ဘောဇနံ._  

</Paragraph>

</Division>
<Division number="77" book="ja1">

<Paragraph number="2321" type="verses" book="ja1">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="78" book="ja1">

<Paragraph number="2322" type="verses" book="ja1">
_“သစ္စဉ္စဿ ဟုတံ ဟောတိ,_  
_သစ္စဉ္စာပိ သမီဟိတံ;_  
_အတိထိသ္မိံ ယော နိသိန္နသ္မိံ,_  
_နေကော ဘုဉ္ဇတိ ဘောဇနံ._  

</Paragraph>

</Division>
<Division number="79" book="ja1">

<Paragraph number="2323" type="verses" book="ja1">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="80" book="ja1">

<Paragraph number="2324" type="verses" book="ja1">
_“သရဉ္စ ဇုဟတိ ပေါသော,_  
_ဗဟုကာယ ဂယာယ စ;_  
_ဒေါဏေ တိမ္ဗရုတိတ္ထသ္မိံ,_  
_သီဃသောတေ မဟာဝဟေ._  

</Paragraph>

</Division>
<Division number="81" book="ja1">

<Paragraph number="2325" type="verses" book="ja1">
_အတြ စဿ ဟုတံ ဟောတိ,_  
_အတြ စဿ သမီဟိတံ;_  
_အတိထိသ္မိံ ယော နိသိန္နသ္မိံ,_  
_နေကော ဘုဉ္ဇတိ ဘောဇနံ._  

</Paragraph>

</Division>
<Division number="82" book="ja1">

<Paragraph number="2326" type="verses" book="ja1">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="83" book="ja1">

<Paragraph number="2327" type="verses" book="ja1">
_“ဗဠိသဉှိ သော နိဂိလတိ,_  
_ဒီဃသုတ္တံ သဗန္ဓနံ;_  
_အတိထိသ္မိံ ယော နိသိန္နသ္မိံ,_  
_ဧကော ဘုဉ္ဇတိ ဘောဇနံ._  

</Paragraph>

</Division>
<Division number="84" book="ja1">

<Paragraph number="2328" type="verses" book="ja1">
_တံ တံ ဝဒါမိ ကောသိယ,_  
_ဒေဟိ ဒါနာနိ ဘုဉ္ဇ စ;_  
_အရိယမဂ္ဂံ သမာရူဟ,_  
_နေကာသီ လဘတေ သုခံ”._  

</Paragraph>

</Division>
<Division number="85" book="ja1">

<Paragraph number="2329" type="verses" book="ja1">
_“ဥဠာရဝဏ္ဏာ ဝတ ဗြာဟ္မဏာ ဣမေ,_  
_အယဉ္စ ဝေါ သုနခေါ ကိဿ ဟေတု;_  
ဥစ္စာဝစံ ဝဏ္ဏနိဘံ ဝိကုဗ္ဗတိ,_  
_အက္ခာထ နော ဗြာဟ္မဏာ ကေ နု တုမှေ”._  

</Paragraph>

</Division>
<Division number="86" book="ja1">

<Paragraph number="2330" type="verses" book="ja1">
_“စန္ဒော စ သုရိယော စ ဥဘော ဣဓာဂတာ,_  
_အယံ ပန မာတလိ ဒေဝသာရထိ;_  
_သက္ကောဟမသ္မိ တိဒသာနမိန္ဒော,_  
_ဧသော စ ခေါ ပဉ္စသိခေါတိ ဝုစ္စတိ”._  

</Paragraph>

</Division>
<Division number="87" book="ja1">

<Paragraph number="2331" type="verses" book="ja1">
_“ပါဏိဿရာ မုဒိင်္ဂါ စ,_  
_မုရဇာလမ္ဗရာနိ စ;_  
_သုတ္တမေနံ ပဗောဓေန္တိ,_  
_ပဋိဗုဒ္ဓေါ စ နန္ဒတိ”._  

</Paragraph>

</Division>
<Division number="88" book="ja1">

<Paragraph number="2332" type="verses" book="ja1">
_“ယေ ကေစိမေ မစ္ဆရိနော ကဒရိယာ,_  
_ပရိဘာသကာ သမဏဗြာဟ္မဏာနံ;_  
ဣဓေဝ နိက္ခိပ္ပ သရီရဒေဟံ,_  
_ကာယဿ ဘေဒါ နိရယံ ဝဇန္တိ”._  

</Paragraph>

</Division>
<Division number="89" book="ja1">

<Paragraph number="2333" type="verses" book="ja1">
_“ယေ ကေစိမေ သုဂ္ဂတိမာသမာနာ,_  
_ဓမ္မေ ဌိတာ သံယမေ သံဝိဘာဂေ;_  
ဣဓေဝ နိက္ခိပ္ပ သရီရဒေဟံ,_  
_ကာယဿ ဘေဒါ သုဂတိံ ဝဇန္တိ._  

</Paragraph>

</Division>
<Division number="90" book="ja1">

<Paragraph number="2334" type="verses" book="ja1">
_တွံ နောသိ ဉာတိ ပုရိမာသု ဇာတိသု,_  
_သော မစ္ဆရီ ရောသကော ပါပဓမ္မော;_  
_တဝေဝ အတ္ထာယ ဣဓာဂတမှာ,_  
_မာ ပါပဓမ္မော နိရယံ ဂမိတ္ထ”._  

</Paragraph>

</Division>
<Division number="91" book="ja1">

<Paragraph number="2335" type="verses" book="ja1">
_“အဒ္ဓါ ဟိ မံ ဝေါ ဟိတကာမာ,_  
_ယံ မံ သမနုသာသထ;_  
_သောဟံ တထာ ကရိဿာမိ,_  
_သဗ္ဗံ ဝုတ္တံ ဟိတေသိဘိ._  

</Paragraph>

</Division>
<Division number="92" book="ja1">

<Paragraph number="2336" type="verses" book="ja1">
_ဧသာဟမဇ္ဇေဝ ဥပါရမာမိ,_  
_န စာပိဟံ ကိဉ္စိ ကရေယျ ပါပံ;_  
_န စာပိ မေ ကိဉ္စိ အဒေယျမတ္ထိ,_  
_န စာပိဒတွာ ဥဒကံ ပိဝါမိ._  

</Paragraph>

</Division>
<Division number="93" book="ja1">

<Paragraph number="2337" type="verses" book="ja1">
_ဧဝဉ္စ မေ ဒဒတော သဗ္ဗကာလံ,_  
_ဘောဂါ ဣမေ ဝါသဝ ခီယိဿန္တိ;_  
_တတော အဟံ ပဗ္ဗဇိဿာမိ သက္က,_  
_ဟိတွာန ကာမာနိ ယထောဓိကာနီ”တိ._  


</Paragraph>
</Division>

<Paragraph number="2338" type="center" book="ja1">
ကောသိယဇာတကံ သတ္တမံ.
</Paragraph>