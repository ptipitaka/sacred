---
title: 10.1.3 စတုပေါသထိယဇာတက
tableOfContents: false
sidebar:
  order: 3
type: tipitaka
basket: su
book: ja1
review:
  current: review
  updated: '2025-10-27T21:48:43.360056'
  updated_by: ''
  notes: ''
  history:
  - state: review
    date: '2025-10-27T21:48:43.360056'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="24" book="ja1" e="ch" v="22" p="203">

<Paragraph number="1934" type="verses" book="ja1">
_“ယော ကောပနေယျေ န ကရောတိ ကောပံ,_  
_န ကုဇ္ဈတိ သပ္ပုရိသော ကဒါစိ;_  
_ကုဒ္ဓေါပိ သော နာဝိကရောတိ ကောပံ,_  
_တံ ဝေ နရံ သမဏမာဟု လောကေ”._  

</Paragraph>

</Division>
<Division number="25" book="ja1" e="ch" v="22" p="203">

<Paragraph number="1935" type="verses" book="ja1">
_“ဦနူဒရော ယော သဟတေ ဇိဃစ္ဆံ,_  
_ဒန္တော တပဿီ မိတပါနဘောဇနော;_  
_အာဟာရဟေတု န ကရောတိ ပါပံ,_  
_တံ ဝေ နရံ သမဏမာဟု လောကေ”._  

</Paragraph>

</Division>
<Division number="26" book="ja1" e="ch" v="22" p="203">

<Paragraph number="1936" type="verses" book="ja1">
_“ခိဍ္ဍံ ရတိံ ဝိပ္ပဇဟိတွာန သဗ္ဗံ,_  
_န စာလိကံ ဘာသသိ ကိဉ္စိ လောကေ;_  
_ဝိဘူသဋ္ဌာနာ ဝိရတော မေထုနသ္မာ,_  
_တံ ဝေ နရံ သမဏမာဟု လောကေ”._  

</Paragraph>

</Division>
<Division number="27" book="ja1" e="ch" v="22" p="203">

<Paragraph number="1937" type="verses" book="ja1">
_“ပရိဂ္ဂဟံ လောဘဓမ္မဉ္စ သဗ္ဗံ,_  
_ယော ဝေ ပရိညာယ ပရိစ္စဇေတိ;_  
_ဒန္တံ ဌိတတ္တံ အမမံ နိရာသံ,_  
_တံ ဝေ နရံ သမဏမာဟု လောကေ”._  

</Paragraph>

</Division>
<Division number="28" book="ja1" e="ch" v="22" p="203">

<Paragraph number="1938" type="verses" book="ja1">
_“ပုစ္ဆာမ ကတ္တာရမနောမပညံ,_  
_ကထာသု နော ဝိဂ္ဂဟော အတ္ထိ ဇာတော;_  
_ဆိန္ဒဇ္ဇ ကင်္ခံ ဝိစိကိစ္ဆိတာနိ,_  
_တဒဇ္ဇ ကင်္ခံ ဝိတရေမု သဗ္ဗေ”._  

</Paragraph>

</Division>
<Division number="29" book="ja1" e="ch" v="22" p="204">

<Paragraph number="1939" type="verses" book="ja1">
_“ယေ ပဏ္ဍိတာ အတ္ထဒသာ ဘဝန္တိ,_  
_ဘာသန္တိ တေ ယောနိသော တတ္ထ ကာလေ;_  
_ကထံ နု ကထာနံ အဘာသိတာနံ,_  
_အတ္ထံ နယေယျုံ ကုသလာ ဇနိန္ဒာ._  

</Paragraph>

</Division>
<Division number="30" book="ja1" e="ch" v="22" p="204">

<Paragraph number="1940" type="verses" book="ja1">
_ကထံ ဟဝေ ဘာသတိ နာဂရာဇာ,_  
_ဂရုဠော ပန ဝေနတေယျော ကိမာဟ;_  
_ဂန္ဓဗ္ဗရာဇာ ပန ကိံ ဝဒေသိ,_  
_ကထံ ပန ကုရူနံ ရာဇသေဋ္ဌော”._  

</Paragraph>

</Division>
<Division number="31" book="ja1" e="ch" v="22" p="204">

<Paragraph number="1941" type="verses" book="ja1">
_“ခန္တိံ ဟဝေ ဘာသတိ နာဂရာဇာ,_  
_အပ္ပါဟာရံ ဂရုဠော ဝေနတေယျော;_  
_ဂန္ဓဗ္ဗရာဇာ ရတိဝိပ္ပဟာနံ,_  
_အကိဉ္စနံ ကုရူနံ ရာဇသေဋ္ဌော”._  

</Paragraph>

</Division>
<Division number="32" book="ja1" e="ch" v="22" p="204">

<Paragraph number="1942" type="verses" book="ja1">
_“သဗ္ဗာနိ ဧတာနိ သုဘာသိတာနိ,_  
_န ဟေတ္ထ ဒုဗ္ဘာသိတမတ္ထိ ကိဉ္စိ;_  
_ယသ္မိဉ္စ ဧတာနိ ပတိဋ္ဌိတာနိ,_  
_အရာဝ နာဘျာ သုသမောဟိတာနိ;_  
_စတုဗ္ဘိ ဓမ္မေဟိ သမင်္ဂိဘူတံ,_  
_တံ ဝေ နရံ သမဏမာဟု လောကေ”._  

</Paragraph>

</Division>
<Division number="33" book="ja1" e="ch" v="22" p="204">

<Paragraph number="1943" type="verses" book="ja1">
_“တုဝဉှိ သေဋ္ဌော တွမနုတ္တရောသိ,_  
_တွံ ဓမ္မဂူ ဓမ္မဝိဒူ သုမေဓော;_  
_ပညာယ ပဉှံ သမဓိဂ္ဂဟေတွာ,_  
_အစ္ဆေစ္ဆိ ဓီရော ဝိစိကိစ္ဆိတာနိ;_  
_အစ္ဆေစ္ဆိ ကင်္ခံ ဝိစိကိစ္ဆိတာနိ,_  
_စုန္ဒော ယထာ နာဂဒန္တံ ခရေန._  

</Paragraph>

</Division>
<Division number="34" book="ja1" e="ch" v="22" p="204">

<Paragraph number="1944" type="verses" book="ja1">
_နီလုပ္ပလာဘံ ဝိမလံ အနဂ္ဃံ,_  
_ဝတ္ထံ ဣဒံ ဓူမသမာနဝဏ္ဏံ;_  
_ပဉှဿ ဝေယျာကရဏေန တုဋ္ဌော,_  
_ဒဒါမိ တေ ဓမ္မပူဇာယ ဓီရ._  

</Paragraph>

</Division>
<Division number="35" book="ja1" e="ch" v="22" p="205">

<Paragraph number="1945" type="verses" book="ja1">
_သုဝဏ္ဏမာလံ သတပတ္တဖုလ္လိတံ,_  
_သကေသရံ ရတ္နသဟဿမဏ္ဍိတံ;_  
_ပဉှဿ ဝေယျာကရဏေန တုဋ္ဌော,_  
_ဒဒါမိ တေ ဓမ္မပူဇာယ ဓီရ._  

</Paragraph>

</Division>
<Division number="36" book="ja1" e="ch" v="22" p="205">

<Paragraph number="1946" type="verses" book="ja1">
_မဏိံ အနဂ္ဃံ ရုစိရံ ပဘဿရံ,_  
_ကဏ္ဌာဝသတ္တံ မဏိဘူသိတံ မေ;_  
_ပဉှဿ ဝေယျာကရဏေန တုဋ္ဌော,_  
_ဒဒါမိ တေ ဓမ္မပူဇာယ ဓီရ._  

</Paragraph>

</Division>
<Division number="37" book="ja1" e="ch" v="22" p="205">

<Paragraph number="1947" type="verses" book="ja1">
_ဂဝံ သဟဿံ ဥသဘဉ္စ နာဂံ,_  
_အာဇညယုတ္တေ စ ရထေ ဒသ ဣမေ;_  
_ပဉှဿ ဝေယျာကရဏေန တုဋ္ဌော,_  
_ဒဒါမိ တေ ဂါမဝရာနိ သောဠသ”._  

</Paragraph>

</Division>
<Division number="38" book="ja1" e="ch" v="22" p="205">

<Paragraph number="1948" type="verses" book="ja1">
_“သာရိပုတ္တော တဒါ နာဂေါ,_  
_သုပဏ္ဏော ပန ကောလိတော;_  
_ဂန္ဓဗ္ဗရာဇာ အနုရုဒ္ဓေါ,_  
_ရာဇာ အာနန္ဒပဏ္ဍိတော;_  
_ဝိဓုရော ဗောဓိသတ္တော စ,_  
_ဧဝံ ဓာရေထ ဇာတကန်”တိ._  


</Paragraph>
</Division>

<Paragraph number="1949" type="center" book="ja1">
စတုပေါသထိယဇာတကံ တတိယံ.
</Paragraph>