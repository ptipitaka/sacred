---
title: 14.1.7 ပဉ္စုပေါသထိကဇာတက
tableOfContents: false
sidebar:
  order: 7
type: tipitaka
basket: su
book: ja1
review:
  current: review
  updated: '2025-10-23T09:13:39.513749'
  updated_by: ''
  notes: ''
  history:
  - state: review
    date: '2025-10-23T09:13:39.513749'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="127" book="ja1" e="ch" v="22" p="291">

<Paragraph number="2680" type="verses" book="ja1">
_“အပ္ပေါဿုက္ကော ဒါနိ တုဝံ ကပေါတ,_  
_ဝိဟင်္ဂမ န တဝ ဘောဇနတ္ထော;_  
_ခုဒံ ပိပါသံ အဓိဝါသယန္တော,_  
_ကသ္မာ ဘဝံပေါသထိကော ကပေါတ”._  

</Paragraph>

</Division>
<Division number="128" book="ja1" e="ch" v="22" p="291">

<Paragraph number="2681" type="verses" book="ja1">
_“အဟံ ပုရေ ဂိဒ္ဓိဂတော ကပေါတိယာ,_  
_အသ္မိံ ပဒေသသ္မိမုဘော ရမာမ;_  
_အထဂ္ဂဟီ သာကုဏိကော ကပေါတိံ,_  
_အကာမကော တာယ ဝိနာ အဟောသိံ._  

</Paragraph>

</Division>
<Division number="129" book="ja1" e="ch" v="22" p="291">

<Paragraph number="2682" type="verses" book="ja1">
_နာနာဘဝါ ဝိပ္ပယောဂေန တဿာ,_  
_မနောမယံ ဝေဒန ဝေဒယာမိ;_  
_တသ္မာ အဟံပေါသထံ ပါလယာမိ,_  
_ရာဂေါ မမံ မာ ပုနရာဂမာသိ”. (1)_  

</Paragraph>

</Division>
<Division number="130" book="ja1" e="ch" v="22" p="291">

<Paragraph number="2683" type="verses" book="ja1">
_“အနုဇ္ဇုဂါမီ ဥရဂါ ဒုဇိဝှ,_  
_ဒါဌာဝုဓော ဃောရဝိသောသိ သပ္ပ;_  
_ခုဒံ ပိပါသံ အဓိဝါသယန္တော,_  
_ကသ္မာ ဘဝံပေါသထိကော နု ဒီဃ._  

</Paragraph>

</Division>
<Division number="131" book="ja1" e="ch" v="22" p="291">

<Paragraph number="2684" type="verses" book="ja1">
ဥသဘော အဟူ ဗလဝါ ဂါမိကဿ,_  
_စလက္ကကူ ဝဏ္ဏဗလူပပန္နော;_  
_သော မံ အက္ကမိ တံ ကုပိတော အဍံသိံ,_  
_ဒုက္ခာဘိတုန္နော မရဏံ ဥပါဂါ._  

</Paragraph>

</Division>
<Division number="132" book="ja1" e="ch" v="22" p="291">

<Paragraph number="2685" type="verses" book="ja1">
_တတော ဇနာ နိက္ခမိတွာန ဂါမာ,_  
_ကန္ဒိတွာ ရောဒိတွာ အပက္ကမိံသု;_  
_တသ္မာ အဟံပေါသထံ ပါလယာမိ,_  
_ကောဓော မမံ မာ ပုနရာဂမာသိ. (2)_  

</Paragraph>

</Division>
<Division number="133" book="ja1" e="ch" v="22" p="292">

<Paragraph number="2686" type="verses" book="ja1">
_မတာန မံသာနိ ဗဟူ သုသာနေ,_  
_မနုညရူပံ တဝ ဘောဇနေ တံ;_  
_ခုဒံ ပိပါသံ အဓိဝါသယန္တော,_  
_ကသ္မာ ဘဝံပေါသထိကော သိင်္ဂါလ._  

</Paragraph>

</Division>
<Division number="134" book="ja1" e="ch" v="22" p="292">

<Paragraph number="2687" type="verses" book="ja1">
_ပဝိသိ ကုစ္ဆိံ မဟတော ဂဇဿ,_  
_ကုဏပေ ရတော ဟတ္ထိမံသေသု ဂိဒ္ဓေါ;_  
ဥဏှော စ ဝါတော တိခိဏာ စ ရသ္မိယော,_  
_တေ သောသယုံ တဿ ကရီသမဂ္ဂံ._  

</Paragraph>

</Division>
<Division number="135" book="ja1" e="ch" v="22" p="292">

<Paragraph number="2688" type="verses" book="ja1">
_ကိသော စ ပဏ္ဍူ စ အဟံ ဘဒန္တေ,_  
_န မေ အဟူ နိက္ခမနာယ မဂ္ဂေါ;_  
_မဟာ စ မေဃော သဟသာ ပဝဿိ,_  
_သော တေမယီ တဿ ကရီသမဂ္ဂံ._  

</Paragraph>

</Division>
<Division number="136" book="ja1" e="ch" v="22" p="292">

<Paragraph number="2689" type="verses" book="ja1">
_တတော အဟံ နိက္ခမိသံ ဘဒန္တေ,_  
_စန္ဒော ယထာ ရာဟုမုခါ ပမုတ္တော;_  
_တသ္မာ အဟံပေါသထံ ပါလယာမိ,_  
_လောဘော မမံ မာ ပုနရာဂမာသိ. (3)_  

</Paragraph>

</Division>
<Division number="137" book="ja1" e="ch" v="22" p="292">

<Paragraph number="2690" type="verses" book="ja1">
_ဝမ္မီကထူပသ္မိံ ကိပိလ္လိကာနိ,_  
_နိပ္ပေါထယန္တော တုဝံ ပုရေ စရာသိ;_  
_ခုဒံ ပိပါသံ အဓိဝါသယန္တော,_  
_ကသ္မာ ဘဝံပေါသထိကော နု အစ္ဆ._  

</Paragraph>

</Division>
<Division number="138" book="ja1" e="ch" v="22" p="292">

<Paragraph number="2691" type="verses" book="ja1">
_သကံ နိကေတံ အတိဟီဠယာနော,_  
_အတြိစ္ဆတာ မလ္လဂါမံ အဂစ္ဆိံ;_  
_တတော ဇနာ နိက္ခမိတွာန ဂါမာ,_  
_ကောဒဏ္ဍကေန ပရိပေါထယိံသု မံ._  

</Paragraph>

</Division>
<Division number="139" book="ja1" e="ch" v="22" p="293">

<Paragraph number="2692" type="verses" book="ja1">
_သော ဘိန္နသီသော ရုဟိရမက္ခိတင်္ဂေါ,_  
_ပစ္စာဂမာသိံ သကံ နိကေတံ;_  
_တသ္မာ အဟံပေါသထံ ပါလယာမိ,_  
_အတြိစ္ဆတာ မာ ပုနရာဂမာသိ”. (4)_  

</Paragraph>

</Division>
<Division number="140" book="ja1" e="ch" v="22" p="293">

<Paragraph number="2693" type="verses" book="ja1">
_“ယံ နော အပုစ္ဆိတ္ထ တုဝံ ဘဒန္တေ,_  
_သဗ္ဗေဝ ဗျာကရိမှ ယထာပဇာနံ;_  
_မယမ္ပိ ပုစ္ဆာမ တုဝံ ဘဒန္တေ,_  
_ကသ္မာ ဘဝံပေါသထိကော နု ဗြဟ္မေ”._  

</Paragraph>

</Division>
<Division number="141" book="ja1" e="ch" v="22" p="293">

<Paragraph number="2694" type="verses" book="ja1">
_“အနူပလိတ္တော မမ အဿမမှိ,_  
_ပစ္စေကဗုဒ္ဓေါ မုဟုတ္တံ နိသီဒိ;_  
_သော မံ အဝေဒီ ဂတိမာဂတိဉ္စ,_  
_နာမဉ္စ ဂေါတ္တံ စရဏဉ္စ သဗ္ဗံ._  

</Paragraph>

</Division>
<Division number="142" book="ja1" e="ch" v="22" p="293">

<Paragraph number="2695" type="verses" book="ja1">
_ဧဝမ္ပဟံ ဝန္ဒိ န တဿ ပါဒေ,_  
_န စာပိ နံ မာနဂတေန ပုစ္ဆိံ;_  
_တသ္မာ အဟံပေါသထံ ပါလယာမိ,_  
_မာနော မမံ မာ ပုနရာဂမာသီ”တိ. (5)_  


</Paragraph>
</Division>

<Paragraph number="2696" type="center" book="ja1">
ပဉ္စုပေါသထိကဇာတကံ သတ္တမံ.
</Paragraph>