---
title: 16.1.8 ပဏ္ဍရနာဂရာဇဇာတက
tableOfContents: false
sidebar:
  order: 8
type: tipitaka
basket: su
book: ja1
review:
  current: review
  updated: '2025-10-23T09:13:39.701288'
  updated_by: ''
  notes: ''
  history:
  - state: review
    date: '2025-10-23T09:13:39.701288'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="258" book="ja1" e="ch" v="22" p="387">

<Paragraph number="3520" type="verses" book="ja1">
_“ဝိကိဏ္ဏဝါစံ အနိဂုယှ မန္တံ,_  
_အသညတံ အပရိစက္ခိတာရံ;_  
_ဘယံ တမနွေတိ သယံ အဗောဓံ,_  
_နာဂံ ယထာ ပဏ္ဍရကံ သုပဏ္ဏော._  

</Paragraph>

</Division>
<Division number="259" book="ja1" e="ch" v="22" p="387">

<Paragraph number="3521" type="verses" book="ja1">
_ယော ဂုယှမန္တံ ပရိရက္ခဏေယျံ,_  
_မောဟာ နရော သံသတိ ဟာသမာနော;_  
_တံ ဘိန္နမန္တံ ဘယမနွေတိ ခိပ္ပံ,_  
_နာဂံ ယထာ ပဏ္ဍရကံ သုပဏ္ဏော._  

</Paragraph>

</Division>
<Division number="260" book="ja1" e="ch" v="22" p="387">

<Paragraph number="3522" type="verses" book="ja1">
_နာနုမိတ္တော ဂရုံ အတ္ထံ,_  
_ဂုယှံ ဝေဒိတုမရဟတိ;_  
_သုမိတ္တော စ အသမ္ဗုဒ္ဓံ,_  
_သမ္ဗုဒ္ဓံ ဝါ အနတ္ထဝါ._  

</Paragraph>

</Division>
<Division number="261" book="ja1" e="ch" v="22" p="388">

<Paragraph number="3523" type="verses" book="ja1">
_ဝိဿာသမာပဇ္ဇိမဟံ အစေလံ,_  
_သမဏော အယံ သမ္မတော ဘာဝိတတ္တော;_  
_တဿာဟမက္ခိံ ဝိဝရိံ ဂုယှမတ္ထံ,_  
_အတီတမတ္ထော ကပဏံ ရုဒါမိ._  

</Paragraph>

</Division>
<Division number="262" book="ja1" e="ch" v="22" p="388">

<Paragraph number="3524" type="verses" book="ja1">
_တဿာဟံ ပရမံ ဗြဟ္မေ ဂုယှံ,_  
_ဝါစဉှိ မံ နာသက္ခိံ သံယမေတုံ;_  
_တပ္ပက္ခတော ဟိ ဘယမာဂတံ မမံ,_  
_အတီတမတ္ထော ကပဏံ ရုဒါမိ._  

</Paragraph>

</Division>
<Division number="263" book="ja1" e="ch" v="22" p="388">

<Paragraph number="3525" type="verses" book="ja1">
_ယော ဝေ နရော သုဟဒံ မညမာနော,_  
_ဂုယှမတ္ထံ သံသတိ ဒုက္ကုလီနေ;_  
_ဒေါသာ ဘယာ အထဝါ ရာဂရတ္တာ,_  
_ပလ္လတ္ထိတော ဗာလော အသံသယံ သော._  

</Paragraph>

</Division>
<Division number="264" book="ja1" e="ch" v="22" p="388">

<Paragraph number="3526" type="verses" book="ja1">
_တိရောက္ခဝါစော အသတံ ပဝိဋ္ဌော,_  
_ယော သင်္ဂတီသု မုဒီရေတိ ဝါကျံ;_  
_အာသီဝိသော ဒုမ္မုခေါတျာဟု တံ နရံ,_  
_အာရာ အာရာ သံယမေ တာဒိသမှာ._  

</Paragraph>

</Division>
<Division number="265" book="ja1" e="ch" v="22" p="388">

<Paragraph number="3527" type="verses" book="ja1">
_အန္နံ ပါနံ ကာသိကစန္ဒနဉ္စ,_  
_မနာပိတ္ထိယော မာလမုစ္ဆာဒနဉ္စ;_  
_ဩဟာယ ဂစ္ဆာမသေ သဗ္ဗကာမေ,_  
_သုပဏ္ဏ ပါဏူပဂတာဝ တျမှာ”._  

</Paragraph>

</Division>
<Division number="266" book="ja1" e="ch" v="22" p="388">

<Paragraph number="3528" type="verses" book="ja1">
_“ကော နီဓ တိဏ္ဏံ ဂရဟံ ဥပေတိ,_  
_အသ္မိံဓလောကေ ပါဏဘူ နာဂရာဇ;_  
_သမဏော သုပဏ္ဏော အထဝါ တွမေဝ,_  
_ကိံ ကာရဏာ ပဏ္ဍရကဂ္ဂဟီတော”._  

</Paragraph>

</Division>
<Division number="267" book="ja1" e="ch" v="22" p="389">

<Paragraph number="3529" type="verses" book="ja1">
_“သမဏောတိ မေ သမ္မတတ္တော အဟောသိ,_  
_ပိယော စ မေ မနသာ ဘာဝိတတ္တော;_  
_တဿာဟမက္ခိံ ဝိဝရိံ ဂုယှမတ္ထံ,_  
_အတီတမတ္ထော ကပဏံ ရုဒါမိ”._  

</Paragraph>

</Division>
<Division number="268" book="ja1" e="ch" v="22" p="389">

<Paragraph number="3530" type="verses" book="ja1">
_“န စတ္ထိ သတ္တော အမရော ပထဗျာ,_  
_ပညာဝိဓာ နတ္ထိ န နိန္ဒိတဗ္ဗာ;_  
_သစ္စေန ဓမ္မေန ဓိတိယာ ဒမေန,_  
_အလဗ္ဘမဗျာဟရတီ နရော ဣဓ._  

</Paragraph>

</Division>
<Division number="269" book="ja1" e="ch" v="22" p="389">

<Paragraph number="3531" type="verses" book="ja1">
_မာတာပိတာ ပရမာ ဗန္ဓဝါနံ,_  
_နာဿ တတိယော အနုကမ္ပကတ္ထိ;_  
_တေသမ္ပိ ဂုယှံ ပရမံ န သံသေ,_  
_မန္တဿ ဘေဒံ ပရိသင်္ကမာနော._  

</Paragraph>

</Division>
<Division number="270" book="ja1" e="ch" v="22" p="389">

<Paragraph number="3532" type="verses" book="ja1">
_မာတာပိတာ ဘဂိနီ ဘာတရော စ,_  
_သဟာယာ ဝါ ယဿ ဟောန္တိ သပက္ခာ;_  
_တေသမ္ပိ ဂုယှံ ပရမံ န သံသေ,_  
_မန္တဿ ဘေဒံ ပရိသင်္ကမာနော._  

</Paragraph>

</Division>
<Division number="271" book="ja1" e="ch" v="22" p="389">

<Paragraph number="3533" type="verses" book="ja1">
_ဘရိယာ စေ ပုရိသံ ဝဇ္ဇာ,_  
_ကောမာရီ ပိယဘာဏိနီ;_  
_ပုတ္တရူပယသူပေတာ,_  
_ဉာတိသင်္ဃပုရက္ခတာ;_  
_တဿာပိ ဂုယှံ ပရမံ န သံသေ,_  
_မန္တဿ ဘေဒံ ပရိသင်္ကမာနော._  

</Paragraph>

</Division>
<Division number="272" book="ja1" e="ch" v="22" p="389">

<Paragraph number="3534" type="verses" book="ja1">
_န ဂုယှမတ္ထံ ဝိဝရေယျ,_  
_ရက္ခေယျ နံ ယထာ နိဓိံ;_  
_န ဟိ ပါတုကတော သာဓု,_  
_ဂုယှော အတ္ထော ပဇာနတာ._  

</Paragraph>

</Division>
<Division number="273" book="ja1" e="ch" v="22" p="389">

<Paragraph number="3535" type="verses" book="ja1">
_ထိယာ ဂုယှံ န သံသေယျ,_  
_အမိတ္တဿ စ ပဏ္ဍိတော;_  
_ယော စာမိသေန သံဟီရော,_  
_ဟဒယတ္ထေနော စ ယော နရော._  

</Paragraph>

</Division>
<Division number="274" book="ja1" e="ch" v="22" p="389">

<Paragraph number="3536" type="verses" book="ja1">
_ဂုယှမတ္ထံ အသမ္ဗုဒ္ဓံ,_  
_သမ္ဗောဓယတိ ယော နရော;_  
_မန္တဘေဒဘယာ တဿ,_  
_ဒါသဘူတော တိတိက္ခတိ._  

</Paragraph>

</Division>
<Division number="275" book="ja1" e="ch" v="22" p="390">

<Paragraph number="3537" type="verses" book="ja1">
_ယာဝန္တော ပုရိသဿတ္ထံ,_  
_ဂုယှံ ဇာနန္တိ မန္တိနံ;_  
_တာဝန္တော တဿ ဥဗ္ဗေဂါ,_  
_တသ္မာ ဂုယှံ န ဝိဿဇေ._  

</Paragraph>

</Division>
<Division number="276" book="ja1" e="ch" v="22" p="390">

<Paragraph number="3538" type="verses" book="ja1">
_ဝိဝိစ္စ ဘာသေယျ ဒိဝါ ရဟဿံ,_  
_ရတ္တိံ ဂိရံ နာတိဝေလံ ပမုဉ္စေ;_  
ဥပဿုတိကာ ဟိ သုဏန္တိ မန္တံ,_  
_တသ္မာ မန္တော ခိပ္ပမုပေတိ ဘေဒံ._  

</Paragraph>

</Division>
<Division number="277" book="ja1" e="ch" v="22" p="390">

<Paragraph number="3539" type="verses" book="ja1">
_ယထာပိ အဿ နဂရံ မဟန္တံ,_  
_အဒွါရကံ အာယသံ ဘဒ္ဒသာလံ;_  
_သမန္တခါတာပရိခါဥပေတံ,_  
_ဧဝမ္ပိ မေ တေ ဣဓ ဂုယှမန္တာ._  

</Paragraph>

</Division>
<Division number="278" book="ja1" e="ch" v="22" p="390">

<Paragraph number="3540" type="verses" book="ja1">
_ယေ ဂုယှမန္တာ အဝိကိဏ္ဏဝါစာ,_  
_ဒဠှာ သဒတ္ထေသု နရာ ဒုဇိဝှ;_  
_အာရာ အမိတ္တာ ဗျဝဇန္တိ တေဟိ,_  
_အာသီဝိသာ ဝါ ရိဝ သတ္တုသင်္ဃာ”._  

</Paragraph>

</Division>
<Division number="279" book="ja1" e="ch" v="22" p="390">

<Paragraph number="3541" type="verses" book="ja1">
_“ဟိတွာ ဃရံ ပဗ္ဗဇိတော အစေလော,_  
_နဂ္ဂေါ မုဏ္ဍော စရတိ ဃာသဟေတု;_  
_တမှိ နု ခေါ ဝိဝရိံ ဂုယှမတ္ထံ,_  
_အတ္ထာ စ ဓမ္မာ စ အပဂ္ဂတမှာ._  

</Paragraph>

</Division>
<Division number="280" book="ja1" e="ch" v="22" p="390">

<Paragraph number="3542" type="verses" book="ja1">
_ကထံကရော ဟောတိ သုပဏ္ဏရာဇ,_  
_ကိံသီလော ကေန ဝတေန ဝတ္တံ;_  
_သမဏော စရံ ဟိတွာ မမာယိတာနိ,_  
_ကထံကရော သဂ္ဂမုပေတိ ဌာနံ”._  

</Paragraph>

</Division>
<Division number="281" book="ja1" e="ch" v="22" p="390">

<Paragraph number="3543" type="verses" book="ja1">
_“ဟိရိယာ တိတိက္ခာယ ဒမေနုပေတော,_  
_အက္ကောဓနော ပေသုဏိယံ ပဟာယ;_  
_သမဏော စရံ ဟိတွာ မမာယိတာနိ,_  
_ဧဝံကရော သဂ္ဂမုပေတိ ဌာနံ”._  

</Paragraph>

</Division>
<Division number="282" book="ja1" e="ch" v="22" p="391">

<Paragraph number="3544" type="verses" book="ja1">
_“မာတာဝ ပုတ္တံ တရုဏံ တနုဇ္ဇံ,_  
_သမ္ဖဿတာ သဗ္ဗဂတ္တံ ဖရေတိ;_  
_ဧဝမ္ပိ မေ တွံ ပါတုရဟု ဒိဇိန္ဒ,_  
_မာတာဝ ပုတ္တံ အနုကမ္ပမာနော”._  

</Paragraph>

</Division>
<Division number="283" book="ja1" e="ch" v="22" p="391">

<Paragraph number="3545" type="verses" book="ja1">
_“ဟန္ဒဇ္ဇ တွံ မုဉ္စ ဝဓာ ဒုဇိဝှ,_  
_တယော ဟိ ပုတ္တာ န ဟိ အညော အတ္ထိ;_  
_အန္တေဝါသီ ဒိန္နကော အတြဇော စ,_  
_ရဇ္ဇဿု ပုတ္တညတရော မေ အဟောသိ”._  

</Paragraph>

</Division>
<Division number="284" book="ja1" e="ch" v="22" p="391">

<Paragraph number="3546" type="verses" book="ja1">
ဣစ္စေဝ ဝါကျံ ဝိသဇ္ဇီ သုပဏ္ဏော,_  
_ဘုမျံ ပတိဋ္ဌာယ ဒိဇော ဒုဇိဝှံ;_  
_“မုတ္တဇ္ဇ တွံ သဗ္ဗဘယာတိဝတ္တော,_  
_ထလူဒကေ ဟောဟိ မယာဘိဂုတ္တော._  

</Paragraph>

</Division>
<Division number="285" book="ja1" e="ch" v="22" p="391">

<Paragraph number="3547" type="verses" book="ja1">
_အာတင်္ကိနံ ယထာ ကုသလော ဘိသက္ကော,_  
_ပိပါသိတာနံ ရဟဒေါဝ သီတော;_  
_ဝေသ္မံ ယထာ ဟိမသီတဋ္ဋိတာနံ,_  
_ဧဝမ္ပိ တေ သရဏမဟံ ဘဝါမိ”._  

</Paragraph>

</Division>
<Division number="286" book="ja1" e="ch" v="22" p="391">

<Paragraph number="3548" type="verses" book="ja1">
_“သန္ဓိံ ကတွာ အမိတ္တေန,_  
_အဏ္ဍဇေန ဇလာဗုဇ;_  
_ဝိဝရိယ ဒါဌံ သေသိ,_  
_ကုတော တံ ဘယမာဂတံ”._  

</Paragraph>

</Division>
<Division number="287" book="ja1" e="ch" v="22" p="391">

<Paragraph number="3549" type="verses" book="ja1">
_“သင်္ကေထေဝ အမိတ္တသ္မိံ,_  
_မိတ္တသ္မိမ္ပိ န ဝိဿသေ;_  
_အဘယာ ဘယမုပ္ပန္နံ,_  
_အပိ မူလာနိ ကန္တတိ._  

</Paragraph>

</Division>
<Division number="288" book="ja1" e="ch" v="22" p="391">

<Paragraph number="3550" type="verses" book="ja1">
_ကထံ နု ဝိဿသေ တျမှိ,_  
_ယေနာသိ ကလဟော ကတော;_  
_နိစ္စယတ္တေန ဌာတဗ္ဗံ,_  
_သော ဒိသဗ္ဘိ န ရဇ္ဇတိ._  

</Paragraph>

</Division>
<Division number="289" book="ja1" e="ch" v="22" p="391">

<Paragraph number="3551" type="verses" book="ja1">
_ဝိဿာသယေ န စ တံ ဝိဿယေယျ,_  
_အသင်္ကိတော သင်္ကိတော စ ဘဝေယျ;_  
_တထာ တထာ ဝိညူ ပရက္ကမေယျ,_  
_ယထာ ယထာ ဘာဝံ ပရော န ဇညာ”._  

</Paragraph>

</Division>
<Division number="290" book="ja1" e="ch" v="22" p="392">

<Paragraph number="3552" book="ja1">
_တေ ဒေဝဝဏ္ဏာ သုခုမာလရူပါ,_  
ဥဘော သမာ သုဇယာ ပုညခန္ဓာ;_  
ဥပါဂမုံ ကရမ္ပိယံ အစေလံ,_  
_မိဿီဘူတာ အဿဝါဟာဝ နာဂါ._  

</Paragraph>

</Division>
<Division number="291" book="ja1" e="ch" v="22" p="392">

<Paragraph number="3553" type="verses" book="ja1">
_တတော ဟဝေ ပဏ္ဍရကော အစေလံ,_  
_သယမေဝုပါဂမ္မ ဣဒံ အဝေါစ;_  
_“မုတ္တဇ္ဇဟံ သဗ္ဗဘယာတိဝတ္တော,_  
_န ဟိ နူန တုယှံ မနသော ပိယမှာ”._  

</Paragraph>

</Division>
<Division number="292" book="ja1" e="ch" v="22" p="392">

<Paragraph number="3554" type="verses" book="ja1">
_“ပိယော ဟိ မေ အာသိ သုပဏ္ဏရာဇာ,_  
_အသံသယံ ပဏ္ဍရကေန သစ္စံ;_  
_သော ရာဂရတ္တောဝ အကာသိမေတံ,_  
_ပါပကမ္မံ သမ္ပဇာနော န မောဟာ”._  

</Paragraph>

</Division>
<Division number="293" book="ja1" e="ch" v="22" p="392">

<Paragraph number="3555" type="verses" book="ja1">
_“န မေ ပိယံ အပ္ပိယံ ဝါပိ ဟောတိ,_  
_သမ္ပဿတော လောကမိမံ ပရဉ္စ;_  
_သုသညတာနဉှိ ဝိယဉ္ဇနေန,_  
_အသညတော လောကမိမံ စရာသိ._  

</Paragraph>

</Division>
<Division number="294" book="ja1" e="ch" v="22" p="392">

<Paragraph number="3556" type="verses" book="ja1">
_အရိယာဝကာသောသိ အနရိယောဝါသိ,_  
_အသညတော သညတသန္နိကာသော;_  
_ကဏှာဘိဇာတိကောသိ အနရိယရူပေါ,_  
_ပါပံ ဗဟုံ ဒုစ္စရိတံ အစာရိ._  

</Paragraph>

</Division>
<Division number="295" book="ja1" e="ch" v="22" p="392">

<Paragraph number="3557" type="verses" book="ja1">
_အဒုဋ္ဌဿ တုဝံ ဒုဗ္ဘိ,_  
_ဒုဗ္ဘီ စ ပိသုဏော စသိ;_  
_ဧတေန သစ္စဝဇ္ဇေန,_  
_မုဒ္ဓါ တေ ဖလတု သတ္တဓာ”._  

</Paragraph>

</Division>
<Division number="296" book="ja1" e="ch" v="22" p="392">

<Paragraph number="3558" type="verses" book="ja1">
_“တသ္မာ ဟိ မိတ္တာနံ န ဒုဗ္ဘိတဗ္ဗံ,_  
_မိတ္တဒုဗ္ဘာ ပါပိယော နတ္ထိ အညော;_  
_အာသိတ္တသတ္တော နိဟတော ပထဗျာ,_  
ဣန္ဒဿ ဝါကျေန ဟိ သံဝရော ဟတော”တိ._  


</Paragraph>
</Division>

<Paragraph number="3559" type="center" book="ja1">
ပဏ္ဍရနာဂရာဇဇာတကံ အဋ္ဌမံ.
</Paragraph>