---
title: "9.1.4 စူဠသုဝဇာတက"
tableOfContents: false
sidebar:
  order: 7
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="30" book="ja1">

<Paragraph number="1813" type="verses" book="ja1">
_“သန္တိ ရုက္ခာ ဟရိပတ္တာ,_  
_ဒုမာ နေကဖလာ ဗဟူ;_  
_ကသ္မာ နု သုက္ခေ ကောဠာပေ,_  
_သုဝဿ နိရတော မနော”._  

</Paragraph>

</Division>
<Division number="31" book="ja1">

<Paragraph number="1814" type="verses" book="ja1">
_“ဖလဿ ဥပဘုဉ္ဇိမှာ,_  
_နေကဝဿဂဏေ ဗဟူ;_  
_အဖလမ္ပိ ဝိဒိတွာန,_  
_သာဝ မေတ္တိ ယထာ ပုရေ”._  

</Paragraph>

</Division>
<Division number="32" book="ja1">

<Paragraph number="1815" type="verses" book="ja1">
_“သုက္ခဉ္စ ရုက္ခံ ကောဠာပံ,_  
_ဩပတ္တမဖလံ ဒုမံ;_  
_ဩဟာယ သကုဏာ ယန္တိ,_  
_ကိံ ဒေါသံ ပဿသေ ဒိဇ”._  

</Paragraph>

</Division>
<Division number="33" book="ja1">

<Paragraph number="1816" type="verses" book="ja1">
_“ယေ ဖလတ္ထာ သမ္ဘဇန္တိ,_  
_အဖလောတိ ဇဟန္တိ နံ;_  
_အတ္တတ္ထပညာ ဒုမ္မေဓာ,_  
_တေ ဟောန္တိ ပက္ခပါတိနော”._  

</Paragraph>

</Division>
<Division number="34" book="ja1">

<Paragraph number="1817" type="verses" book="ja1">
_“သာဓု သက္ခိ ကတံ ဟောတိ,_  
_မေတ္တိ သံသတိ သန္ထဝေါ;_  
_သစေတံ ဓမ္မံ ရောစေသိ,_  
_ပါသံသောသိ ဝိဇာနတံ._  

</Paragraph>

</Division>
<Division number="35" book="ja1">

<Paragraph number="1818" type="verses" book="ja1">
_သော တေ သုဝ ဝရံ ဒမ္မိ,_  
_ပတ္တယာန ဝိဟင်္ဂမ;_  
_ဝရံ ဝရဿု ဝက္ကင်္ဂ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="36" book="ja1">

<Paragraph number="1819" type="verses" book="ja1">
_“အပိ နာမ နံ ပဿေယျံ,_  
_သပတ္တံ သဖလံ ဒုမံ;_  
_ဒလိဒ္ဒေါဝ နိဓိံ လဒ္ဓါ,_  
_နန္ဒေယျာဟံ ပုနပ္ပုနံ”._  

</Paragraph>

</Division>
<Division number="37" book="ja1">

<Paragraph number="1820" type="verses" book="ja1">
_“တတော အမတမာဒါယ,_  
_အဘိသိဉ္စိ မဟီရုဟံ;_  
_တဿ သာခါ ဝိရူဟိံသု,_  
_သီတစ္ဆာယာ မနောရမာ”._  

</Paragraph>

</Division>
<Division number="38" book="ja1">

<Paragraph number="1821" type="verses" book="ja1">
_“ဧဝံ သက္က သုခီ ဟောဟိ,_  
_သဟ သဗ္ဗေဟိ ဉာတိဘိ;_  
_ယထာဟမဇ္ဇ သုခိတော,_  
_ဒိသွာန သဖလံ ဒုမံ._  

</Paragraph>

</Division>
<Division number="39" book="ja1">

<Paragraph number="1822" type="verses" book="ja1">
_သုဝဿ စ ဝရံ ဒတွာ,_  
_ကတွာန သဖလံ ဒုမံ;_  
_ပက္ကာမိ သဟ ဘရိယာယ,_  
_ဒေဝါနံ နန္ဒနံ ဝနန်”တိ._  


</Paragraph>
</Division>

<Paragraph number="1823" type="center" book="ja1">
စူဠသုဝဇာတကံ စတုတ္ထံ.
</Paragraph>