---
title: "4.3.9 ကာဠဗာဟုဇာတက"
tableOfContents: false
sidebar:
  order: 10
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="113" book="ja1">

<Paragraph number="1027" type="verses" book="ja1">
_“ယံ အန္နပါနဿ ပုရေ လဘာမ,_  
_တံ ဒါနိ သာခမိဂမေဝ ဂစ္ဆတိ;_  
_ဂစ္ဆာမ ဒါနိ ဝနမေဝ ရာဓ,_  
_အသက္ကတာ စသ္မ ဓနဉ္ဇယာယ”._  

</Paragraph>

</Division>
<Division number="114" book="ja1">

<Paragraph number="1028" type="verses" book="ja1">
_“လာဘော အလာဘော ယသော အယသော စ,_  
_နိန္ဒာ ပသံသာ စ သုခဉ္စ ဒုက္ခံ;_  
_ဧတေ အနိစ္စာ မနုဇေသု ဓမ္မာ,_  
_မာ သောစိ ကိံ သောစသိ ပေါဋ္ဌပါဒ”._  

</Paragraph>

</Division>
<Division number="115" book="ja1">

<Paragraph number="1029" type="verses" book="ja1">
_“အဒ္ဓါ တုဝံ ပဏ္ဍိတကောသိ ရာဓ,_  
_ဇာနာသိ အတ္ထာနိ အနာဂတာနိ;_  
_ကထံ နု သာခါမိဂံ ဒက္ခိသာမ,_  
_နိဒ္ဓါဝိတံ ရာဇကုလတောဝ ဇမ္မံ”._  

</Paragraph>

</Division>
<Division number="116" book="ja1">

<Paragraph number="1030" type="verses" book="ja1">
_“စာလေတိ ကဏ္ဏံ ဘကုဋိံ ကရောတိ,_  
_မုဟုံ မုဟုံ ဘာယယတေ ကုမာရေ;_  
_သယမေဝ တံ ကာဟတိ ကာဠဗာဟု,_  
_ယေနာရကာ ဌဿတိ အန္နပါနာ”တိ._  


</Paragraph>
</Division>

<Paragraph number="1031" type="center" book="ja1">
ကာဠဗာဟုဇာတကံ နဝမံ.
</Paragraph>