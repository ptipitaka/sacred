---
title: "14.1.1 သာလိကေဒါရဇာတက"
tableOfContents: false
sidebar:
  order: 1
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja1">

<Paragraph number="2548" type="verses" book="ja1">
_“သမ္ပန္နံ သာလိကေဒါရံ,_  
_သုဝါ ဘုဉ္ဇန္တိ ကောသိယ;_  
_ပဋိဝေဒေမိ တေ ဗြဟ္မေ,_  
_န နေ ဝါရေတုမုဿဟေ._  

</Paragraph>

</Division>
<Division number="2" book="ja1">

<Paragraph number="2549" type="verses" book="ja1">
_ဧကော စ တတ္ထ သကုဏော,_  
_ယော နေသံ သဗ္ဗသုန္ဒရော;_  
_ဘုတွာ သာလိံ ယထာကာမံ,_  
_တုဏ္ဍေနာဒါယ ဂစ္ဆတိ”._  

</Paragraph>

</Division>
<Division number="3" book="ja1">

<Paragraph number="2550" type="verses" book="ja1">
_“ဩဍ္ဍေန္တု ဝါဠပါသာနိ,_  
_ယထာ ဗဇ္ဈေထ သော ဒိဇော;_  
_ဇီဝဉ္စ နံ ဂဟေတွာန,_  
_အာနယေဟိ မမန္တိကေ”._  

</Paragraph>

</Division>
<Division number="4" book="ja1">

<Paragraph number="2551" type="verses" book="ja1">
_“ဧတေ ဘုတွာ ပိဝိတွာ စ,_  
_ပက္ကမန္တိ ဝိဟင်္ဂမာ;_  
_ဧကော ဗဒ္ဓေါသ္မိ ပါသေန,_  
_ကိံ ပါပံ ပကတံ မယာ”._  

</Paragraph>

</Division>
<Division number="5" book="ja1">

<Paragraph number="2552" type="verses" book="ja1">
_“ဥဒရံ နူန အညေသံ,_  
_သုဝ အစ္စောဒရံ တဝ;_  
_ဘုတွာ သာလိံ ယထာကာမံ,_  
_တုဏ္ဍေနာဒါယ ဂစ္ဆသိ._  

</Paragraph>

</Division>
<Division number="6" book="ja1">

<Paragraph number="2553" type="verses" book="ja1">
_ကောဋ္ဌံ နု တတ္ထ ပူရေသိ,_  
_သုဝ ဝေရံ နု တေ မယာ;_  
_ပုဋ္ဌော မေ သမ္မ အက္ခာဟိ,_  
_ကုဟိံ သာလိံ နိဒါဟသိ”._  

</Paragraph>

</Division>
<Division number="7" book="ja1">

<Paragraph number="2554" type="verses" book="ja1">
_“န မေ ဝေရံ တယာ သဒ္ဓိံ,_  
_ကောဋ္ဌော မယှံ န ဝိဇ္ဇတိ;_  
ဣဏံ မုဉ္စာမိဏံ ဒမ္မိ,_  
_သမ္ပတ္တော ကောဋသိမ္ဗလိံ;_  
_နိဓိမ္ပိ တတ္ထ နိဒဟာမိ,_  
_ဧဝံ ဇာနာဟိ ကောသိယ”._  

</Paragraph>

</Division>
<Division number="8" book="ja1">

<Paragraph number="2555" type="verses" book="ja1">
_“ကီဒိသံ တေ ဣဏဒါနံ,_  
ဣဏမောက္ခော စ ကီဒိသော;_  
_နိဓိနိဓာနမက္ခာဟိ,_  
_အထ ပါသာ ပမောက္ခသိ”._  

</Paragraph>

</Division>
<Division number="9" book="ja1">

<Paragraph number="2556" type="verses" book="ja1">
_“အဇာတပက္ခာ တရုဏာ,_  
_ပုတ္တကာ မယှ ကောသိယ;_  
_တေ မံ ဘတာ ဘရိဿန္တိ,_  
_တသ္မာ တေသံ ဣဏံ ဒဒေ._  

</Paragraph>

</Division>
<Division number="10" book="ja1">

<Paragraph number="2557" type="verses" book="ja1">
_မာတာ ပိတာ စ မေ ဝုဒ္ဓါ,_  
_ဇိဏ္ဏကာ ဂတယောဗ္ဗနာ;_  
_တေသံ တုဏ္ဍေန ဟာတူန,_  
_မုဉ္စေ ပုဗ္ဗကတံ ဣဏံ._  

</Paragraph>

</Division>
<Division number="11" book="ja1">

<Paragraph number="2558" type="verses" book="ja1">
_အညေပိ တတ္ထ သကုဏာ,_  
_ခီဏပက္ခာ သုဒုဗ္ဗလာ;_  
_တေသံ ပုညတ္ထိကော ဒမ္မိ,_  
_တံ နိဓိံ အာဟု ပဏ္ဍိတာ._  

</Paragraph>

</Division>
<Division number="12" book="ja1">

<Paragraph number="2559" type="verses" book="ja1">
_ဤဒိသံ မေ ဣဏဒါနံ,_  
ဣဏမောက္ခော စ ဤဒိသော;_  
_နိဓိနိဓာနမက္ခာမိ,_  
_ဧဝံ ဇာနာဟိ ကောသိယ”._  

</Paragraph>

</Division>
<Division number="13" book="ja1">

<Paragraph number="2560" type="verses" book="ja1">
_“ဘဒ္ဒကော ဝတယံ ပက္ခီ,_  
_ဒိဇော ပရမဓမ္မိကော;_  
_ဧကစ္စေသု မနုဿေသု,_  
_အယံ ဓမ္မော န ဝိဇ္ဇတိ._  

</Paragraph>

</Division>
<Division number="14" book="ja1">

<Paragraph number="2561" type="verses" book="ja1">
_ဘုဉ္ဇ သာလိံ ယထာကာမံ,_  
_သဟ သဗ္ဗေဟိ ဉာတိဘိ;_  
_ပုနာပိ သုဝ ပဿေမု,_  
_ပိယံ မေ တဝ ဒဿနံ”._  

</Paragraph>

</Division>
<Division number="15" book="ja1">

<Paragraph number="2562" type="verses" book="ja1">
_“ဘုတ္တဉ္စ ပီတဉ္စ တဝဿမမှိ,_  
_ရတီ စ နော ကောသိယ တေ သကာသေ;_  
_နိက္ခိတ္တဒဏ္ဍေသု ဒဒါဟိ ဒါနံ,_  
_ဇိဏ္ဏေ စ မာတာပိတရော ဘရဿု”._  

</Paragraph>

</Division>
<Division number="16" book="ja1">

<Paragraph number="2563" type="verses" book="ja1">
_“လက္ခီ ဝတ မေ ဥဒပါဒိ အဇ္ဇ,_  
_ယော အဒ္ဒသာသိံ ပဝရံ ဒိဇာနံ;_  
_သုဝဿ သုတွာန သုဘာသိတာနိ,_  
_ကာဟာမိ ပုညာနိ အနပ္ပကာနိ”._  

</Paragraph>

</Division>
<Division number="17" book="ja1">

<Paragraph number="2564" type="verses" book="ja1">
_သော ကောသိယော အတ္တမနော ဥဒဂ္ဂေါ,_  
_အန္နဉ္စ ပါနဉ္စဘိသင်္ခရိတွာ;_  
_အန္နေန ပါနေန ပသန္နစိတ္တော,_  
_သန္တပ္ပယိ သမဏဗြာဟ္မဏေ စာတိ._  


</Paragraph>
</Division>

<Paragraph number="2565" type="center" book="ja1">
သာလိကေဒါရဇာတကံ ပဌမံ.
</Paragraph>