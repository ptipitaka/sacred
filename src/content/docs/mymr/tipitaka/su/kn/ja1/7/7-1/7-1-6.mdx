---
title: "7.1.6 ပဏ္ဏကဇာတက"
tableOfContents: false
sidebar:
  order: 7
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="ja1">

<Paragraph number="1528" type="verses" book="ja1">
_“ပဏ္ဏကံ တိခိဏဓာရံ,_  
_အသိံ သမ္ပန္နပါယိနံ;_  
_ပရိသာယံ ပုရိသော ဂိလတိ,_  
_ကိံ ဒုက္ကရတရံ တတော;_  
_ယဒညံ ဒုက္ကရံ ဌာနံ,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="40" book="ja1">

<Paragraph number="1529" type="verses" book="ja1">
_“ဂိလေယျ ပုရိသော လောဘာ,_  
_အသိံ သမ္ပန္နပါယိနံ;_  
_ယော စ ဝဇ္ဇာ ဒဒါမီတိ,_  
_တံ ဒုက္ကရတရံ တတော;_  
_သဗ္ဗညံ သုကရံ ဌာနံ,_  
_ဧဝံ ဇာနာဟိ မဒ္ဒဝ”._  

</Paragraph>

</Division>
<Division number="41" book="ja1">

<Paragraph number="1530" type="verses" book="ja1">
_“ဗျာကာသိ အာယုရော ပဉှံ,_  
_အတ္ထံ ဓမ္မဿ ကောဝိဒေါ;_  
_ပုက္ကုသံ ဒါနိ ပုစ္ဆာမိ,_  
_ကိံ ဒုက္ကရတရံ တတော;_  
_ယဒညံ ဒုက္ကရံ ဌာနံ,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="42" book="ja1">

<Paragraph number="1531" type="verses" book="ja1">
_“န ဝါစမုပဇီဝန္တိ,_  
_အဖလံ ဂိရမုဒီရိတံ;_  
_ယော စ ဒတွာ အဝါကယိရာ,_  
_တံ ဒုက္ကရတရံ တတော;_  
_သဗ္ဗညံ သုကရံ ဌာနံ,_  
_ဧဝံ ဇာနာဟိ မဒ္ဒဝ”._  

</Paragraph>

</Division>
<Division number="43" book="ja1">

<Paragraph number="1532" type="verses" book="ja1">
_“ဗျာကာသိ ပုက္ကုသော ပဉှံ,_  
_အတ္ထံ ဓမ္မဿ ကောဝိဒေါ;_  
_သေနကံ ဒါနိ ပုစ္ဆာမိ,_  
_ကိံ ဒုက္ကရတရံ တတော;_  
_ယဒညံ ဒုက္ကရံ ဌာနံ,_  
_တံ မေ အက္ခာဟိ ပုစ္ဆိတော”._  

</Paragraph>

</Division>
<Division number="44" book="ja1">

<Paragraph number="1533" type="verses" book="ja1">
_“ဒဒေယျ ပုရိသော ဒါနံ,_  
_အပ္ပံ ဝါ ယဒိ ဝါ ဗဟုံ;_  
_ယော စ ဒတွာ နာနုတပ္ပေ,_  
_တံ ဒုက္ကရတရံ တတော;_  
_သဗ္ဗညံ သုကရံ ဌာနံ,_  
_ဧဝံ ဇာနာဟိ မဒ္ဒဝ”._  

</Paragraph>

</Division>
<Division number="45" book="ja1">

<Paragraph number="1534" type="verses" book="ja1">
_“ဗျာကာသိ အာယုရော ပဉှံ,_  
_အထော ပုက္ကုသပေါရိသော;_  
_သဗ္ဗေ ပဉှေ အတိဘောတိ,_  
_ယထာ ဘာသတိ သေနကော”တိ._  


</Paragraph>
</Division>

<Paragraph number="1535" type="center" book="ja1">
ပဏ္ဏကဇာတကံ ဆဋ္ဌံ.
</Paragraph>