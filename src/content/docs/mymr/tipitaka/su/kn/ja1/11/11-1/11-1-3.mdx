---
title: 11.1.3 ဓမ္မဒေဝပုတ္တဇာတက
tableOfContents: false
sidebar:
  order: 3
type: tipitaka
basket: su
book: ja1
review:
  current: review
  updated: '2025-10-23T09:13:39.223182'
  updated_by: ''
  notes: ''
  history:
  - state: review
    date: '2025-10-23T09:13:39.223182'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="26" book="ja1" e="ch" v="22" p="229">

<Paragraph number="2134" type="verses" book="ja1">
_“ယသောကရော ပုညကရောဟမသ္မိ,_  
_သဒါတ္ထုတော သမဏဗြာဟ္မဏာနံ;_  
_မဂ္ဂါရဟော ဒေဝမနုဿပူဇိတော,_  
_ဓမ္မော အဟံ ဒေဟိ အဓမ္မ မဂ္ဂံ”._  

</Paragraph>

</Division>
<Division number="27" book="ja1" e="ch" v="22" p="229">

<Paragraph number="2135" type="verses" book="ja1">
_“အဓမ္မယာနံ ဒဠှမာရုဟိတွာ,_  
_အသန္တသန္တော ဗလဝါဟမသ္မိ;_  
_သ ကိဿ ဟေတုမှိ တဝဇ္ဇ ဒဇ္ဇံ,_  
_မဂ္ဂံ အဟံ ဓမ္မ အဒိန္နပုဗ္ဗံ”._  

</Paragraph>

</Division>
<Division number="28" book="ja1" e="ch" v="22" p="229">

<Paragraph number="2136" type="verses" book="ja1">
_“ဓမ္မော ဟဝေ ပါတုရဟောသိ ပုဗ္ဗေ,_  
_ပစ္ဆာ အဓမ္မော ဥဒပါဒိ လောကေ;_  
_ဇေဋ္ဌော စ သေဋ္ဌော စ သနန္တနော စ,_  
ဥယျာဟိ ဇေဋ္ဌဿ ကနိဋ္ဌ မဂ္ဂါ”._  

</Paragraph>

</Division>
<Division number="29" book="ja1" e="ch" v="22" p="229">

<Paragraph number="2137" type="verses" book="ja1">
_“န ယာစနာယ နပိ ပါတိရူပါ,_  
_န အရဟတာ တေဟံ ဒဒေယျံ မဂ္ဂံ;_  
_ယုဒ္ဓဉ္စ နော ဟောတု ဥဘိန္နမဇ္ဇ,_  
_ယုဒ္ဓမှိ ယော ဇေဿတိ တဿ မဂ္ဂေါ”._  

</Paragraph>

</Division>
<Division number="30" book="ja1" e="ch" v="22" p="230">

<Paragraph number="2138" type="verses" book="ja1">
_“သဗ္ဗာ ဒိသာ အနုဝိသဋောဟမသ္မိ,_  
_မဟဗ္ဗလော အမိတယသော အတုလျော;_  
_ဂုဏေဟိ သဗ္ဗေဟိ ဥပေတရူပေါ,_  
_ဓမ္မော အဓမ္မ တွံ ကထံ ဝိဇေဿသိ._  

</Paragraph>

</Division>
<Division number="31" book="ja1" e="ch" v="22" p="230">

<Paragraph number="2139" type="verses" book="ja1">
_လောဟေန ဝေ ဟညတိ ဇာတရူပံ,_  
_န ဇာတရူပေန ဟနန္တိ လောဟံ;_  
_သစေ အဓမ္မော ဟဉ္ဆတိ ဓမ္မမဇ္ဇ,_  
_အယော သုဝဏ္ဏံ ဝိယ ဒဿနေယျံ._  

</Paragraph>

</Division>
<Division number="32" book="ja1" e="ch" v="22" p="230">

<Paragraph number="2140" type="verses" book="ja1">
_သစေ တုဝံ ယုဒ္ဓဗလော အဓမ္မ,_  
_န တုယှ ဝုဍ္ဎာ စ ဂရူ စ အတ္ထိ;_  
_မဂ္ဂဉ္စ တေ ဒမ္မိ ပိယာပ္ပိယေန,_  
_ဝါစာဒုရုတ္တာနိပိ တေ ခမာမိ”._  

</Paragraph>

</Division>
<Division number="33" book="ja1" e="ch" v="22" p="230">

<Paragraph number="2141" type="verses" book="ja1">
_“ဣဒဉ္စ သုတွာ ဝစနံ အဓမ္မော,_  
_အဝံသိရော ပတိတော ဥဒ္ဓပါဒေါ;_  
_‘ယုဒ္ဓတ္ထိကော စေ န လဘာမိ ယုဒ္ဓံ’,_  
_ဧတ္တာဝတာ ဟောတိ ဟတော အဓမ္မော._  

</Paragraph>

</Division>
<Division number="34" book="ja1" e="ch" v="22" p="230">

<Paragraph number="2142" type="verses" book="ja1">
_ခန္တီဗလော ယုဒ္ဓဗလံ ဝိဇေတွာ,_  
_ဟန္တွာ အဓမ္မံ နိဟနိတွ ဘူမျာ;_  
_ပါယာသိ ဝိတ္တော အဘိရုယှ သန္ဒနံ,_  
_မဂ္ဂေနေဝ အတိဗလော သစ္စနိက္ကမော._  

</Paragraph>

</Division>
<Division number="35" book="ja1" e="ch" v="22" p="230">

<Paragraph number="2143" type="verses" book="ja1">
_မာတာ ပိတာ သမဏဗြာဟ္မဏာ စ,_  
_အသမ္မာနိတာ ယဿ သကေ အဂါရေ;_  
ဣဓေဝ နိက္ခိပ္ပ သရီရဒေဟံ,_  
_ကာယဿ ဘေဒါ နိရယံ ဝဇန္တိ တေ;_  
_ယထာ အဓမ္မော ပတိတော အဝံသိရော._  

</Paragraph>

</Division>
<Division number="36" book="ja1" e="ch" v="22" p="231">

<Paragraph number="2144" type="verses" book="ja1">
_မာတာ ပိတာ သမဏဗြာဟ္မဏာ စ,_  
_သုသမ္မာနိတာ ယဿ သကေ အဂါရေ;_  
ဣဓေဝ နိက္ခိပ္ပ သရီရဒေဟံ,_  
_ကာယဿ ဘေဒါ သုဂတိံ ဝဇန္တိ တေ;_  
_ယထာပိ ဓမ္မော အဘိရုယှ သန္ဒနန်”တိ._  


</Paragraph>
</Division>

<Paragraph number="2145" type="center" book="ja1">
ဓမ္မဒေဝပုတ္တဇာတကံ တတိယံ.
</Paragraph>