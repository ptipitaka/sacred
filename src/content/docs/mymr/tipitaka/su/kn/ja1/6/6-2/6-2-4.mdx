---
title: 6.2.4 သုဝဏ္ဏကက္ကဋဇာတက
tableOfContents: false
sidebar:
  order: 4
type: tipitaka
basket: su
book: ja1
review:
  current: review
  updated: '2025-10-23T09:13:41.470325'
  updated_by: ''
  notes: ''
  history:
  - state: review
    date: '2025-10-23T09:13:41.470325'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="95" book="ja1" e="ch" v="22" p="148">

<Paragraph number="1427" type="verses" book="ja1">
_“သိင်္ဂီမိဂေါ အာယတစက္ခုနေတ္တော,_  
_အဋ္ဌိတ္တစော ဝါရိသယော အလောမော;_  
_တေနာဘိဘူတော ကပဏံ ရုဒါမိ,_  
_ဟရေ သခါ ကိဿ နု မံ ဇဟာသိ”._  

</Paragraph>

</Division>
<Division number="96" book="ja1" e="ch" v="22" p="149">

<Paragraph number="1428" type="verses" book="ja1">
_သော ပဿသန္တော မဟတာ ဖဏေန,_  
_ဘုဇင်္ဂမော ကက္ကဋမဇ္ဈပတ္တော;_  
_သခါ သခါရံ ပရိတာယမာနော,_  
_ဘုဇင်္ဂမံ ကက္ကဋကော ဂဟေသိ._  

</Paragraph>

</Division>
<Division number="97" book="ja1" e="ch" v="22" p="149">

<Paragraph number="1429" type="verses" book="ja1">
_“န ဝါယသံ နော ပန ကဏှသပ္ပံ,_  
_ဃာသတ္ထိကော ကက္ကဋကော အဒေယျ;_  
_ပုစ္ဆာမိ တံ အာယတစက္ခုနေတ္တ,_  
_အထ ကိဿ ဟေတုမှ ဥဘော ဂဟီတာ”._  

</Paragraph>

</Division>
<Division number="98" book="ja1" e="ch" v="22" p="149">

<Paragraph number="1430" type="verses" book="ja1">
_“အယံ ပုရိသော မမ အတ္ထကာမော,_  
_ယော မံ ဂဟေတွာန ဒကာယ နေတိ;_  
_တသ္မိံ မတေ ဒုက္ခမနပ္ပကံ မေ,_  
_အဟဉ္စ ဧသော စ ဥဘော န ဟောမ._  

</Paragraph>

</Division>
<Division number="99" book="ja1" e="ch" v="22" p="149">

<Paragraph number="1431" type="verses" book="ja1">
_မမဉ္စ ဒိသွာန ပဝဒ္ဓကာယံ,_  
_သဗ္ဗော ဇနော ဟိံသိတုမေဝ မိစ္ဆေ;_  
_သာဒုဉ္စ ထူလဉ္စ မုဒုဉ္စ မံသံ,_  
_ကာကာပိ မံ ဒိသွာန ဝိဟေဌယေယျုံ”._  

</Paragraph>

</Division>
<Division number="100" book="ja1" e="ch" v="22" p="149">

<Paragraph number="1432" type="verses" book="ja1">
_“သစေတဿ ဟေတုမှ ဥဘော ဂဟီတာ,_  
ဥဋ္ဌာတု ပေါသော ဝိသမာဝမာမိ;_  
_မမဉ္စ ကာကဉ္စ ပမုဉ္စ ခိပ္ပံ,_  
_ပုရေ ဝိသံ ဂါဠှမုပေတိ မစ္စံ”._  

</Paragraph>

</Division>
<Division number="101" book="ja1" e="ch" v="22" p="149">

<Paragraph number="1433" type="verses" book="ja1">
_“သပ္ပံ ပမောက္ခာမိ န တာဝ ကာကံ,_  
_ပဋိဗန္ဓကော ဟောဟိတိ တာဝ ကာကော;_  
_ပုရိသဉ္စ ဒိသွာန သုခိံ အရောဂံ,_  
_ကာကံ ပမောက္ခာမိ ယထေဝ သပ္ပံ”._  

</Paragraph>

</Division>
<Division number="102" book="ja1" e="ch" v="22" p="150">

<Paragraph number="1434" type="verses" book="ja1">
_“ကာကော တဒါ ဒေဝဒတ္တော အဟောသိ,_  
_မာရော ပန ကဏှသပ္ပေါ အဟောသိ;_  
_အာနန္ဒဘဒ္ဒေါ ကက္ကဋကော အဟောသိ,_  
_အဟံ တဒါ ဗြာဟ္မဏော ဟောမိ သတ္ထာ”တိ._  


</Paragraph>
</Division>

<Paragraph number="1435" type="center" book="ja1">
သုဝဏ္ဏကက္ကဋဇာတကံ စတုတ္ထံ.
</Paragraph>