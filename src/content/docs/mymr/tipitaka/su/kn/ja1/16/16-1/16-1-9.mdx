---
title: "16.1.9 သမ္ဗုလာဇာတက"
tableOfContents: false
sidebar:
  order: 9
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="297" book="ja1" e="ch" v="22" p="393">

<Paragraph number="3560" type="verses" book="ja1">
_“ကာ ဝေဓမာနာ ဂိရိကန္ဒရာယံ,_  
_ဧကာ တုဝံ တိဋ္ဌသိ သံဟိတူရု;_  
_ပုဋ္ဌာသိ မေ ပါဏိပမေယျမဇ္ဈေ,_  
_အက္ခာဟိ မေ နာမဉ္စ ဗန္ဓဝေ စ._  

</Paragraph>

</Division>
<Division number="298" book="ja1" e="ch" v="22" p="393">

<Paragraph number="3561" type="verses" book="ja1">
_ဩဘာသယံ ဝနံ ရမ္မံ,_  
_သီဟဗျဂ္ဃနိသေဝိတံ;_  
_ကာ ဝါ တွမသိ ကလျာဏိ,_  
_ကဿ ဝါ တွံ သုမဇ္ဈိမေ;_  
_အဘိဝါဒေမိ တံ ဘဒ္ဒေ,_  
_ဒါနဝါဟံ နမတ္ထု တေ”._  

</Paragraph>

</Division>
<Division number="299" book="ja1" e="ch" v="22" p="393">

<Paragraph number="3562" type="verses" book="ja1">
_“ယော ပုတ္တော ကာသိရာဇဿ,_  
_သောတ္ထိသေနောတိ တံ ဝိဒူ;_  
_တဿာဟံ သမ္ဗုလာ ဘရိယာ,_  
_ဧဝံ ဇာနာဟိ ဒါနဝ;_  
_အဘိဝါဒေမိ တံ ဘန္တေ,_  
_သမ္ဗုလာဟံ နမတ္ထု တေ._  

</Paragraph>

</Division>
<Division number="300" book="ja1" e="ch" v="22" p="393">

<Paragraph number="3563" type="verses" book="ja1">
_ဝေဒေဟပုတ္တော ဘဒ္ဒန္တေ,_  
_ဝနေ ဝသတိ အာတုရော;_  
_တမဟံ ရောဂသမ္မတ္တံ,_  
_ဧကာ ဧကံ ဥပဋ္ဌဟံ._  

</Paragraph>

</Division>
<Division number="301" book="ja1" e="ch" v="22" p="393">

<Paragraph number="3564" type="verses" book="ja1">
_အဟဉ္စ ဝနမုဉ္ဆာယ,_  
_မဓုမံသံ မိဂါဗိလံ;_  
_ယဒါဟရာမိ တံ ဘက္ခော,_  
_တဿ နူနဇ္ဇ နာဓတိ”._  

</Paragraph>

</Division>
<Division number="302" book="ja1" e="ch" v="22" p="393">

<Paragraph number="3565" type="verses" book="ja1">
_“ကိံ ဝနေ ရာဇပုတ္တေန,_  
_အာတုရေန ကရိဿသိ;_  
_သမ္ဗုလေ ပရိစိဏ္ဏေန,_  
_အဟံ ဘတ္တာ ဘဝါမိ တေ”._  

</Paragraph>

</Division>
<Division number="303" book="ja1" e="ch" v="22" p="393">

<Paragraph number="3566" type="verses" book="ja1">
_“သောကဋ္ဋာယ ဒုရတ္တာယ,_  
_ကိံ ရူပံ ဝိဇ္ဇတေ မမ;_  
_အညံ ပရိယေသ ဘဒ္ဒန္တေ,_  
_အဘိရူပတရံ မယာ”._  

</Paragraph>

</Division>
<Division number="304" book="ja1" e="ch" v="22" p="393">

<Paragraph number="3567" type="verses" book="ja1">
_“ဧဟိမံ ဂိရိမာရုယှ,_  
_ဘရိယာ မေ စတုဿတာ;_  
_တာသံ တွံ ပဝရာ ဟောဟိ,_  
_သဗ္ဗကာမသမိဒ္ဓိနီ._  

</Paragraph>

</Division>
<Division number="305" book="ja1" e="ch" v="22" p="393">

<Paragraph number="3568" type="verses" book="ja1">
_နူန တာရကဝဏ္ဏာဘေ,_  
_ယံ ကိဉ္စိ မနသိစ္ဆသိ;_  
_သဗ္ဗံ တံ ပစုရံ မယှံ,_  
_ရမဿွဇ္ဇ မယာ သဟ._  

</Paragraph>

</Division>
<Division number="306" book="ja1" e="ch" v="22" p="393">

<Paragraph number="3569" type="verses" book="ja1">
_နော စေ တုဝံ မဟေသေယျံ,_  
_သမ္ဗုလေ ကာရယိဿသိ;_  
_အလံ တွံ ပါတရာသာယ,_  
_ပဏှေ ဘက္ခာ ဘဝိဿသိ”._  

</Paragraph>

</Division>
<Division number="307" book="ja1" e="ch" v="22" p="394">

<Paragraph number="3570" type="verses" book="ja1">
_တဉ္စ သတ္တဇဋော လုဒ္ဒေါ,_  
_ကဠာရော ပုရိသာဒကော;_  
_ဝနေ နာထံ အပဿန္တိံ,_  
_သမ္ဗုလံ အဂ္ဂဟီ ဘုဇေ._  

</Paragraph>

</Division>
<Division number="308" book="ja1" e="ch" v="22" p="394">

<Paragraph number="3571" type="verses" book="ja1">
_အဓိပန္နာ ပိသာစေန,_  
_လုဒ္ဒေနာမိသစက္ခုနာ;_  
_သာ စ သတ္တုဝသံ ပတ္တာ,_  
_ပတိမေဝါနုသောစတိ._  

</Paragraph>

</Division>
<Division number="309" book="ja1" e="ch" v="22" p="394">

<Paragraph number="3572" type="verses" book="ja1">
_“န မေ ဣဒံ တထာ ဒုက္ခံ,_  
_ယံ မံ ခါဒေယျ ရက္ခသော;_  
_ယဉ္စ မေ အယျပုတ္တဿ,_  
_မနော ဟေဿတိ အညထာ._  

</Paragraph>

</Division>
<Division number="310" book="ja1" e="ch" v="22" p="394">

<Paragraph number="3573" type="verses" book="ja1">
_န သန္တိ ဒေဝါ ပဝသန္တိ နူန,_  
_န ဟိ နူန သန္တိ ဣဓ လောကပါလာ;_  
_သဟသာ ကရောန္တာနမသညတာနံ,_  
_န ဟိ နူန သန္တိ ပဋိသေဓိတာရော”._  

</Paragraph>

</Division>
<Division number="311" book="ja1" e="ch" v="22" p="394">

<Paragraph number="3574" type="verses" book="ja1">
_“ဣတ္ထီနမေသာ ပဝရာ ယသဿိနီ,_  
_သန္တာ သမာ အဂ္ဂိရိဝုဂ္ဂတေဇာ;_  
_တဉ္စေ တုဝံ ရက္ခသာဒေသိ ကညံ,_  
_မုဒ္ဓါ စ ဟိ သတ္တဓာ တေ ဖလေယျ;_  
_မာ တွံ ဒဟီ မုဉ္စ ပတိဗ္ဗတာယ”._  

</Paragraph>

</Division>
<Division number="312" book="ja1" e="ch" v="22" p="394">

<Paragraph number="3575" type="verses" book="ja1">
_သာ စ အဿမမာဂစ္ဆိ,_  
_ပမုတ္တာ ပုရိသာဒကာ;_  
_နီဠံ ပဠိနံ သကုဏီဝ,_  
_ဂတသိင်္ဂံဝ အာလယံ._  

</Paragraph>

</Division>
<Division number="313" book="ja1" e="ch" v="22" p="394">

<Paragraph number="3576" type="verses" book="ja1">
_သာ တတ္ထ ပရိဒေဝေသိ,_  
_ရာဇပုတ္တီ ယသဿိနီ;_  
_သမ္ဗုလာ ဥတုမတ္တက္ခာ,_  
_ဝနေ နာထံ အပဿန္တီ._  

</Paragraph>

</Division>
<Division number="314" book="ja1" e="ch" v="22" p="394">

<Paragraph number="3577" type="verses" book="ja1">
_သမဏေ ဗြာဟ္မဏေ ဝန္ဒေ,_  
_သမ္ပန္နစရဏေ ဣသေ;_  
_ရာဇပုတ္တံ အပဿန္တီ,_  
_“တုမှံမှိ သရဏံ ဂတာ”._  

</Paragraph>

</Division>
<Division number="315" book="ja1" e="ch" v="22" p="394">

<Paragraph number="3578" type="verses" book="ja1">
_ဝန္ဒေ သီဟေ စ ဗျဂ္ဃေ စ,_  
_ယေ စ အညေ ဝနေ မိဂါ;_  
_ရာဇပုတ္တံ အပဿန္တီ,_  
_“တုမှံမှိ သရဏံ ဂတာ”._  

</Paragraph>

</Division>
<Division number="316" book="ja1" e="ch" v="22" p="394">

<Paragraph number="3579" type="verses" book="ja1">
_တိဏာ လတာနိ ဩသဓျော,_  
_ပဗ္ဗတာနိ ဝနာနိ စ;_  
_ရာဇပုတ္တံ အပဿန္တီ,_  
_“တုမှံမှိ သရဏံ ဂတာ”._  

</Paragraph>

</Division>
<Division number="317" book="ja1" e="ch" v="22" p="395">

<Paragraph number="3580" type="verses" book="ja1">
_ဝန္ဒေ ဣန္ဒီဝရီသာမံ,_  
_ရတ္တိံ နက္ခတ္တမာလိနိံ;_  
_ရာဇပုတ္တံ အပဿန္တီ,_  
_“တုမှံမှိ သရဏံ ဂတာ”._  

</Paragraph>

</Division>
<Division number="318" book="ja1" e="ch" v="22" p="395">

<Paragraph number="3581" type="verses" book="ja1">
_ဝန္ဒေ ဘာဂီရထိံ ဂင်္ဂံ,_  
_သဝန္တီနံ ပဋိဂ္ဂဟံ;_  
_ရာဇပုတ္တံ အပဿန္တီ,_  
_“တုမှံမှိ သရဏံ ဂတာ”._  

</Paragraph>

</Division>
<Division number="319" book="ja1" e="ch" v="22" p="395">

<Paragraph number="3582" type="verses" book="ja1">
_ဝန္ဒေ အဟံ ပဗ္ဗတရာဇသေဋ္ဌံ,_  
_ဟိမဝန္တံ သိလုစ္စယံ;_  
_ရာဇပုတ္တံ အပဿန္တီ,_  
_“တုမှံမှိ သရဏံ ဂတာ”._  

</Paragraph>

</Division>
<Division number="320" book="ja1" e="ch" v="22" p="395">

<Paragraph number="3583" type="verses" book="ja1">
_“အတိသာယံ ဝတာဂစ္ဆိ,_  
_ရာဇပုတ္တိ ယသဿိနိ;_  
_ကေန နုဇ္ဇ သမာဂစ္ဆိ,_  
_ကော တေ ပိယတရော မယာ”._  

</Paragraph>

</Division>
<Division number="321" book="ja1" e="ch" v="22" p="395">

<Paragraph number="3584" type="verses" book="ja1">
_“ဣဒံ ခေါဟံ တဒါဝေါစံ,_  
_ဂဟိတာ တေန သတ္တုနာ;_  
_န မေ ဣဒံ တထာ ဒုက္ခံ,_  
_ယံ မံ ခါဒေယျ ရက္ခသော;_  
_ယဉ္စ မေ အယျပုတ္တဿ,_  
_မနော ဟေဿတိ အညထာ”._  

</Paragraph>

</Division>
<Division number="322" book="ja1" e="ch" v="22" p="395">

<Paragraph number="3585" type="verses" book="ja1">
_“စောရီနံ ဗဟုဗုဒ္ဓီနံ,_  
_ယာသု သစ္စံ သုဒုလ္လဘံ;_  
_ထီနံ ဘာဝေါ ဒုရာဇာနော,_  
_မစ္ဆဿေဝေါဒကေ ဂတံ”._  

</Paragraph>

</Division>
<Division number="323" book="ja1" e="ch" v="22" p="395">

<Paragraph number="3586" type="verses" book="ja1">
_“တထာ မံ သစ္စံ ပါလေတု,_  
_ပါလယိဿတိ စေ မမံ;_  
_ယထာဟံ နာဘိဇာနာမိ,_  
_အညံ ပိယတရံ တယာ;_  
_ဧတေန သစ္စဝဇ္ဇေန,_  
_ဗျာဓိ တေ ဝူပသမ္မတု”._  

</Paragraph>

</Division>
<Division number="324" book="ja1" e="ch" v="22" p="395">

<Paragraph number="3587" type="verses" book="ja1">
_“ယေ ကုဉ္ဇရာ သတ္တသတာ ဥဠာရာ,_  
_ရက္ခန္တိ ရတ္တိန္ဒိဝမုယျုတာဝုဓာ;_  
_ဓနုဂ္ဂဟာနဉ္စ သတာနိ သောဠသ,_  
_ကထံဝိဓေ ပဿသိ ဘဒ္ဒေ သတ္တဝေါ”._  

</Paragraph>

</Division>
<Division number="325" book="ja1" e="ch" v="22" p="395">

<Paragraph number="3588" type="verses" book="ja1">
_“အလင်္ကတာယော ပဒုမုတ္တရတ္တစာ,_  
_ဝိရာဂိတာ ပဿတိ ဟံသဂဂ္ဂရာ;_  
_တာသံ သုဏိတွာ မိတဂီတဝါဒိတံ,_  
_န ဒါနိ မေ တာတ တထာ ယထာ ပုရေ._  

</Paragraph>

</Division>
<Division number="326" book="ja1" e="ch" v="22" p="396">

<Paragraph number="3589" type="verses" book="ja1">
_သုဝဏ္ဏသင်္ကစ္စဓရာ သုဝိဂ္ဂဟာ,_  
_အလင်္ကတာ မာနုသိယစ္ဆရူပမာ;_  
_သေနောပိယာ တာတ အနိန္ဒိတင်္ဂိယော,_  
_ခတ္တိယကညာ ပဋိလောဘယန္တိ နံ._  

</Paragraph>

</Division>
<Division number="327" book="ja1" e="ch" v="22" p="396">

<Paragraph number="3590" type="verses" book="ja1">
_သစေ အဟံ တာတ တထာ ယထာ ပုရေ,_  
_ပတိံ တမုဉ္ဆာယ ပုနာ ဝနေ ဘရေ;_  
_သမ္မာနယေ မံ န စ မံ ဝိမာနယေ,_  
ဣတောပိ မေ တာတ တတော ဝရံ သိယာ._  

</Paragraph>

</Division>
<Division number="328" book="ja1" e="ch" v="22" p="396">

<Paragraph number="3591" type="verses" book="ja1">
_ယမန္နပါနေ ဝိပုလသ္မိ ဩဟိတေ,_  
_နာရီ ဝိမဋ္ဌာဘရဏာ အလင်္ကတာ;_  
_သဗ္ဗင်္ဂုပေတာ ပတိနော စ အပ္ပိယာ,_  
_အဗဇ္ဈ တဿာ မရဏံ တတော ဝရံ._  

</Paragraph>

</Division>
<Division number="329" book="ja1" e="ch" v="22" p="396">

<Paragraph number="3592" type="verses" book="ja1">
_အပိ စေ ဒလိဒ္ဒါ ကပဏာ အနာဠှိယာ,_  
_ကဋာဒုတီယာ ပတိနော စ သာ ပိယာ;_  
_သဗ္ဗင်္ဂုပေတာယပိ အပ္ပိယာယ,_  
_အယမေဝ သေယျာ ကပဏာပိ ယာ ပိယာ”._  

</Paragraph>

</Division>
<Division number="330" book="ja1" e="ch" v="22" p="396">

<Paragraph number="3593" type="verses" book="ja1">
_“သုဒုလ္လဘိတ္ထီ ပုရိသဿ ယာ ဟိတာ,_  
_ဘတ္တိတ္ထိယာ ဒုလ္လဘော ယော ဟိတော စ;_  
_ဟိတာ စ တေ သီလဝတီ စ ဘရိယာ,_  
_ဇနိန္ဒ ဓမ္မံ စရ သမ္ဗုလာယ”._  

</Paragraph>

</Division>
<Division number="331" book="ja1" e="ch" v="22" p="396">

<Paragraph number="3594" type="verses" book="ja1">
_“သစေ တုဝံ ဝိပုလေ လဒ္ဓဘောဂေ,_  
ဣဿာဝတိဏ္ဏာ မရဏံ ဥပေသိ;_  
_အဟဉ္စ တေ ဘဒ္ဒေ ဣမာ ရာဇကညာ,_  
_သဗ္ဗေ တေ ဝစနကရာ ဘဝါမာ”တိ._  


</Paragraph>
</Division>

<Paragraph number="3595" type="center" book="ja1">
သမ္ဗုလာဇာတကံ နဝမံ.
</Paragraph>