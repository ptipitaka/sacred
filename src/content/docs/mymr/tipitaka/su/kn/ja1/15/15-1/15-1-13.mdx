---
title: 15.1.13 ဟတ္ထိပါလဇာတက
tableOfContents: false
sidebar:
  order: 13
type: tipitaka
basket: su
book: ja1
review:
  current: review
  updated: '2025-10-20T22:47:24.165292'
  updated_by: ''
  notes: ''
  history:
  - state: review
    date: '2025-10-20T22:47:24.165292'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="337" book="ja1" e="ch" v="22" p="350">

<Paragraph number="3201" type="verses" book="ja1">
_“စိရဿံ ဝတ ပဿာမ,_  
_ဗြာဟ္မဏံ ဒေဝဝဏ္ဏိနံ;_  
_မဟာဇဋံ ခါရိဓရံ,_  
_ပင်္ကဒန္တံ ရဇဿိရံ._  

</Paragraph>

</Division>
<Division number="338" book="ja1" e="ch" v="22" p="350">

<Paragraph number="3202" type="verses" book="ja1">
_စိရဿံ ဝတ ပဿာမ,_  
ဣသိံ ဓမ္မဂုဏေ ရတံ;_  
_ကာသာယဝတ္ထဝသနံ,_  
_ဝါကစီရံ ပဋိစ္ဆဒံ._  

</Paragraph>

</Division>
<Division number="339" book="ja1" e="ch" v="22" p="350">

<Paragraph number="3203" type="verses" book="ja1">
_အာသနံ ဥဒကံ ပဇ္ဇံ,_  
_ပဋိဂဏှာတု နော ဘဝံ;_  
_အဂ္ဃေ ဘဝန္တံ ပုစ္ဆာမ,_  
_အဂ္ဃံ ကုရုတု နော ဘဝံ”._  

</Paragraph>

</Division>
<Division number="340" book="ja1" e="ch" v="22" p="350">

<Paragraph number="3204" type="verses" book="ja1">
_“အဓိစ္စ ဝေဒေ ပရိယေသ ဝိတ္တံ,_  
_ပုတ္တေ ဂဟေ တာတ ပတိဋ္ဌပေတွာ;_  
_ဂန္ဓေ ရသေ ပစ္စနုဘုယျ သဗ္ဗံ,_  
_အရညံ သာဓု မုနိ သော ပသတ္ထော”._  

</Paragraph>

</Division>
<Division number="341" book="ja1" e="ch" v="22" p="350">

<Paragraph number="3205" type="verses" book="ja1">
_“ဝေဒါ န သစ္စာ န စ ဝိတ္တလာဘော,_  
_န ပုတ္တလာဘေန ဇရံ ဝိဟန္တိ;_  
_ဂန္ဓေ ရသေ မုစ္စနမာဟု သန္တော,_  
_သကမ္မုနာ ဟောတိ ဖလူပပတ္တိ”._  

</Paragraph>

</Division>
<Division number="342" book="ja1" e="ch" v="22" p="350">

<Paragraph number="3206" type="verses" book="ja1">
_“အဒ္ဓါ ဟိ သစ္စံ ဝစနံ တဝေတံ,_  
_သကမ္မုနာ ဟောတိ ဖလူပပတ္တိ;_  
_ဇိဏ္ဏာ စ မာတာပိတရော တဝီမေ,_  
_ပဿေယျုံ တံ ဝဿသတံ အရောဂံ”._  

</Paragraph>

</Division>
<Division number="343" book="ja1" e="ch" v="22" p="351">

<Paragraph number="3207" type="verses" book="ja1">
_“ယဿဿ သက္ခီ မရဏေန ရာဇ,_  
_ဇရာယ မေတ္တီ နရဝီရသေဋ္ဌ;_  
_ယော စာပိ ဇညာ န မရိဿံ ကဒါစိ,_  
_ပဿေယျုံ တံ ဝဿသတံ အရောဂံ._  

</Paragraph>

</Division>
<Division number="344" book="ja1" e="ch" v="22" p="351">

<Paragraph number="3208" type="verses" book="ja1">
_ယထာပိ နာဝံ ပုရိသော ဒကမှိ,_  
_ဧရေတိ စေ နံ ဥပနေတိ တီရံ;_  
_ဧဝမ္ပိ ဗျာဓီ သတတံ ဇရာ စ,_  
ဥပနေတိ မစ္စံ ဝသမန္တကဿ”._  

</Paragraph>

</Division>
<Division number="345" book="ja1" e="ch" v="22" p="351">

<Paragraph number="3209" type="verses" book="ja1">
_“ပင်္ကော စ ကာမာ ပလိပေါ စ ကာမာ,_  
_မနောဟရာ ဒုတ္တရာ မစ္စုဓေယျာ;_  
_ဧတသ္မိံ ပင်္ကေ ပလိပေ ဗျသန္နာ,_  
_ဟီနတ္တရူပါ န တရန္တိ ပါရံ._  

</Paragraph>

</Division>
<Division number="346" book="ja1" e="ch" v="22" p="351">

<Paragraph number="3210" type="verses" book="ja1">
_အယံ ပုရေ လုဒ္ဒမကာသိ ကမ္မံ,_  
_သွာယံ ဂဟီတော န ဟိ မောက္ခိတော မေ;_  
_ဩရုန္ဓိယာ နံ ပရိရက္ခိဿာမိ,_  
_မာယံ ပုန လုဒ္ဒမကာသိ ကမ္မံ”._  

</Paragraph>

</Division>
<Division number="347" book="ja1" e="ch" v="22" p="351">

<Paragraph number="3211" type="verses" book="ja1">
_“ဂဝံဝ နဋ္ဌံ ပုရိသော ယထာ ဝနေ,_  
_အနွေသတီ ရာဇ အပဿမာနော;_  
_ဧဝံ နဋ္ဌော ဧသုကာရီ မမတ္ထော,_  
_သောဟံ ကထံ န ဂဝေသေယျံ ရာဇ._  

</Paragraph>

</Division>
<Division number="348" book="ja1" e="ch" v="22" p="351">

<Paragraph number="3212" type="verses" book="ja1">
_ဟိယျောတိ ဟိယျတိ ပေါသော,_  
_ပရေတိ ပရိဟာယတိ;_  
_အနာဂတံ နေတမတ္ထီတိ ဉတွာ,_  
ဥပ္ပန္နဆန္ဒံ ကော ပနုဒေယျ ဓီရော”._  

</Paragraph>

</Division>
<Division number="349" book="ja1" e="ch" v="22" p="351">

<Paragraph number="3213" type="verses" book="ja1">
_“ပဿာမိ ဝေါဟံ ဒဟရံ ကုမာရိံ,_  
_မတ္တူပမံ ကေတကပုပ္ဖနေတ္တံ;_  
_အဘုတ္တဘောဂေ ပဌမေ ဝယသ္မိံ,_  
_အာဒါယ မစ္စု ဝဇတေ ကုမာရိံ._  

</Paragraph>

</Division>
<Division number="350" book="ja1" e="ch" v="22" p="352">

<Paragraph number="3214" type="verses" book="ja1">
_ယုဝါ သုဇာတော သုမုခေါ သုဒဿနော,_  
_သာမော ကုသုမ္ဘပရိကိဏ္ဏမဿု;_  
_ဟိတွာန ကာမေ ပဋိကစ္စ ဂေဟံ,_  
_အနုဇာန မံ ပဗ္ဗဇိဿာမိ ဒေဝ”._  

</Paragraph>

</Division>
<Division number="351" book="ja1" e="ch" v="22" p="352">

<Paragraph number="3215" type="verses" book="ja1">
_“သာခါဟိ ရုက္ခော လဘတေ သမညံ,_  
_ပဟီနသာခံ ပန ခါဏုမာဟု;_  
_ပဟီနပုတ္တဿ မမဇ္ဇ ဘောတိ,_  
_ဝါသေဋ္ဌိ ဘိက္ခာစရိယာယ ကာလော”._  

</Paragraph>

</Division>
<Division number="352" book="ja1" e="ch" v="22" p="352">

<Paragraph number="3216" type="verses" book="ja1">
_“အဃသ္မိ ကောဉ္စာဝ ယထာ ဟိမစ္စယေ,_  
_ကတာနိ ဇာလာနိ ပဒါလိယ ဟံသာ;_  
_ဂစ္ဆန္တိ ပုတ္တာ စ ပတီ စ မယှံ,_  
_သာဟံ ကထံ နာနုဝဇေ ပဇာနံ”._  

</Paragraph>

</Division>
<Division number="353" book="ja1" e="ch" v="22" p="352">

<Paragraph number="3217" type="verses" book="ja1">
_“ဧတေ ဘုတွာ ဝမိတွာ စ,_  
_ပက္ကမန္တိ ဝိဟင်္ဂမာ;_  
_ယေ စ ဘုတွာန ဝမိံသု,_  
_တေ မေ ဟတ္ထတ္တမာဂတာ._  

</Paragraph>

</Division>
<Division number="354" book="ja1" e="ch" v="22" p="352">

<Paragraph number="3218" type="verses" book="ja1">
_အဝမီ ဗြာဟ္မဏော ကာမေ,_  
_သော တွံ ပစ္စာဝမိဿသိ;_  
_ဝန္တာဒေါ ပုရိသော ရာဇ,_  
_န သော ဟောတိ ပသံသိယော”._  

</Paragraph>

</Division>
<Division number="355" book="ja1" e="ch" v="22" p="352">

<Paragraph number="3219" type="verses" book="ja1">
_“ပင်္ကေ စ ပေါသံ ပလိပေ ဗျသန္နံ,_  
_ဗလီ ယထာ ဒုဗ္ဗလမုဒ္ဓရေယျ;_  
_ဧဝမ္ပိ မံ တွံ ဥဒတာရိ ဘောတိ,_  
_ပဉ္စာလိ ဂါထာဟိ သုဘာသိတာဟိ”._  

</Paragraph>

</Division>
<Division number="356" book="ja1" e="ch" v="22" p="352">

<Paragraph number="3220" type="verses" book="ja1">
ဣဒံ ဝတွာ မဟာရာဇာ,_  
_ဧသုကာရီ ဒိသမ္ပတိ;_  
_ရဋ္ဌံ ဟိတွာန ပဗ္ဗဇိ,_  
_နာဂေါ ဆေတွာဝ ဗန္ဓနံ._  

</Paragraph>

</Division>
<Division number="357" book="ja1" e="ch" v="22" p="352">

<Paragraph number="3221" type="verses" book="ja1">
_“ရာဇာ စ ပဗ္ဗဇ္ဇမရောစယိတ္ထ,_  
_ရဋ္ဌံ ပဟာယ နရဝီရသေဋ္ဌော;_  
_တုဝမ္ပိ နော ဟောဟိ ယထေဝ ရာဇာ,_  
_အမှေဟိ ဂုတ္တာ အနုသာသ ရဇ္ဇံ”._  

</Paragraph>

</Division>
<Division number="358" book="ja1" e="ch" v="22" p="353">

<Paragraph number="3222" type="verses" book="ja1">
_“ရာဇာ စ ပဗ္ဗဇ္ဇမရောစယိတ္ထ,_  
_ရဋ္ဌံ ပဟာယ နရဝီရသေဋ္ဌော;_  
_အဟမ္ပိ ဧကာ စရိဿာမိ လောကေ,_  
_ဟိတွာန ကာမာနိ မနောရမာနိ._  

</Paragraph>

</Division>
<Division number="359" book="ja1" e="ch" v="22" p="353">

<Paragraph number="3223" type="verses" book="ja1">
_ရာဇာ စ ပဗ္ဗဇ္ဇမရောစယိတ္ထ,_  
_ရဋ္ဌံ ပဟာယ နရဝီရသေဋ္ဌော;_  
_အဟမ္ပိ ဧကာ စရိဿာမိ လောကေ,_  
_ဟိတွာန ကာမာနိ ယထောဓိကာနိ._  

</Paragraph>

</Division>
<Division number="360" book="ja1" e="ch" v="22" p="353">

<Paragraph number="3224" type="verses" book="ja1">
_အစ္စေန္တိ ကာလာ တရယန္တိ ရတ္တိယော,_  
_ဝယောဂုဏာ အနုပုဗ္ဗံ ဇဟန္တိ;_  
_အဟမ္ပိ ဧကာ စရိဿာမိ လောကေ,_  
_ဟိတွာန ကာမာနိ မနောရမာနိ._  

</Paragraph>

</Division>
<Division number="361" book="ja1" e="ch" v="22" p="353">

<Paragraph number="3225" type="verses" book="ja1">
_အစ္စေန္တိ ကာလာ တရယန္တိ ရတ္တိယော,_  
_ဝယောဂုဏာ အနုပုဗ္ဗံ ဇဟန္တိ;_  
_အဟမ္ပိ ဧကာ စရိဿာမိ လောကေ,_  
_ဟိတွာန ကာမာနိ ယထောဓိကာနိ._  

</Paragraph>

</Division>
<Division number="362" book="ja1" e="ch" v="22" p="353">

<Paragraph number="3226" type="verses" book="ja1">
_အစ္စေန္တိ ကာလာ တရယန္တိ ရတ္တိယော,_  
_ဝယောဂုဏာ အနုပုဗ္ဗံ ဇဟန္တိ;_  
_အဟမ္ပိ ဧကာ စရိဿာမိ လောကေ,_  
_သီတိဘူတာ သဗ္ဗမတိစ္စ သင်္ဂန်”တိ._  


</Paragraph>
</Division>

<Paragraph number="3227" type="center" book="ja1">
ဟတ္ထိပါလဇာတကံ တေရသမံ.
</Paragraph>