---
title: "7.2.7 ကောဋသိမ္ဗလိဇာတက"
tableOfContents: false
sidebar:
  order: 9
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121" book="ja1">

<Paragraph number="1623" type="verses" book="ja1">
_“အဟံ ဒသသတံဗျာမံ,_  
ဥရဂမာဒါယ အာဂတော;_  
_တဉ္စ မဉ္စ မဟာကာယံ,_  
_ဓာရယံ နပ္ပဝေဓသိ._  

</Paragraph>

</Division>
<Division number="122" book="ja1">

<Paragraph number="1624" type="verses" book="ja1">
_အထိမံ ခုဒ္ဒကံ ပက္ခိံ,_  
_အပ္ပမံသတရံ မယာ;_  
_ဓာရယံ ဗျထသိ ဘီတာ,_  
_ကမတ္ထံ ကောဋသိမ္ဗလိ”._  

</Paragraph>

</Division>
<Division number="123" book="ja1">

<Paragraph number="1625" type="verses" book="ja1">
_“မံသဘက္ခော တုဝံ ရာဇ,_  
_ဖလဘက္ခော အယံ ဒိဇော;_  
_အယံ နိဂြေါဓဗီဇာနိ,_  
_ပိလက္ခုဒုမ္ဗရာနိ စ;_  
_အဿတ္ထာနိ စ ဘက္ခိတွာ,_  
_ခန္ဓေ မေ ဩဟဒိဿတိ._  

</Paragraph>

</Division>
<Division number="124" book="ja1">

<Paragraph number="1626" type="verses" book="ja1">
_တေ ရုက္ခာ သံဝိရူဟန္တိ,_  
_မမ ပဿေ နိဝါတဇာ;_  
_တေ မံ ပရိယောနန္ဓိဿန္တိ,_  
_အရုက္ခံ မံ ကရိဿရေ._  

</Paragraph>

</Division>
<Division number="125" book="ja1">

<Paragraph number="1627" type="verses" book="ja1">
_သန္တိ အညေပိ ရုက္ခာ သေ,_  
_မူလိနော ခန္ဓိနော ဒုမာ;_  
ဣမိနာ သကုဏဇာတေန,_  
_ဗီဇမာဟရိတာ ဟတာ._  

</Paragraph>

</Division>
<Division number="126" book="ja1">

<Paragraph number="1628" type="verses" book="ja1">
_အဇ္ဈာရူဟာဘိဝဍ္ဎန္တိ,_  
_ဗြဟန္တမ္ပိ ဝနပ္ပတိံ;_  
_တသ္မာ ရာဇ ပဝေဓာမိ,_  
_သမ္ပဿံနာဂတံ ဘယံ”._  

</Paragraph>

</Division>
<Division number="127" book="ja1">

<Paragraph number="1629" type="verses" book="ja1">
_“သင်္ကေယျ သင်္ကိတဗ္ဗာနိ,_  
_ရက္ခေယျာနာဂတံ ဘယံ;_  
_အနာဂတဘယာ ဓီရော,_  
ဥဘော လောကေ အဝေက္ခတီ”တိ._  


</Paragraph>
</Division>

<Paragraph number="1630" type="center" book="ja1">
ကောဋသိမ္ဗလိဇာတကံ သတ္တမံ.
</Paragraph>