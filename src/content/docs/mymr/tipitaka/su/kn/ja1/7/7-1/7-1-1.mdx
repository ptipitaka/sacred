---
title: 7.1.1 ကုက္ကုဇာတက
tableOfContents: false
sidebar:
  order: 1
type: tipitaka
basket: su
book: ja1
review:
  current: review
  updated: '2025-10-20T22:47:26.304467'
  updated_by: ''
  notes: ''
  history:
  - state: review
    date: '2025-10-20T22:47:26.304467'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="ja1" e="ch" v="22" p="155">

<Paragraph number="1485" type="verses" book="ja1">
_“ဒိယဍ္ဎကုက္ကူ ဥဒယေန ကဏ္ဏိကာ,_  
_ဝိဒတ္ထိယော အဋ္ဌ ပရိက္ခိပန္တိ နံ;_  
_သာ သိံသပါ သာရမယာ အဖေဂ္ဂုကာ,_  
_ကုဟိံ ဌိတာ ဥပ္ပရိတော န ဓံသတိ”._  

</Paragraph>

</Division>
<Division number="2" book="ja1" e="ch" v="22" p="155">

<Paragraph number="1486" type="verses" book="ja1">
_“ယာ တိံသတိ သာရမယာ အနုဇ္ဇုကာ,_  
_ပရိကိရိယ ဂေါပါနသိယော သမံ ဌိတာ;_  
_တာဟိ သုသင်္ဂဟိတာ ဗလသာ ပီဠိတာ,_  
_သမံ ဌိတာ ဥပ္ပရိတော န ဓံသတိ._  

</Paragraph>

</Division>
<Division number="3" book="ja1" e="ch" v="22" p="175">

<Paragraph number="1487" type="verses" book="ja1">
_ဧဝမ္ပိ မိတ္တေဟိ ဒဠှေဟိ ပဏ္ဍိတော,_  
_အဘေဇ္ဇရူပေဟိ သုစီဟိ မန္တိဘိ;_  
_သုသင်္ဂဟီတော သိရိယာ န ဓံသတိ,_  
_ဂေါပါနသီ ဘာရဝဟာဝ ကဏ္ဏိကာ._  

</Paragraph>

</Division>
<Division number="4" book="ja1" e="ch" v="22" p="155">

<Paragraph number="1488" type="verses" book="ja1">
_ခရတ္တစံ ဗေလ္လံ ယထာပိ သတ္ထဝါ,_  
_အနာမသန္တောပိ ကရောတိ တိတ္တကံ;_  
_သမာဟရံ သာဒုံ ကရောတိ ပတ္ထိဝ,_  
_အသာဒုံ ကယိရာ တနုဗန္ဓမုဒ္ဓရံ._  

</Paragraph>

</Division>
<Division number="5" book="ja1" e="ch" v="22" p="155">

<Paragraph number="1489" type="verses" book="ja1">
_ဧဝမ္ပိ ဂါမနိဂမေသု ပဏ္ဍိတော,_  
_အသာဟသံ ရာဇဓနာနိ သံဃရံ;_  
_ဓမ္မာနုဝတ္တီ ပဋိပဇ္ဇမာနော,_  
_သ ဖာတိ ကယိရာ အဝိဟေဌယံ ပရံ._  

</Paragraph>

</Division>
<Division number="6" book="ja1" e="ch" v="22" p="156">

<Paragraph number="1490" type="verses" book="ja1">
_ဩဒါတမူလံ သုစိဝါရိသမ္ဘဝံ,_  
_ဇာတံ ယထာ ပေါက္ခရဏီသု အမ္ဗုဇံ;_  
_ပဒုမံ ယထာ အဂ္ဂိနိကာသိဖာလိမံ,_  
_န ကဒ္ဒမော န ရဇော န ဝါရိ လိမ္ပတိ._  

</Paragraph>

</Division>
<Division number="7" book="ja1" e="ch" v="22" p="156">

<Paragraph number="1491" type="verses" book="ja1">
_ဧဝမ္ပိ ဝေါဟာရသုစိံ အသာဟသံ,_  
_ဝိသုဒ္ဓကမ္မန္တမပေတပါပကံ;_  
_န လိမ္ပတိ ကမ္မကိလေသ တာဒိသော,_  
_ဇာတံ ယထာ ပေါက္ခရဏီသု အမ္ဗုဇန်”တိ._  


</Paragraph>
</Division>

<Paragraph number="1492" type="center" book="ja1">
ကုက္ကုဇာတကံ ပဌမံ.
</Paragraph>