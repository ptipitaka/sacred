---
title: "8.1.4 သုမင်္ဂလဇာတက"
tableOfContents: false
sidebar:
  order: 5
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27" book="ja1">

<Paragraph number="1702" type="verses" book="ja1">
_“ဘုသမှိ ကုဒ္ဓေါတိ အဝေက္ခိယာန,_  
_န တာဝ ဒဏ္ဍံ ပဏယေယျ ဣဿရော;_  
_အဋ္ဌာနသော အပ္ပတိရူပမတ္တနော,_  
_ပရဿ ဒုက္ခာနိ ဘုသံ ဥဒီရယေ._  

</Paragraph>

</Division>
<Division number="28" book="ja1">

<Paragraph number="1703" type="verses" book="ja1">
_ယတော စ ဇာနေယျ ပသာဒမတ္တနော,_  
_အတ္ထံ နိယုဉ္ဇေယျ ပရဿ ဒုက္ကဋံ;_  
_တဒါယမတ္ထောတိ သယံ အဝေက္ခိယ,_  
_အထဿ ဒဏ္ဍံ သဒိသံ နိဝေသယေ._  

</Paragraph>

</Division>
<Division number="29" book="ja1">

<Paragraph number="1704" type="verses" book="ja1">
_န စာပိ ဈာပေတိ ပရံ န အတ္တနံ,_  
_အမုစ္ဆိတော ယော နယတေ နယာနယံ;_  
_ယော ဒဏ္ဍဓာရော ဘဝတီဓ ဣဿရော,_  
_သ ဝဏ္ဏဂုတ္တော သိရိယာ န ဓံသတိ._  

</Paragraph>

</Division>
<Division number="30" book="ja1">

<Paragraph number="1705" type="verses" book="ja1">
_ယေ ခတ္တိယာ သေ အနိသမ္မကာရိနော,_  
_ပဏေန္တိ ဒဏ္ဍံ သဟသာ ပမုစ္ဆိတာ;_  
_အဝဏ္ဏသံယုတာ ဇဟန္တိ ဇီဝိတံ,_  
ဣတော ဝိမုတ္တာပိ စ ယန္တိ ဒုဂ္ဂတိံ._  

</Paragraph>

</Division>
<Division number="31" book="ja1">

<Paragraph number="1706" type="verses" book="ja1">
_ဓမ္မေ စ ယေ အရိယပ္ပဝေဒိတေ ရတာ,_  
_အနုတ္တရာ တေ ဝစသာ မနသာ ကမ္မုနာ စ;_  
_တေ သန္တိသောရစ္စသမာဓိသဏ္ဌိတာ,_  
_ဝဇန္တိ လောကံ ဒုဘယံ တထာဝိဓာ._  

</Paragraph>

</Division>
<Division number="32" book="ja1">

<Paragraph number="1707" type="verses" book="ja1">
_ရာဇာဟမသ္မိ နရပမဒါနမိဿရော,_  
_သစေပိ ကုဇ္ဈာမိ ဌပေမိ အတ္တနံ;_  
_နိသေဓယန္တော ဇနတံ တထာဝိဓံ,_  
_ပဏေမိ ဒဏ္ဍံ အနုကမ္ပ ယောနိသော”._  

</Paragraph>

</Division>
<Division number="33" book="ja1">

<Paragraph number="1708" type="verses" book="ja1">
_“သိရီ စ လက္ခီ စ တဝေဝ ခတ္တိယ,_  
_ဇနာဓိပ မာ ဝိဇဟိ ကုဒါစနံ;_  
_အက္ကောဓနော နိစ္စပသန္နစိတ္တော,_  
_အနီဃော တုဝံ ဝဿသတာနိ ပါလယ._  

</Paragraph>

</Division>
<Division number="34" book="ja1">

<Paragraph number="1709" type="verses" book="ja1">
_ဂုဏေဟိ ဧတေဟိ ဥပေတ ခတ္တိယ,_  
_ဌိတမရိယဝတ္တီ သုဝစော အကောဓနော;_  
_သုခီ အနုပ္ပီဠ ပသာသမေဒိနိံ,_  
ဣတော ဝိမုတ္တောပိ စ ယာဟိ သုဂ္ဂတိံ._  

</Paragraph>

</Division>
<Division number="35" book="ja1">

<Paragraph number="1710" type="verses" book="ja1">
_ဧဝံ သုနီတေန သုဘာသိတေန,_  
_ဓမ္မေန ဉာယေန ဥပါယသော နယံ;_  
_နိဗ္ဗာပယေ သင်္ခုဘိတံ မဟာဇနံ,_  
_မဟာဝ မေဃော သလိလေန မေဒိနိန်”တိ._  


</Paragraph>
</Division>

<Paragraph number="1711" type="center" book="ja1">
သုမင်္ဂလဇာတကံ စတုတ္ထံ.
</Paragraph>