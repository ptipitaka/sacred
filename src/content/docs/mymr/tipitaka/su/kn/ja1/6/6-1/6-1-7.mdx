---
title: "6.1.7 သိရိကာဠကဏ္ဏိဇာတက"
tableOfContents: false
sidebar:
  order: 7
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="ja1" e="ch" v="22" p="141">

<Paragraph number="1363" type="verses" book="ja1">
_“ကာ နု ကာဠေန ဝဏ္ဏေန,_  
_န စာပိ ပိယဒဿနာ;_  
_ကာ ဝါ တွံ ကဿ ဝါ ဓီတာ,_  
_ကထံ ဇာနေမု တံ မယံ”._  

</Paragraph>

</Division>
<Division number="41" book="ja1" e="ch" v="22" p="141">

<Paragraph number="1364" type="verses" book="ja1">
_“မဟာရာဇဿဟံ ဓီတာ,_  
_ဝိရူပက္ခဿ စဏ္ဍိယာ;_  
_အဟံ ကာဠီ အလက္ခိကာ,_  
_ကာဠကဏ္ဏီတိ မံ ဝိဒူ;_  
_ဩကာသံ ယာစိတော ဒေဟိ,_  
_ဝသေမု တဝ သန္တိကေ”._  

</Paragraph>

</Division>
<Division number="42" book="ja1" e="ch" v="22" p="142">

<Paragraph number="1365" type="verses" book="ja1">
_“ကိံသီလေ ကိံသမာစာရေ,_  
_ပုရိသေ နိဝိသသေ တုဝံ;_  
_ပုဋ္ဌာ မေ ကာဠိ အက္ခာဟိ,_  
_ကထံ ဇာနေမု တံ မယံ”._  

</Paragraph>

</Division>
<Division number="43" book="ja1" e="ch" v="22" p="142">

<Paragraph number="1366" type="verses" book="ja1">
_“မက္ခီ ပဠာသီ သာရမ္ဘီ,_  
ဣဿုကီ မစ္ဆရီ သဌော;_  
_သော မယှံ ပုရိသော ကန္တော,_  
_လဒ္ဓံ ယဿ ဝိနဿတိ._  

</Paragraph>

</Division>
<Division number="44" book="ja1" e="ch" v="22" p="142">

<Paragraph number="1367" type="verses" book="ja1">
_ကောဓနော ဥပနာဟီ စ,_  
_ပိသုဏော စ ဝိဘေဒကော;_  
_ကဏ္ဍကဝါစော ဖရုသော,_  
_သော မေ ကန္တတရော တတော._  

</Paragraph>

</Division>
<Division number="45" book="ja1" e="ch" v="22" p="142">

<Paragraph number="1368" type="verses" book="ja1">
_အဇ္ဇ သုဝေတိ ပုရိသော,_  
_သဒတ္ထံ နာဝဗုဇ္ဈတိ;_  
_ဩဝဇ္ဇမာနော ကုပ္ပတိ,_  
_သေယျံ သော အတိမညတိ._  

</Paragraph>

</Division>
<Division number="46" book="ja1" e="ch" v="22" p="142">

<Paragraph number="1369" type="verses" book="ja1">
_ဒဝပ္ပလုဒ္ဓေါ ပုရိသော,_  
_သဗ္ဗမိတ္တေဟိ ဓံသတိ;_  
_သော မယှံ ပုရိသော ကန္တော,_  
_တသ္မိံ ဟောမိ အနာမယာ”._  

</Paragraph>

</Division>
<Division number="47" book="ja1" e="ch" v="22" p="142">

<Paragraph number="1370" type="verses" book="ja1">
_“အပေဟိ ဧတ္တော တွံ ကာဠိ,_  
_နေတံ အမှေသု ဝိဇ္ဇတိ;_  
_အညံ ဇနပဒံ ဂစ္ဆ,_  
_နိဂမေ ရာဇဓာနိယော”._  

</Paragraph>

</Division>
<Division number="48" book="ja1" e="ch" v="22" p="142">

<Paragraph number="1371" type="verses" book="ja1">
_“အဟမ္ပိ ခေါ တံ ဇာနာမိ,_  
_နေတံ တုမှေသု ဝိဇ္ဇတိ;_  
_သန္တိ လောကေ အလက္ခိကာ,_  
_သံဃရန္တိ ဗဟုံ ဓနံ;_  
_အဟံ ဒေဝေါ စ မေ ဘာတာ,_  
ဥဘော နံ ဝိဓမာမသေ”._  

</Paragraph>

</Division>
<Division number="49" book="ja1" e="ch" v="22" p="142">

<Paragraph number="1372" type="verses" book="ja1">
_“ကာ နု ဒိဗ္ဗေန ဝဏ္ဏေန,_  
_ပထဗျာ သုပတိဋ္ဌိတာ;_  
_ကာ ဝါ တွံ ကဿ ဝါ ဓီတာ,_  
_ကထံ ဇာနေမု တံ မယံ”._  

</Paragraph>

</Division>
<Division number="50" book="ja1" e="ch" v="22" p="142">

<Paragraph number="1373" type="verses" book="ja1">
_“မဟာရာဇဿဟံ ဓီတာ,_  
_ဓတရဋ္ဌဿ သိရီမတော;_  
_အဟံ သိရီ စ လက္ခီ စ,_  
_ဘူရိပညာတိ မံ ဝိဒူ;_  
_ဩကာသံ ယာစိတော ဒေဟိ,_  
_ဝသေမု တဝ သန္တိကေ”._  

</Paragraph>

</Division>
<Division number="51" book="ja1" e="ch" v="22" p="142">

<Paragraph number="1374" type="verses" book="ja1">
_“ကိံသီလေ ကိံသမာစာရေ,_  
_ပုရိသေ နိဝိသသေ တုဝံ;_  
_ပုဋ္ဌာ မေ လက္ခိ အက္ခာဟိ,_  
_ကထံ ဇာနေမု တံ မယံ”._  

</Paragraph>

</Division>
<Division number="52" book="ja1" e="ch" v="22" p="143">

<Paragraph number="1375" type="verses" book="ja1">
_“ယော စာပိ သီတေ အထ ဝါပိ ဥဏှေ,_  
_ဝါတာတပေ ဍံသသရီသပေ စ;_  
_ခုဓံ ပိပါသံ အဘိဘုယျ သဗ္ဗံ,_  
_ရတ္တိန္ဒိဝံ ယော သတတံ နိယုတ္တော._  

</Paragraph>

</Division>
<Division number="53" book="ja1" e="ch" v="22" p="143">

<Paragraph number="1376" type="verses" book="ja1">
_ကာလာဂတဉ္စ န ဟာပေတိ အတ္ထံ,_  
_သော မေ မနာပေါ နိဝိသေ စ တမှိ;_  
_အက္ကောဓနော မိတ္တဝါ စာဂဝါ စ,_  
_သီလူပပန္နော အသဌောဇုဘူတော._  

</Paragraph>

</Division>
<Division number="54" book="ja1" e="ch" v="22" p="143">

<Paragraph number="1377" type="verses" book="ja1">
_သင်္ဂါဟကော သခိလော သဏှဝါစော,_  
_မဟတ္တပတ္တောပိ နိဝါတဝုတ္တိ;_  
_တသ္မိံဟံ ပေါသေ ဝိပုလာ ဘဝါမိ,_  
_ဦမိ သမုဒ္ဒဿ ယထာပိ ဝဏ္ဏံ._  

</Paragraph>

</Division>
<Division number="55" book="ja1" e="ch" v="22" p="143">

<Paragraph number="1378" type="verses" book="ja1">
_ယော စာပိ မိတ္တေ အထ ဝါ အမိတ္တေ,_  
_သေဋ္ဌေ သရိက္ခေ အထ ဝါပိ ဟီနေ;_  
_အတ္ထံ စရန္တံ အထ ဝါ အနတ္ထံ,_  
_အာဝီ ရဟော သင်္ဂဟမေဝ ဝတ္တေ._  

</Paragraph>

</Division>
<Division number="56" book="ja1" e="ch" v="22" p="143">

<Paragraph number="1379" type="verses" book="ja1">
_ဝါစံ န ဝဇ္ဇာ ဖရုသံ ကဒါစိ,_  
_မတဿ ဇီဝဿ စ တဿ ဟောမိ;_  
_ဧတေသံ ယော အညတရံ လဘိတွာ,_  
_ကန္တာ သိရီ မဇ္ဇတိ အပ္ပပညော;_  
_တံ ဒိတ္တရူပံ ဝိသမံ စရန္တံ,_  
_ကရီသဌာနံဝ ဝိဝဇ္ဇယာမိ._  

</Paragraph>

</Division>
<Division number="57" book="ja1" e="ch" v="22" p="143">

<Paragraph number="1380" type="verses" book="ja1">
_အတ္တနာ ကုရုတေ လက္ခိံ,_  
_အလက္ခိံ ကုရုတတ္တနာ;_  
_န ဟိ လက္ခိံ အလက္ခိံ ဝါ,_  
_အညော အညဿ ကာရကော”တိ._  


</Paragraph>
</Division>

<Paragraph number="1381" type="center" book="ja1">
သိရိကာဠကဏ္ဏိဇာတကံ သတ္တမံ.
</Paragraph>