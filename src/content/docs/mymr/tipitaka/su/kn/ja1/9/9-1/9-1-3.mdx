---
title: 9.1.3 မဟာသုဝဇာတက
tableOfContents: false
sidebar:
  order: 3
type: tipitaka
basket: su
book: ja1
review:
  current: review
  updated: '2025-10-23T09:13:41.781555'
  updated_by: ''
  notes: ''
  history:
  - state: review
    date: '2025-10-23T09:13:41.781555'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="20" book="ja1" e="ch" v="22" p="189">

<Paragraph number="1802" type="verses" book="ja1">
_“ဒုမော ယဒါ ဟောတိ ဖလူပပန္နော,_  
_ဘုဉ္ဇန္တိ နံ ဝိဟင်္ဂမာ သမ္ပတန္တာ;_  
_ခီဏန္တိ ဉတွာန ဒုမံ ဖလစ္စယေ,_  
_ဒိသောဒိသံ ယန္တိ တတော ဝိဟင်္ဂမာ._  

</Paragraph>

</Division>
<Division number="21" book="ja1" e="ch" v="22" p="189">

<Paragraph number="1803" type="verses" book="ja1">
_စရ စာရိကံ လောဟိတတုဏ္ဍ မာမရိ,_  
_ကိံ တွံ သုဝ သုက္ခဒုမမှိ ဈာယသိ;_  
_တဒိင်္ဃ မံ ဗြူဟိ ဝသန္တသန္နိဘ,_  
_ကသ္မာ သုဝ သုက္ခဒုမံ န ရိဉ္စသိ”._  

</Paragraph>

</Division>
<Division number="22" book="ja1" e="ch" v="22" p="189">

<Paragraph number="1804" type="verses" book="ja1">
_“ယေ ဝေ သခီနံ သခါရော ဘဝန္တိ,_  
_ပါဏစ္စယေ ဒုက္ခသုခေသု ဟံသ;_  
_ခီဏံ အခီဏမ္ပိ န တံ ဇဟန္တိ,_  
_သန္တော သတံ ဓမ္မမနုဿရန္တာ._  

</Paragraph>

</Division>
<Division number="23" book="ja1" e="ch" v="22" p="189">

<Paragraph number="1805" type="verses" book="ja1">
_သောဟံ သတံ အညတရောသ္မိ ဟံသ,_  
_ဉာတီ စ မေ ဟောတိ သခါ စ ရုက္ခော;_  
_တံ နုဿဟေ ဇီဝိကတ္ထော ပဟာတုံ,_  
_ခီဏန္တိ ဉတွာန န ဟေသ ဓမ္မော”._  

</Paragraph>

</Division>
<Division number="24" book="ja1" e="ch" v="22" p="189">

<Paragraph number="1806" type="verses" book="ja1">
_“သာဓု သက္ခိ ကတံ ဟောတိ,_  
_မေတ္တိ သံသတိ သန္ထဝေါ;_  
_သစေတံ ဓမ္မံ ရောစေသိ,_  
_ပါသံသောသိ ဝိဇာနတံ._  

</Paragraph>

</Division>
<Division number="25" book="ja1" e="ch" v="22" p="189">

<Paragraph number="1807" type="verses" book="ja1">
_သော တေ သုဝ ဝရံ ဒမ္မိ,_  
_ပတ္တယာန ဝိဟင်္ဂမ;_  
_ဝရံ ဝရဿု ဝက္ကင်္ဂ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="26" book="ja1" e="ch" v="22" p="190">

<Paragraph number="1808" type="verses" book="ja1">
_“ဝရဉ္စ မေ ဟံသ ဘဝံ ဒဒေယျ,_  
_အယဉ္စ ရုက္ခော ပုနရာယုံ လဘေထ;_  
_သော သာခဝါ ဖလိမာ သံဝိရူဠှော,_  
_မဓုတ္ထိကော တိဋ္ဌတု သောဘမာနော”._  

</Paragraph>

</Division>
<Division number="27" book="ja1" e="ch" v="22" p="190">

<Paragraph number="1809" type="verses" book="ja1">
_“တံ ပဿ သမ္မ ဖလိမံ ဥဠာရံ,_  
_သဟာဝ တေ ဟောတု ဥဒုမ္ဗရေန;_  
_သော သာခဝါ ဖလိမာ သံဝိရူဠှော,_  
_မဓုတ္ထိကော တိဋ္ဌတု သောဘမာနော”._  

</Paragraph>

</Division>
<Division number="28" book="ja1" e="ch" v="22" p="190">

<Paragraph number="1810" type="verses" book="ja1">
_“ဧဝံ သက္က သုခီ ဟောဟိ,_  
_သဟ သဗ္ဗေဟိ ဉာတိဘိ;_  
_ယထာဟမဇ္ဇ သုခိတော,_  
_ဒိသွာန သဖလံ ဒုမံ”._  

</Paragraph>

</Division>
<Division number="29" book="ja1" e="ch" v="22" p="190">

<Paragraph number="1811" type="verses" book="ja1">
_“သုဝဿ စ ဝရံ ဒတွာ,_  
_ကတွာန သဖလံ ဒုမံ;_  
_ပက္ကာမိ သဟ ဘရိယာယ,_  
_ဒေဝါနံ နန္ဒနံ ဝနန်”တိ._  


</Paragraph>
</Division>

<Paragraph number="1812" type="center" book="ja1">
မဟာသုဝဇာတကံ တတိယံ.
</Paragraph>