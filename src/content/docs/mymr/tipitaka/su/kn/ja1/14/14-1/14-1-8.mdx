---
title: 14.1.8 မဟာမောရဇာတက
tableOfContents: false
sidebar:
  order: 8
type: tipitaka
basket: su
book: ja1
review:
  current: review
  updated: '2025-10-23T09:13:39.522390'
  updated_by: ''
  notes: ''
  history:
  - state: review
    date: '2025-10-23T09:13:39.522390'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="143" book="ja1" e="ch" v="22" p="293">

<Paragraph number="2697" type="verses" book="ja1">
_“သစေ ဟိ တျာဟံ ဓနဟေတု ဂါဟိတော,_  
_မာ မံ ဝဓီ ဇီဝဂါဟံ ဂဟေတွာ;_  
_ရညော စ မံ သမ္မ ဥပန္တိကံ နေဟိ,_  
_မညေ ဓနံ လစ္ဆသိနပ္ပရူပံ”._  

</Paragraph>

</Division>
<Division number="144" book="ja1" e="ch" v="22" p="293">

<Paragraph number="2698" type="verses" book="ja1">
_“န မေ အယံ တုယှ ဝဓာယ အဇ္ဇ,_  
_သမာဟိတော စာပဓုရေ ခုရပ္ပေါ;_  
_ပါသဉ္စ တျာဟံ အဓိပါတယိဿံ,_  
_ယထာသုခံ ဂစ္ဆတု မောရရာဇာ”._  

</Paragraph>

</Division>
<Division number="145" book="ja1" e="ch" v="22" p="294">

<Paragraph number="2699" type="verses" book="ja1">
_“ယံ သတ္တ ဝဿာနိ မမာနုဗန္ဓိ,_  
_ရတ္တိန္ဒိဝံ ခုပ္ပိပါသံ သဟန္တော;_  
_အထ ကိဿ မံ ပါသဝသူပနီတံ,_  
_ပမုတ္တဝေ ဣစ္ဆသိ ဗန္ဓနသ္မာ._  

</Paragraph>

</Division>
<Division number="146" book="ja1" e="ch" v="22" p="294">

<Paragraph number="2700" type="verses" book="ja1">
_ပါဏာတိပါတာ ဝိရတော နုသဇ္ဇ,_  
_အဘယံ နု တေ သဗ္ဗဘူတေသု ဒိန္နံ;_  
_ယံ မံ တုဝံ ပါသဝသူပနီတံ,_  
_ပမုတ္တဝေ ဣစ္ဆသိ ဗန္ဓနသ္မာ”._  

</Paragraph>

</Division>
<Division number="147" book="ja1" e="ch" v="22" p="294">

<Paragraph number="2701" type="verses" book="ja1">
_“ပါဏာတိပါတာ ဝိရတဿ ဗြူဟိ,_  
_အဘယဉ္စ ယော သဗ္ဗဘူတေသု ဒေတိ;_  
_ပုစ္ဆာမိ တံ မောရရာဇေတမတ္ထံ,_  
ဣတော စုတော ကိံ လဘတေ သုခံ သော”._  

</Paragraph>

</Division>
<Division number="148" book="ja1" e="ch" v="22" p="294">

<Paragraph number="2702" type="verses" book="ja1">
_“ပါဏာတိပါတာ ဝိရတဿ ဗြူမိ,_  
_အဘယဉ္စ ယော သဗ္ဗဘူတေသု ဒေတိ;_  
_ဒိဋ္ဌေဝ ဓမ္မေ လဘတေ ပသံသံ,_  
_သဂ္ဂဉ္စ သော ယာတိ သရီရဘေဒါ”._  

</Paragraph>

</Division>
<Division number="149" book="ja1" e="ch" v="22" p="294">

<Paragraph number="2703" type="verses" book="ja1">
_“န သန္တိ ဒေဝါ ဣတိ အာဟု ဧကေ,_  
ဣဓေဝ ဇီဝေါ ဝိဘဝံ ဥပေတိ;_  
_တထာ ဖလံ သုကတဒုက္ကဋာနံ,_  
_ဒတ္တုပညတ္တဉ္စ ဝဒန္တိ ဒါနံ;_  
_တေသံ ဝစော အရဟတံ သဒ္ဒဟာနော,_  
_တသ္မာ အဟံ သကုဏေ ဗာဓယာမိ”._  

</Paragraph>

</Division>
<Division number="150" book="ja1" e="ch" v="22" p="294">

<Paragraph number="2704" type="verses" book="ja1">
_“စန္ဒော စ သုရိယော စ ဥဘော သုဒဿနာ,_  
_ဂစ္ဆန္တိ ဩဘာသယမန္တလိက္ခေ;_  
ဣမဿ လောကဿ ပရဿ ဝါ တေ,_  
_ကထံ နု တေ အာဟု မနုဿလောကေ”._  

</Paragraph>

</Division>
<Division number="151" book="ja1" e="ch" v="22" p="295">

<Paragraph number="2705" type="verses" book="ja1">
_“စန္ဒော စ သုရိယော စ ဥဘော သုဒဿနာ,_  
_ဂစ္ဆန္တိ ဩဘာသယမန္တလိက္ခေ;_  
_ပရဿ လောကဿ န တေ ဣမဿ,_  
_ဒေဝါတိ တေ အာဟု မနုဿလောကေ”._  

</Paragraph>

</Division>
<Division number="152" book="ja1" e="ch" v="22" p="295">

<Paragraph number="2706" type="verses" book="ja1">
_“ဧတ္ထေဝ တေ နီဟတာ ဟီနဝါဒါ,_  
_အဟေတုကာ ယေ န ဝဒန္တိ ကမ္မံ;_  
_တထာ ဖလံ သုကတဒုက္ကဋာနံ,_  
_ဒတ္တုပညတ္တံ ယေ စ ဝဒန္တိ ဒါနံ”._  

</Paragraph>

</Division>
<Division number="153" book="ja1" e="ch" v="22" p="295">

<Paragraph number="2707" type="verses" book="ja1">
_“အဒ္ဓါ ဟိ သစ္စံ ဝစနံ တဝေဒံ,_  
_ကထဉှိ ဒါနံ အဖလံ ဘဝေယျ;_  
_တထာ ဖလံ သုကတဒုက္ကဋာနံ,_  
_ဒတ္တုပညတ္တဉ္စ ကထံ ဘဝေယျ._  

</Paragraph>

</Division>
<Division number="154" book="ja1" e="ch" v="22" p="295">

<Paragraph number="2708" type="verses" book="ja1">
_ကထံကရော ကိန္တိကရော ကိမာစရံ,_  
_ကိံ သေဝမာနော ကေန တပေါဂုဏေန;_  
_အက္ခာဟိ မေ မောရရာဇေတမတ္ထံ,_  
_ယထာ အဟံ နော နိရယံ ပတေယျံ”._  

</Paragraph>

</Division>
<Division number="155" book="ja1" e="ch" v="22" p="295">

<Paragraph number="2709" type="verses" book="ja1">
_“ယေ ကေစိ အတ္ထိ သမဏာ ပထဗျာ,_  
_ကာသာယဝတ္ထာ အနဂါရိယာ တေ;_  
_ပါတောဝ ပိဏ္ဍာယ စရန္တိ ကာလေ,_  
_ဝိကာလစရိယာ ဝိရတာ ဟိ သန္တော._  

</Paragraph>

</Division>
<Division number="156" book="ja1" e="ch" v="22" p="295">

<Paragraph number="2710" type="verses" book="ja1">
_တေ တတ္ထ ကာလေနုပသင်္ကမိတွာ,_  
_ပုစ္ဆာဟိ ယံ တေ မနသော ပိယံ သိယာ;_  
_တေ တေ ပဝက္ခန္တိ ယထာပဇာနံ,_  
ဣမဿ လောကဿ ပရဿ စတ္ထံ”._  

</Paragraph>

</Division>
<Division number="157" book="ja1" e="ch" v="22" p="295">

<Paragraph number="2711" type="verses" book="ja1">
_“တစံဝ ဇိဏ္ဏံ ဥရဂေါ ပုရာဏံ,_  
_ပဏ္ဍူပလာသံ ဟရိတော ဒုမောဝ;_  
_ဧသပ္ပဟီနော မမ လုဒ္ဒဘာဝေါ,_  
_ဇဟာမဟံ လုဒ္ဒကဘာဝမဇ္ဇ._  

</Paragraph>

</Division>
<Division number="158" book="ja1" e="ch" v="22" p="296">

<Paragraph number="2712" type="verses" book="ja1">
_ယေ စာပိ မေ သကုဏာ အတ္ထိ ဗဒ္ဓါ,_  
_သတာနိနေကာနိ နိဝေသနသ္မိံ;_  
_တေသမ္ပဟံ ဇီဝိတမဇ္ဇ ဒမ္မိ,_  
_မောက္ခဉ္စ တေ ပတ္တာ သကံ နိကေတံ”._  

</Paragraph>

</Division>
<Division number="159" book="ja1" e="ch" v="22" p="296">

<Paragraph number="2713" type="verses" book="ja1">
_“လုဒ္ဒေါ စရီ ပါသဟတ္ထော အရညေ,_  
_ဗာဓေတု မောရာဓိပတိံ ယသဿိံ;_  
_ဗန္ဓိတွာ မောရာဓိပတိံ ယသဿိံ,_  
_ဒုက္ခာ သ ပမုစ္စိ ယထာဟံ ပမုတ္တော”တိ._  


</Paragraph>
</Division>

<Paragraph number="2714" type="center" book="ja1">
မဟာမောရဇာတကံ အဋ္ဌမံ.
</Paragraph>