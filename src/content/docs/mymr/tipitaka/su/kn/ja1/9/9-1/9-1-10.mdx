---
title: 9.1.10 သမုဂ္ဂဇာတက
tableOfContents: false
sidebar:
  order: 10
type: tipitaka
basket: su
book: ja1
review:
  current: review
  updated: '2025-10-20T22:47:26.508246'
  updated_by: ''
  notes: ''
  history:
  - state: review
    date: '2025-10-20T22:47:26.508246'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="87" book="ja1" e="ch" v="22" p="196">

<Paragraph number="1876" type="verses" book="ja1">
_“ကုတော နု အာဂစ္ဆထ ဘော တယော ဇနာ,_  
_သွာဂတာ ဧထ နိသီဒထာသနေ;_  
_ကစ္စိတ္ထ ဘောန္တော ကုသလံ အနာမယံ,_  
_စိရဿမဗ္ဘာဂမနံ ဟိ ဝေါ ဣဓ”._  

</Paragraph>

</Division>
<Division number="88" book="ja1" e="ch" v="22" p="196">

<Paragraph number="1877" type="verses" book="ja1">
_“အဟမေဝ ဧကော ဣဓ မဇ္ဇ ပတ္တော,_  
_န စာပိ မေ ဒုတိယော ကောစိ ဝိဇ္ဇတိ;_  
_ကိမေဝ သန္ဓာယ တေ ဘာသိတံ ဣသေ,_  
_‘ကုတော နု အာဂစ္ဆထ ဘော တယော ဇနာ’”._  

</Paragraph>

</Division>
<Division number="89" book="ja1" e="ch" v="22" p="196">

<Paragraph number="1878" type="verses" book="ja1">
_“တုဝဉ္စ ဧကော ဘရိယာ စ တေ ပိယာ,_  
_သမုဂ္ဂပက္ခိတ္တနိကိဏ္ဏမန္တရေ;_  
_သာ ရက္ခိတာ ကုစ္ဆိဂတာဝ တေ သဒါ,_  
_ဝါယုဿ ပုတ္တေန သဟာ တဟိံ ရတာ”._  

</Paragraph>

</Division>
<Division number="90" book="ja1" e="ch" v="22" p="197">

<Paragraph number="1879" type="verses" book="ja1">
_“သံဝိဂ္ဂရူပေါ ဣသိနာ ဝိယာကတော,_  
_သော ဒါနဝေါ တတ္ထ သမုဂ္ဂမုဂ္ဂိလိ;_  
_အဒ္ဒက္ခိ ဘရိယံ သုစိ မာလဓာရိနိံ,_  
_ဝါယုဿ ပုတ္တေန သဟာ တဟိံ ရတံ”._  

</Paragraph>

</Division>
<Division number="91" book="ja1" e="ch" v="22" p="197">

<Paragraph number="1880" type="verses" book="ja1">
_“သုဒိဋ္ဌရူပမုဂ္ဂတပါနုဝတ္တိနာ,_  
_ဟီနာ နရာ ယေ ပမဒါဝသံ ဂတာ;_  
_ယထာ ဟဝေ ပါဏရိဝေတ္ထ ရက္ခိတာ,_  
_ဒုဋ္ဌာ မယီ အညမဘိပ္ပမောဒယိ._  

</Paragraph>

</Division>
<Division number="92" book="ja1" e="ch" v="22" p="197">

<Paragraph number="1881" type="verses" book="ja1">
_ဒိဝါ စ ရတ္တော စ မယာ ဥပဋ္ဌိတာ,_  
_တပဿိနာ ဇောတိရိဝါ ဝနေ ဝသံ;_  
_သာ ဓမ္မမုက္ကမ္မ အဓမ္မမာစရိ,_  
_အကိရိယရူပေါ ပမဒါဟိ သန္ထဝေါ._  

</Paragraph>

</Division>
<Division number="93" book="ja1" e="ch" v="22" p="197">

<Paragraph number="1882" type="verses" book="ja1">
_သရီရမဇ္ဈမှိ ဌိတာတိမညဟံ,_  
_မယှံ အယန္တိ အသတိံ အသညတံ;_  
_သာ ဓမ္မမုက္ကမ္မ အဓမ္မမာစရိ,_  
_အကိရိယရူပေါ ပမဒါဟိ သန္ထဝေါ._  

</Paragraph>

</Division>
<Division number="94" book="ja1" e="ch" v="22" p="197">

<Paragraph number="1883" type="verses" book="ja1">
_သုရက္ခိတံ မေတိ ကထံ နု ဝိဿသေ,_  
_အနေကစိတ္တာသု န ဟတ္ထိ ရက္ခဏာ;_  
_ဧတာ ဟိ ပါတာလပပါတသန္နိဘာ,_  
_ဧတ္ထပ္ပမတ္တော ဗျသနံ နိဂစ္ဆ”တိ._  

</Paragraph>

</Division>
<Division number="95" book="ja1" e="ch" v="22" p="197">

<Paragraph number="1884" type="verses" book="ja1">
_“တသ္မာ ဟိ တေ သုခိနော ဝီတသောကာ,_  
_ယေ မာတုဂါမေဟိ စရန္တိ နိဿဋာ;_  
_ဧတံ သိဝံ ဥတ္တမမာဘိပတ္ထယံ,_  
_န မာတုဂါမေဟိ ကရေယျ သန္ထဝန္တိ”._  


</Paragraph>
</Division>

<Paragraph number="1885" type="center" book="ja1">
သမုဂ္ဂဇာတကံ ဒသမံ.
</Paragraph>