---
title: "11.1.8 သံဝရဇာတက"
tableOfContents: false
sidebar:
  order: 8
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="97" book="ja1">

<Paragraph number="2210" type="verses" book="ja1">
_“ဇာနန္တော နော မဟာရာဇ,_  
_တဝ သီလံ ဇနာဓိပေါ;_  
ဣမေ ကုမာရေ ပူဇေန္တော,_  
_န တံ ကေနစိ မညထ._  

</Paragraph>

</Division>
<Division number="98" book="ja1">

<Paragraph number="2211" type="verses" book="ja1">
_တိဋ္ဌန္တေ နော မဟာရာဇေ,_  
_အဒု ဒေဝေ ဒိဝင်္ဂတေ;_  
_ဉာတီ တံ သမနုညိံသု,_  
_သမ္ပဿံ အတ္ထမတ္တနော._  

</Paragraph>

</Division>
<Division number="99" book="ja1">

<Paragraph number="2212" type="verses" book="ja1">
_ကေန သံဝရ ဝတ္တေန,_  
_သဉ္ဇာတေ အဘိတိဋ္ဌသိ;_  
_ကေန တံ နာတိဝတ္တန္တိ,_  
_ဉာတိသင်္ဃာ သမာဂတာ”._  

</Paragraph>

</Division>
<Division number="100" book="ja1">

<Paragraph number="2213" type="verses" book="ja1">
_“န ရာဇပုတ္တ ဥသူယာမိ,_  
_သမဏာနံ မဟေသိနံ;_  
_သက္ကစ္စံ တေ နမဿာမိ,_  
_ပါဒေ ဝန္ဒာမိ တာဒိနံ._  

</Paragraph>

</Division>
<Division number="101" book="ja1">

<Paragraph number="2214" type="verses" book="ja1">
_တေ မံ ဓမ္မဂုဏေ ယုတ္တံ,_  
_သုဿူသမနုသူယကံ;_  
_သမဏာ မနုသာသန္တိ,_  
ဣသီ ဓမ္မဂုဏေ ရတာ._  

</Paragraph>

</Division>
<Division number="102" book="ja1">

<Paragraph number="2215" type="verses" book="ja1">
_တေသာဟံ ဝစနံ သုတွာ,_  
_သမဏာနံ မဟေသိနံ;_  
_န ကိဉ္စိ အတိမညာမိ,_  
_ဓမ္မေ မေ နိရတော မနော._  

</Paragraph>

</Division>
<Division number="103" book="ja1">

<Paragraph number="2216" type="verses" book="ja1">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_တေသံ နပ္ပဋိဗန္ဓာမိ,_  
_နိဝိဋ္ဌံ ဘတ္တဝေတနံ._  

</Paragraph>

</Division>
<Division number="104" book="ja1">

<Paragraph number="2217" type="verses" book="ja1">
_မဟာမတ္တာ စ မေ အတ္ထိ,_  
_မန္တိနော ပရိစာရကာ;_  
_ဗာရာဏသိံ ဝေါဟရန္တိ,_  
_ဗဟုမံသသုရောဒကံ._  

</Paragraph>

</Division>
<Division number="105" book="ja1">

<Paragraph number="2218" type="verses" book="ja1">
_အထောပိ ဝါဏိဇာ ဖီတာ,_  
_နာနာရဋ္ဌေဟိ အာဂတာ;_  
_တေသု မေ ဝိဟိတာ ရက္ခာ,_  
_ဧဝံ ဇာနာဟုပေါသထ”._  

</Paragraph>

</Division>
<Division number="106" book="ja1">

<Paragraph number="2219" type="verses" book="ja1">
_“ဓမ္မေန ကိရ ဉာတီနံ,_  
_ရဇ္ဇံ ကာရေဟိ သံဝရ;_  
_မေဓာဝီ ပဏ္ဍိတော စာသိ,_  
_အထောပိ ဉာတိနံ ဟိတော._  

</Paragraph>

</Division>
<Division number="107" book="ja1">

<Paragraph number="2220" type="verses" book="ja1">
_တံ တံ ဉာတိပရိဗျူဠှံ,_  
_နာနာရတနမောစိတံ;_  
_အမိတ္တာ နပ္ပသဟန္တိ,_  
ဣန္ဒံဝ အသုရာဓိပေါ”တိ._  


</Paragraph>
</Division>

<Paragraph number="2221" type="center" book="ja1">
သံဝရဇာတကံ အဋ္ဌမံ.
</Paragraph>