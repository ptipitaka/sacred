---
title: "15.1.1 မာတင်္ဂဇာတက"
tableOfContents: false
sidebar:
  order: 1
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja1">

<Paragraph number="2853" type="verses" book="ja1">
_“ကုတော နု အာဂစ္ဆသိ ဒုမ္မဝါသီ,_  
_ဩတလ္လကော ပံသုပိသာစကောဝ;_  
_သင်္ကာရစောဠံ ပဋိမုဉ္စ ကဏ္ဌေ,_  
_ကော ရေ တုဝံ ဟောသိ အဒက္ခိဏေယျော”._  

</Paragraph>

</Division>
<Division number="2" book="ja1">

<Paragraph number="2854" type="verses" book="ja1">
_“အန္နံ တဝေဒံ ပကတံ ယသဿိ,_  
_တံ ခဇ္ဇရေ ဘုဉ္ဇရေ ပိယျရေ စ;_  
_ဇာနာသိ မံ တွံ ပရဒတ္တူပဇီဝိံ,_  
ဥတ္တိဋ္ဌပိဏ္ဍံ လဘတံ သပါကော”._  

</Paragraph>

</Division>
<Division number="3" book="ja1">

<Paragraph number="2855" type="verses" book="ja1">
_“အန္နံ မမေဒံ ပကတံ ဗြာဟ္မဏာနံ,_  
_အတ္တတ္ထာယ သဒ္ဒဟတော မမေဒံ;_  
_အပေဟိ ဧတ္တော ကိမိဓဋ္ဌိတောသိ,_  
_န မာဒိသာ တုယှံ ဒဒန္တိ ဇမ္မ”._  

</Paragraph>

</Division>
<Division number="4" book="ja1">

<Paragraph number="2856" type="verses" book="ja1">
_“ထလေ စ နိန္နေ စ ဝပန္တိ ဗီဇံ,_  
_အနူပခေတ္တေ ဖလမာသမာနာ;_  
_ဧတာယ သဒ္ဓါယ ဒဒါဟိ ဒါနံ,_  
_အပ္ပေဝ အာရာဓယေ ဒက္ခိဏေယျေ”._  

</Paragraph>

</Division>
<Division number="5" book="ja1">

<Paragraph number="2857" type="verses" book="ja1">
_“ခေတ္တာနိ မယှံ ဝိဒိတာနိ လောကေ,_  
_ယေသာဟံ ဗီဇာနိ ပတိဋ္ဌပေမိ;_  
_ယေ ဗြာဟ္မဏာ ဇာတိမန္တူပပန္နာ,_  
_တာနီဓ ခေတ္တာနိ သုပေသလာနိ”._  

</Paragraph>

</Division>
<Division number="6" book="ja1">

<Paragraph number="2858" type="verses" book="ja1">
_“ဇာတိမဒေါ စ အတိမာနိတာ စ,_  
_လောဘော စ ဒေါသော စ မဒေါ စ မောဟော;_  
_ဧတေ အဂုဏာ ယေသု စ သန္တိ သဗ္ဗေ,_  
_တာနီဓ ခေတ္တာနိ အပေသလာနိ._  

</Paragraph>

</Division>
<Division number="7" book="ja1">

<Paragraph number="2859" type="verses" book="ja1">
_ဇာတိမဒေါ စ အတိမာနိတာ စ,_  
_လောဘော စ ဒေါသော စ မဒေါ စ မောဟော;_  
_ဧတေ အဂုဏာ ယေသု န သန္တိ သဗ္ဗေ,_  
_တာနီဓ ခေတ္တာနိ သုပေသလာနိ”._  

</Paragraph>

</Division>
<Division number="8" book="ja1">

<Paragraph number="2860" book="ja1">
_“ကွေတ္ထ ဂတာ ဥပဇောတိယော စ,_  
ဥပဇ္ဈာယော စ အထ ဝါ ဂဏ္ဍကုစ္ဆိ;_  
ဣမဿ ဒဏ္ဍဉ္စ ဝဓဉ္စ ဒတွာ,_  
_ဂလေ ဂဟေတွာ ခလယာထ ဇမ္မံ”._  

</Paragraph>

</Division>
<Division number="9" book="ja1">

<Paragraph number="2861" type="verses" book="ja1">
_“ဂိရိံ နခေန ခဏသိ,_  
_အယော ဒန္တေဟိ ခါဒသိ;_  
_ဇာတဝေဒံ ပဒဟသိ,_  
_ယော ဣသိံ ပရိဘာသသိ”._  

</Paragraph>

</Division>
<Division number="10" book="ja1">

<Paragraph number="2862" type="verses" book="ja1">
_“ဣဒံ ဝတွာန မာတင်္ဂေါ,_  
ဣသိ သစ္စပရက္ကမော;_  
_အန္တလိက္ခသ္မိံ ပက္ကာမိ,_  
_ဗြာဟ္မဏာနံ ဥဒိက္ခတံ”._  

</Paragraph>

</Division>
<Division number="11" book="ja1">

<Paragraph number="2863" type="verses" book="ja1">
_“အာဝေလ္လိတံ ပိဋ္ဌိတော ဥတ္တမင်္ဂံ,_  
_ဗာဟုံ ပသာရေတိ အကမ္မနေယျံ;_  
_သေတာနိ အက္ခီနိ ယထာ မတဿ,_  
_ကော မေ ဣမံ ပုတ္တမကာသိ ဧဝံ”._  

</Paragraph>

</Division>
<Division number="12" book="ja1">

<Paragraph number="2864" type="verses" book="ja1">
_“ဣဓာဂမာ သမဏော ဒုမ္မဝါသီ,_  
_ဩတလ္လကော ပံသုပိသာစကောဝ;_  
_သင်္ကာရစောဠံ ပဋိမုဉ္စ ကဏ္ဌေ,_  
_သော တေ ဣမံ ပုတ္တမကာသိ ဧဝံ”._  

</Paragraph>

</Division>
<Division number="13" book="ja1">

<Paragraph number="2865" type="verses" book="ja1">
_“ကတမံ ဒိသံ အဂမာ ဘူရိပညော,_  
_အက္ခာထ မေ မာဏဝါ ဧတမတ္ထံ;_  
_ဂန္တွာန တံ ပဋိကရေမု အစ္စယံ,_  
_အပ္ပေဝ နံ ပုတ္တ လဘေမု ဇီဝိတံ”._  

</Paragraph>

</Division>
<Division number="14" book="ja1">

<Paragraph number="2866" type="verses" book="ja1">
_“ဝေဟာယသံ အဂမာ ဘူရိပညော,_  
_ပထဒ္ဓုနော ပန္နရသေဝ စန္ဒော;_  
_အပိ စာပိ သော ပုရိမဒိသံ အဂစ္ဆိ,_  
_သစ္စပ္ပဋိညော ဣသိ သာဓုရူပေါ”._  

</Paragraph>

</Division>
<Division number="15" book="ja1">

<Paragraph number="2867" type="verses" book="ja1">
_“အာဝေလ္လိတံ ပိဋ္ဌိတော ဥတ္တမင်္ဂံ,_  
_ဗာဟုံ ပသာရေတိ အကမ္မနေယျံ;_  
_သေတာနိ အက္ခီနိ ယထာ မတဿ,_  
_ကော မေ ဣမံ ပုတ္တမကာသိ ဧဝံ”._  

</Paragraph>

</Division>
<Division number="16" book="ja1">

<Paragraph number="2868" type="verses" book="ja1">
_“ယက္ခာ ဟဝေ သန္တိ မဟာနုဘာဝါ,_  
_အနွာဂတာ ဣသယော သာဓုရူပါ;_  
_တေ ဒုဋ္ဌစိတ္တံ ကုပိတံ ဝိဒိတွာ,_  
_ယက္ခာ ဟိ တေ ပုတ္တမကံသု ဧဝံ”._  

</Paragraph>

</Division>
<Division number="17" book="ja1">

<Paragraph number="2869" type="verses" book="ja1">
_“ယက္ခာ စ မေ ပုတ္တမကံသု ဧဝံ,_  
_တွညေဝ မေ မာ ကုဒ္ဓေါ ဗြဟ္မစာရိ;_  
_တုမှေဝ ပါဒေ သရဏံ ဂတာသ္မိ,_  
_အနွာဂတာ ပုတ္တသောကေန ဘိက္ခု”._  

</Paragraph>

</Division>
<Division number="18" book="ja1">

<Paragraph number="2870" type="verses" book="ja1">
_“တဒေဝ ဟိ ဧတရဟိ စ မယှံ,_  
_မနောပဒေါသော န မမတ္ထိ ကောစိ;_  
_ပုတ္တော စ တေ ဝေဒမဒေန မတ္တော,_  
_အတ္ထံ န ဇာနာတိ အဓိစ္စ ဝေဒေ”._  

</Paragraph>

</Division>
<Division number="19" book="ja1">

<Paragraph number="2871" type="verses" book="ja1">
_“အဒ္ဓါ ဟဝေ ဘိက္ခု မုဟုတ္တကေန,_  
_သမ္မုယှတေဝ ပုရိသဿ သညာ;_  
_ဧကာပရာဓံ ခမ ဘူရိပည,_  
_န ပဏ္ဍိတာ ကောဓဗလာ ဘဝန္တိ”._  

</Paragraph>

</Division>
<Division number="20" book="ja1">

<Paragraph number="2872" type="verses" book="ja1">
_“ဣဒဉ္စ မယှံ ဥတ္တိဋ္ဌပိဏ္ဍံ,_  
_တဝ မဏ္ဍဗျော ဘုဉ္ဇတု အပ္ပပညော;_  
_ယက္ခာ စ တေ နံ န ဝိဟေဌယေယျုံ,_  
_ပုတ္တော စ တေ ဟေဿတိ သော အရောဂေါ”._  

</Paragraph>

</Division>
<Division number="21" book="ja1">

<Paragraph number="2873" type="verses" book="ja1">
_“မဏ္ဍဗျ ဗာလောသိ ပရိတ္တပညော,_  
_ယော ပုညခေတ္တာနမကောဝိဒေါသိ;_  
_မဟက္ကသာဝေသု ဒဒါသိ ဒါနံ,_  
_ကိလိဋ္ဌကမ္မေသု အသညတေသု._  

</Paragraph>

</Division>
<Division number="22" book="ja1">

<Paragraph number="2874" type="verses" book="ja1">
_ဇဋာ စ ကေသာ အဇိနာ နိဝတ္ထာ,_  
_ဇရူဒပါနံဝ မုခံ ပရူဠှံ;_  
_ပဇံ ဣမံ ပဿထ ဒုမ္မရူပံ,_  
_န ဇဋာဇိနံ တာယတိ အပ္ပပညံ._  

</Paragraph>

</Division>
<Division number="23" book="ja1">

<Paragraph number="2875" type="verses" book="ja1">
_ယေသံ ရာဂေါ စ ဒေါသော စ,_  
_အဝိဇ္ဇာ စ ဝိရာဇိတာ;_  
_ခီဏာသဝါ အရဟန္တော,_  
_တေသု ဒိန္နံ မဟပ္ဖလန်”တိ._  


</Paragraph>
</Division>

<Paragraph number="2876" type="center" book="ja1">
မာတင်္ဂဇာတကံ ပဌမံ.
</Paragraph>