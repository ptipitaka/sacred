---
title: "9.1.11 ပူတိမံသဇာတက"
tableOfContents: false
sidebar:
  order: 11
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="96" book="ja1" e="ch" v="22" p="198">

<Paragraph number="1886" type="verses" book="ja1">
_“န ခေါ မေ ရုစ္စတိ အာဠိ,_  
_ပူတိမံသဿ ပေက္ခနာ;_  
_ဧတာဒိသာ သခါရသ္မာ,_  
_အာရကာ ပရိဝဇ္ဇယေ”._  

</Paragraph>

</Division>
<Division number="97" book="ja1" e="ch" v="22" p="198">

<Paragraph number="1887" type="verses" book="ja1">
_“ဥမ္မတ္တိကာ အယံ ဝေဏီ,_  
_ဝဏ္ဏေတိ ပတိနော သခိံ;_  
_ပဇ္ဈာယိ ပဋိဂစ္ဆန္တိံ,_  
_အာဂတံ မေဏ္ဍမာတရံ”._  

</Paragraph>

</Division>
<Division number="98" book="ja1" e="ch" v="22" p="198">

<Paragraph number="1888" type="verses" book="ja1">
_“တွံ ခေါသိ သမ္မ ဥမ္မတ္တော,_  
_ဒုမ္မေဓော အဝိစက္ခဏော;_  
_ယော တွံ မတာလယံ ကတွာ,_  
_အကာလေန ဝိပေက္ခသိ”._  

</Paragraph>

</Division>
<Division number="99" book="ja1" e="ch" v="22" p="198">

<Paragraph number="1889" type="verses" book="ja1">
_“န အကာလေ ဝိပေက္ခေယျ,_  
_ကာလေ ပေက္ခေယျ ပဏ္ဍိတော;_  
_ပူတိမံသောဝ ပဇ္ဈာယိ,_  
_ယော အကာလေ ဝိပေက္ခတိ”._  

</Paragraph>

</Division>
<Division number="100" book="ja1" e="ch" v="22" p="198">

<Paragraph number="1890" type="verses" book="ja1">
_“ပိယံ ခေါ အာဠိ မေ ဟောတု,_  
_ပုဏ္ဏပတ္တံ ဒဒါဟိ မေ;_  
_ပတိ သဉ္ဇီဝိတော မယှံ,_  
_ဧယျာသိ ပိယပုစ္ဆိကာ”._  

</Paragraph>

</Division>
<Division number="101" book="ja1" e="ch" v="22" p="198">

<Paragraph number="1891" type="verses" book="ja1">
_“ပိယံ ခေါ အာဠိ တေ ဟောတု,_  
_ပုဏ္ဏပတ္တံ ဒဒါမိ တေ;_  
_မဟတာ ပရိဝါရေန,_  
_ဧဿံ ကယိရာဟိ ဘောဇနံ”._  

</Paragraph>

</Division>
<Division number="102" book="ja1" e="ch" v="22" p="198">

<Paragraph number="1892" type="verses" book="ja1">
_“ကီဒိသော တုယှံ ပရိဝါရော,_  
_ယေသံ ကာဟာမိ ဘောဇနံ;_  
_ကိံနာမကာ စ တေ သဗ္ဗေ,_  
_တံ မေ အက္ခာဟိ ပုစ္ဆိတာ”._  

</Paragraph>

</Division>
<Division number="103" book="ja1" e="ch" v="22" p="198">

<Paragraph number="1893" type="verses" book="ja1">
_“မာလိယော စတုရက္ခော စ,_  
_ပိင်္ဂိယော အထ ဇမ္ဗုကော;_  
_ဧဒိသော မယှံ ပရိဝါရော,_  
_တေသံ ကယိရာဟိ ဘောဇနံ”._  

</Paragraph>

</Division>
<Division number="104" book="ja1" e="ch" v="22" p="198">

<Paragraph number="1894" type="verses" book="ja1">
_“နိက္ခန္တာယ အဂါရသ္မာ,_  
_ဘဏ္ဍကမ္ပိ ဝိနဿတိ;_  
_အာရောဂျံ အာဠိနော ဝဇ္ဇံ,_  
ဣဓေဝ ဝသ မာဂမာ”တိ._  


</Paragraph>
</Division>

<Paragraph number="1895" type="center" book="ja1">
ပူတိမံသဇာတကံ ဧကာဒသမံ.
</Paragraph>