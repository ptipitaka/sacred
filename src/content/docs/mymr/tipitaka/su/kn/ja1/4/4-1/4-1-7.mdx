---
title: "4.1.7 ပလာသဇာတက"
tableOfContents: false
sidebar:
  order: 7
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="25" book="ja1" e="ch" v="22" p="96">

<Paragraph number="913" type="verses" book="ja1">
_“အစေတနံ ဗြာဟ္မဏ အဿုဏန္တံ,_  
_ဇာနော အဇာနန္တမိမံ ပလာသံ;_  
_အာရဒ္ဓဝိရိယော ဓုဝံ အပ္ပမတ္တော,_  
_သုခသေယျံ ပုစ္ဆသိ ကိဿ ဟေတု”._  

</Paragraph>

</Division>
<Division number="26" book="ja1" e="ch" v="22" p="96">

<Paragraph number="914" type="verses" book="ja1">
_“ဒူရေ သုတော စေဝ ဗြဟာ စ ရုက္ခော,_  
_ဒေသေ ဌိတော ဘူတနိဝါသရူပေါ;_  
_တသ္မာ နမဿာမိ ဣမံ ပလာသံ,_  
_ယေ စေတ္ထ ဘူတာ တေ ဓနဿ ဟေတု”._  

</Paragraph>

</Division>
<Division number="27" book="ja1" e="ch" v="22" p="96">

<Paragraph number="915" type="verses" book="ja1">
_“သော တေ ကရိဿာမိ ယထာနုဘာဝံ,_  
_ကတညုတံ ဗြာဟ္မဏ ပေက္ခမာနော;_  
_ကထဉှိ အာဂမ္မ သတံ သကာသေ,_  
_မောဃာနိ တေ အဿု ပရိဖန္ဒိတာနိ._  

</Paragraph>

</Division>
<Division number="28" book="ja1" e="ch" v="22" p="97">

<Paragraph number="916" type="verses" book="ja1">
_ယော တိန္ဒုကရုက္ခဿ ပရော ပိလက္ခော,_  
_ပရိဝါရိတော ပုဗ္ဗယညော ဥဠာရော;_  
_တဿေသ မူလသ္မိံ နိဓိ နိခါတော,_  
_အဒါယာဒေါ ဂစ္ဆ တံ ဥဒ္ဓရာဟီ”တိ._  


</Paragraph>
</Division>

<Paragraph number="917" type="center" book="ja1">
ပလာသဇာတကံ သတ္တမံ.
</Paragraph>