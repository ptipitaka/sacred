---
title: 10.1.12 ဗိလာရကောသိယဇာတက
tableOfContents: false
sidebar:
  order: 12
type: tipitaka
basket: su
book: ja1
review:
  current: review
  updated: '2025-10-23T09:13:39.111555'
  updated_by: ''
  notes: ''
  history:
  - state: review
    date: '2025-10-23T09:13:39.111555'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="125" book="ja1" e="ch" v="22" p="218">

<Paragraph number="2044" type="verses" book="ja1">
_“အပစန္တာပိ ဒိစ္ဆန္တိ,_  
_သန္တော လဒ္ဓါန ဘောဇနံ;_  
_ကိမေဝ တွံ ပစမာနော,_  
_ယံ န ဒဇ္ဇာ န တံ သမံ._  

</Paragraph>

</Division>
<Division number="126" book="ja1" e="ch" v="22" p="218">

<Paragraph number="2045" type="verses" book="ja1">
_မစ္ဆေရာ စ ပမာဒါ စ,_  
_ဧဝံ ဒါနံ န ဒိယျတိ;_  
_ပုညံ အာကင်္ခမာနေန,_  
_ဒေယျံ ဟောတိ ဝိဇာနတာ._  

</Paragraph>

</Division>
<Division number="127" book="ja1" e="ch" v="22" p="218">

<Paragraph number="2046" type="verses" book="ja1">
_ယဿေဝ ဘီတော န ဒဒါတိ မစ္ဆရီ,_  
_တဒေဝါဒဒတော ဘယံ;_  
_ဇိဃစ္ဆာ စ ပိပါသာ စ,_  
_ယဿ ဘာယတိ မစ္ဆရီ;_  
_တမေဝ ဗာလံ ဖုသတိ,_  
_အသ္မိံ လောကေ ပရမှိ စ._  

</Paragraph>

</Division>
<Division number="128" book="ja1" e="ch" v="22" p="218">

<Paragraph number="2047" type="verses" book="ja1">
_တသ္မာ ဝိနေယျ မစ္ဆေရံ,_  
_ဒဇ္ဇာ ဒါနံ မလာဘိဘူ;_  
_ပုညာနိ ပရလောကသ္မိံ,_  
_ပတိဋ္ဌာ ဟောန္တိ ပါဏိနံ”._  

</Paragraph>

</Division>
<Division number="129" book="ja1" e="ch" v="22" p="218">

<Paragraph number="2048" type="verses" book="ja1">
_“ဒုဒ္ဒဒံ ဒဒမာနာနံ,_  
_ဒုက္ကရံ ကမ္မ ကုဗ္ဗတံ;_  
_အသန္တော နာနုကုဗ္ဗန္တိ,_  
_သတံ ဓမ္မော ဒုရန္နယော._  

</Paragraph>

</Division>
<Division number="130" book="ja1" e="ch" v="22" p="218">

<Paragraph number="2049" type="verses" book="ja1">
_တသ္မာ သတဉ္စ အသတံ,_  
_နာနာ ဟောတိ ဣတော ဂတိ;_  
_အသန္တော နိရယံ ယန္တိ,_  
_သန္တော သဂ္ဂပရာယဏာ”._  

</Paragraph>

</Division>
<Division number="131" book="ja1" e="ch" v="22" p="219">

<Paragraph number="2050" type="verses" book="ja1">
_“အပ္ပသ္မေကေ ပဝေစ္ဆန္တိ,_  
_ဗဟုနေကေ န ဒိစ္ဆရေ;_  
_အပ္ပသ္မာ ဒက္ခိဏာ ဒိန္နာ,_  
_သဟဿေန သမံ မိတာ”._  

</Paragraph>

</Division>
<Division number="132" book="ja1" e="ch" v="22" p="219">

<Paragraph number="2051" type="verses" book="ja1">
_“ဓမ္မံ စရေ ယောပိ သမုဉ္ဆကံ စရေ,_  
_ဒါရဉ္စ ပေါသံ ဒဒမပ္ပကသ္မိံ;_  
_သတံ သဟဿာနံ သဟဿယာဂိနံ,_  
_ကလမ္ပိ နာဂ္ဃန္တိ တထာဝိဓဿ တေ”._  

</Paragraph>

</Division>
<Division number="133" book="ja1" e="ch" v="22" p="219">

<Paragraph number="2052" type="verses" book="ja1">
_“ကေနေသ ယညော ဝိပုလော မဟဂ္ဃတော,_  
_သမေန ဒိန္နဿ န အဂ္ဃမေတိ;_  
_ကထံ သတံ သဟဿာနံ သဟဿယာဂိနံ,_  
_ကလမ္ပိ နာဂ္ဃန္တိ တထာဝိဓဿ တေ”._  

</Paragraph>

</Division>
<Division number="134" book="ja1" e="ch" v="22" p="219">

<Paragraph number="2053" type="verses" book="ja1">
_“ဒဒန္တိ ဟေကေ ဝိသမေ နိဝိဋ္ဌာ,_  
_ဆေတွာ ဝဓိတွာ အထ သောစယိတွာ;_  
_သာ ဒက္ခိဏာ အဿုမုခါ သဒဏ္ဍာ,_  
_သမေန ဒိန္နဿ န အဂ္ဃမေတိ;_  
_ဧဝံ သတံ သဟဿာနံ သဟဿယာဂိနံ,_  
_ကလမ္ပိ နာဂ္ဃန္တိ တထာဝိဓဿ တေ”တိ._  


</Paragraph>
</Division>

<Paragraph number="2054" type="center" book="ja1">
ဗိလာရကောသိယဇာတကံ ဒွါဒသမံ.
</Paragraph>