---
title: "13.1.9 ရုရုမိဂရာဇဇာတက"
tableOfContents: false
sidebar:
  order: 10
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="ja1">

<Paragraph number="2508" type="verses" book="ja1">
_“တဿ ဂါမဝရံ ဒမ္မိ,_  
_နာရိယော စ အလင်္ကတာ;_  
_ယော မေတံ မိဂမက္ခာတိ,_  
_မိဂါနံ မိဂမုတ္တမံ”._  

</Paragraph>

</Division>
<Division number="118" book="ja1">

<Paragraph number="2509" type="verses" book="ja1">
_“မယှံ ဂါမဝရံ ဒေဟိ,_  
_နာရိယော စ အလင်္ကတာ;_  
_အဟံ တေ မိဂမက္ခိဿံ,_  
_မိဂါနံ မိဂမုတ္တမံ._  

</Paragraph>

</Division>
<Division number="119" book="ja1">

<Paragraph number="2510" type="verses" book="ja1">
_ဧတသ္မိံ ဝနသဏ္ဍသ္မိံ,_  
_အမ္ဗာ သာလာ စ ပုပ္ဖိတာ;_  
ဣန္ဒဂေါပကသဉ္ဆန္နာ,_  
_ဧတ္ထေသော တိဋ္ဌတေ မိဂေါ”._  

</Paragraph>

</Division>
<Division number="120" book="ja1">

<Paragraph number="2511" type="verses" book="ja1">
_“ဓနုံ အဒွေဇ္ဈံ ကတွာန,_  
ဥသုံ သန္နယှုပါဂမိ;_  
_မိဂေါ စ ဒိသွာ ရာဇာနံ,_  
_ဒူရတော အဇ္ဈဘာသထ._  

</Paragraph>

</Division>
<Division number="121" book="ja1">

<Paragraph number="2512" type="verses" book="ja1">
_အာဂမေဟိ မဟာရာဇ,_  
_မာ မံ ဝိဇ္ဈိ ရထေသဘ;_  
_ကော နု တေ ဣဒမက္ခာသိ,_  
_ဧတ္ထေသော တိဋ္ဌတေ မိဂေါ”._  

</Paragraph>

</Division>
<Division number="122" book="ja1">

<Paragraph number="2513" type="verses" book="ja1">
_“ဧသ ပါပစရော ပေါသော,_  
_သမ္မ တိဋ္ဌတိ အာရကာ;_  
_သောယံ မေ ဣဒမက္ခာသိ,_  
_ဧတ္ထေသော တိဋ္ဌတေ မိဂေါ”._  

</Paragraph>

</Division>
<Division number="123" book="ja1">

<Paragraph number="2514" type="verses" book="ja1">
_“သစ္စံ ကိရေဝ မာဟံသု,_  
_နရာ ဧကစ္စိယာ ဣဓ;_  
_ကဋ္ဌံ နိပ္လဝိတံ သေယျော,_  
_န တွေဝေကစ္စိယော နရော”._  

</Paragraph>

</Division>
<Division number="124" book="ja1">

<Paragraph number="2515" type="verses" book="ja1">
_“ကိံ နု ရုရု ဂရဟသိ မိဂါနံ,_  
_ကိံ ပက္ခီနံ ကိံ ပန မာနုသာနံ;_  
_ဘယဉှိ မံ ဝိန္ဒတိနပ္ပရူပံ,_  
_သုတွာန တံ မာနုသိံ ဘာသမာနံ”._  

</Paragraph>

</Division>
<Division number="125" book="ja1">

<Paragraph number="2516" type="verses" book="ja1">
_“ယမုဒ္ဓရိံ ဝါဟနေ ဝုယှမာနံ,_  
_မဟောဒကေ သလိလေ သီဃသောတေ;_  
_တတောနိဒါနံ ဘယမာဂတံ မမ,_  
_ဒုက္ခော ဟဝေ ရာဇ အသဗ္ဘိ သင်္ဂမော”._  

</Paragraph>

</Division>
<Division number="126" book="ja1">

<Paragraph number="2517" type="verses" book="ja1">
_“သောဟံ စတုပ္ပတ္တမိမံ ဝိဟင်္ဂမံ,_  
_တနုစ္ဆိဒံ ဟဒယေ ဩဿဇာမိ;_  
_ဟနာမိ တံ မိတ္တဒုဗ္ဘိံ အကိစ္စကာရိံ,_  
_ယော တာဒိသံ ကမ္မကတံ န ဇာနေ”._  

</Paragraph>

</Division>
<Division number="127" book="ja1">

<Paragraph number="2518" type="verses" book="ja1">
_“ဓီရဿ ဗာလဿ ဟဝေ ဇနိန္ဒ,_  
_သန္တော ဝဓံ နပ္ပသံသန္တိ ဇာတု;_  
_ကာမံ ဃရံ ဂစ္ဆတု ပါပဓမ္မော,_  
_ယဉ္စဿ ဘဋ္ဌံ တဒေတဿ ဒေဟိ;_  
_အဟဉ္စ တေ ကာမကရော ဘဝါမိ”._  

</Paragraph>

</Division>
<Division number="128" book="ja1">

<Paragraph number="2519" type="verses" book="ja1">
_“အဒ္ဓါ ရုရူ အညတရော သတံ သော,_  
_ယော ဒုဗ္ဘတော မာနုသဿ န ဒုဗ္ဘိ;_  
_ကာမံ ဃရံ ဂစ္ဆတု ပါပဓမ္မော,_  
_ယဉ္စဿ ဘဋ္ဌံ တဒေတဿ ဒမ္မိ;_  
_အဟဉ္စ တေ ကာမစာရံ ဒဒါမိ”._  

</Paragraph>

</Division>
<Division number="129" book="ja1">

<Paragraph number="2520" type="verses" book="ja1">
_“သုဝိဇာနံ သိင်္ဂါလာနံ,_  
_သကုဏာနဉ္စ ဝဿိတံ;_  
_မနုဿဝဿိတံ ရာဇ,_  
_ဒုဗ္ဗိဇာနတရံ တတော._  

</Paragraph>

</Division>
<Division number="130" book="ja1">

<Paragraph number="2521" type="verses" book="ja1">
_အပိ စေ မညတီ ပေါသော,_  
_ဉာတိ မိတ္တော သခါတိ ဝါ;_  
_ယော ပုဗ္ဗေ သုမနော ဟုတွာ,_  
_ပစ္ဆာ သမ္ပဇ္ဇတေ ဒိသော”._  

</Paragraph>

</Division>
<Division number="131" book="ja1">

<Paragraph number="2522" type="verses" book="ja1">
_“သမာဂတာ ဇာနပဒါ,_  
_နေဂမာ စ သမာဂတာ;_  
_မိဂါ သဿာနိ ခါဒန္တိ,_  
_တံ ဒေဝေါ ပဋိသေဓတု”._  

</Paragraph>

</Division>
<Division number="132" book="ja1">

<Paragraph number="2523" type="verses" book="ja1">
_“ကာမံ ဇနပဒေါ မာသိ,_  
_ရဋ္ဌဉ္စာပိ ဝိနဿတု;_  
_န တွေဝါဟံ ရုရုံ ဒုဗ္ဘေ,_  
_ဒတွာ အဘယဒက္ခိဏံ._  

</Paragraph>

</Division>
<Division number="133" book="ja1">

<Paragraph number="2524" type="verses" book="ja1">
_မာ မေ ဇနပဒေါ အာသိ,_  
_ရဋ္ဌဉ္စာပိ ဝိနဿတု;_  
_န တွေဝါဟံ မိဂရာဇဿ,_  
_ဝရံ ဒတွာ မုသာ ဘဏေ”တိ._  


</Paragraph>
</Division>

<Paragraph number="2525" type="center" book="ja1">
ရုရုမိဂရာဇဇာတကံ နဝမံ.
</Paragraph>