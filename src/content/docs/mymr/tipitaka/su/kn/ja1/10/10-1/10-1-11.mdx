---
title: "10.1.11 မဋ္ဌကုဏ္ဍလီဇာတက"
tableOfContents: false
sidebar:
  order: 11
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="115" book="ja1" e="ch" v="22" p="217">

<Paragraph number="2033" type="verses" book="ja1">
_“အလင်္ကတော မဋ္ဌကုဏ္ဍလီ,_  
_မာလဓာရီ ဟရိစန္ဒနုဿဒေါ;_  
_ဗာဟာ ပဂ္ဂယှ ကန္ဒသိ,_  
_ဝနမဇ္ဈေ ကိံ ဒုက္ခိတော တုဝံ”._  

</Paragraph>

</Division>
<Division number="116" book="ja1" e="ch" v="22" p="217">

<Paragraph number="2034" type="verses" book="ja1">
_“သောဝဏ္ဏမယော ပဘဿရော,_  
ဥပ္ပန္နော ရထပဉ္ဇရော မမ;_  
_တဿ စက္ကယုဂံ န ဝိန္ဒာမိ,_  
_တေန ဒုက္ခေန ဇဟာမိ ဇီဝိတံ”._  

</Paragraph>

</Division>
<Division number="117" book="ja1" e="ch" v="22" p="217">

<Paragraph number="2035" type="verses" book="ja1">
_“သောဝဏ္ဏမယံ မဏီမယံ,_  
_လောဟမယံ အထ ရူပိယာမယံ;_  
_ပါဝဒ ရထံ ကရိဿာမိ တေ,_  
_စက္ကယုဂံ ပဋိပါဒယာမိ တံ”._  

</Paragraph>

</Division>
<Division number="118" book="ja1" e="ch" v="22" p="217">

<Paragraph number="2036" type="verses" book="ja1">
_“သော မာဏဝေါ တဿ ပါဝဒိ,_  
_စန္ဒသူရိယာ ဥဘယေတ္ထ ဘာတရော;_  
_သောဝဏ္ဏမယော ရထော မမ,_  
_တေန စက္ကယုဂေန သောဘတိ”._  

</Paragraph>

</Division>
<Division number="119" book="ja1" e="ch" v="22" p="217">

<Paragraph number="2037" type="verses" book="ja1">
_“ဗာလော ခေါ တွံသိ မာဏဝ,_  
_ယော တွံ ပတ္ထယသေ အပတ္ထိယံ;_  
_မညာမိ တုဝံ မရိဿသိ,_  
_န ဟိ တွံ လစ္ဆသိ စန္ဒသူရိယေ”._  

</Paragraph>

</Division>
<Division number="120" book="ja1" e="ch" v="22" p="217">

<Paragraph number="2038" type="verses" book="ja1">
_“ဂမနာဂမနမ္ပိ ဒိဿတိ,_  
_ဝဏ္ဏဓာတု ဥဘယေတ္ထ ဝီထိယော;_  
_ပေတော ပန နေဝ ဒိဿတိ,_  
_ကော နု ခေါ ကန္ဒတံ ဗာလျတရော”._  

</Paragraph>

</Division>
<Division number="121" book="ja1" e="ch" v="22" p="218">

<Paragraph number="2039" type="verses" book="ja1">
_“သစ္စံ ခေါ ဝဒေသိ မာဏဝ,_  
_အဟမေဝ ကန္ဒတံ ဗာလျတရော;_  
_စန္ဒံ ဝိယ ဒါရကော ရုဒံ,_  
_ပေတံ ကာလကတာဘိပတ္ထယေ._  

</Paragraph>

</Division>
<Division number="122" book="ja1" e="ch" v="22" p="218">

<Paragraph number="2040" type="verses" book="ja1">
_အာဒိတ္တံ ဝတ မံ သန္တံ,_  
_ဃတသိတ္တံဝ ပါဝကံ;_  
_ဝါရိနာ ဝိယ ဩသိဉ္စံ,_  
_သဗ္ဗံ နိဗ္ဗာပယေ ဒရံ._  

</Paragraph>

</Division>
<Division number="123" book="ja1" e="ch" v="22" p="218">

<Paragraph number="2041" type="verses" book="ja1">
_အဗ္ဗဟီ ဝတ မေ သလ္လံ,_  
_ယမာသိ ဟဒယဿိတံ;_  
_ယော မေ သောကပရေတဿ,_  
_ပုတ္တသောကံ အပါနုဒိ._  

</Paragraph>

</Division>
<Division number="124" book="ja1" e="ch" v="22" p="218">

<Paragraph number="2042" type="verses" book="ja1">
_သောဟံ အဗ္ဗူဠှသလ္လောသ္မိ,_  
_ဝီတသောကော အနာဝိလော;_  
_န သောစာမိ န ရောဒါမိ,_  
_တဝ သုတွာန မာဏဝါ”တိ._  


</Paragraph>
</Division>

<Paragraph number="2043" type="center" book="ja1">
မဋ္ဌကုဏ္ဍလီဇာတကံ ဧကာဒသမံ.
</Paragraph>