---
title: "12.1.3 သမုဒ္ဒဝါဏိဇဇာတက"
tableOfContents: false
sidebar:
  order: 4
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="25" book="ja1">

<Paragraph number="2265" type="verses" book="ja1">
_“ကသန္တိ ဝပန္တိ တေ ဇနာ,_  
_မနုဇာ ကမ္မဖလူပဇီဝိနော;_  
_နယိမဿ ဒီပကဿ ဘာဂိနော,_  
_ဇမ္ဗုဒီပါ ဣဒမေဝ နော ဝရံ”._  

</Paragraph>

</Division>
<Division number="26" book="ja1">

<Paragraph number="2266" type="verses" book="ja1">
_“တိပဉ္စရတ္တူပဂတမှိ စန္ဒေ,_  
_ဝေဂေါ မဟာ ဟေဟိတိ သာဂရဿ;_  
ဥပ္လဝိဿံ ဒီပမိမံ ဥဠာရံ,_  
_မာ ဝေါ ဝဓီ ဂစ္ဆထ လေဏမညံ”._  

</Paragraph>

</Division>
<Division number="27" book="ja1">

<Paragraph number="2267" type="verses" book="ja1">
_“န ဇာတုယံ သာဂရဝါရိဝေဂေါ,_  
ဥပ္လဝိဿံ ဒီပမိမံ ဥဠာရံ;_  
_တံ မေ နိမိတ္တေဟိ ဗဟူဟိ ဒိဋ္ဌံ,_  
_မာ ဘေထ ကိံ သောစထ မောဒထဝှေါ._  

</Paragraph>

</Division>
<Division number="28" book="ja1">

<Paragraph number="2268" type="verses" book="ja1">
_ပဟူတဘက္ခံ ဗဟုအန္နပါနံ,_  
_ပတ္တတ္ထ အာဝါသမိမံ ဥဠာရံ;_  
_န ဝေါ ဘယံ ပဋိပဿာမိ ကိဉ္စိ,_  
_အာပုတ္တပုတ္တေဟိ ပမောဒထဝှေါ”._  

</Paragraph>

</Division>
<Division number="29" book="ja1">

<Paragraph number="2269" type="verses" book="ja1">
_“ယော ဒေဝေါယံ ဒက္ခိဏာယံ ဒိသာယံ,_  
_ခေမန္တိ ပက္ကောသတိ တဿ သစ္စံ;_  
_န ဥတ္တရော ဝေဒိ ဘယာဘယဿ,_  
_မာ ဘေထ ကိံ သောစထ မောဒထဝှေါ”._  

</Paragraph>

</Division>
<Division number="30" book="ja1">

<Paragraph number="2270" type="verses" book="ja1">
_“ယထာ ဣမေ ဝိပ္ပဝဒန္တိ ယက္ခာ,_  
_ဧကော ဘယံ သံသတိ ခေမမေကော;_  
_တဒိင်္ဃ မယှံ ဝစနံ သုဏာထ,_  
_ခိပ္ပံ လဟုံ မာ ဝိနဿိမှ သဗ္ဗေ._  

</Paragraph>

</Division>
<Division number="31" book="ja1">

<Paragraph number="2271" type="verses" book="ja1">
_သဗ္ဗေ သမာဂမ္မ ကရောမ နာဝံ,_  
_ဒေါဏိံ ဒဠှံ သဗ္ဗယန္တူပပန္နံ;_  
_သစေ အယံ ဒက္ခိဏော သစ္စမာဟ,_  
_မောဃံ ပဋိက္ကောသတိ ဥတ္တရောယံ;_  
_သာ စေဝ နော ဟေဟိတိ အာပဒတ္ထာ,_  
ဣမဉ္စ ဒီပံ န ပရိစ္စဇေမ._  

</Paragraph>

</Division>
<Division number="32" book="ja1">

<Paragraph number="2272" type="verses" book="ja1">
_သစေ စ ခေါ ဥတ္တရော သစ္စမာဟ,_  
_မောဃံ ပဋိက္ကောသတိ ဒက္ခိဏောယံ;_  
_တမေဝ နာဝံ အဘိရုယှ သဗ္ဗေ,_  
_ဧဝံ မယံ သောတ္ထိ တရေမု ပါရံ._  

</Paragraph>

</Division>
<Division number="33" book="ja1">

<Paragraph number="2273" type="verses" book="ja1">
_န ဝေ သုဂဏှံ ပဌမေန သေဋ္ဌံ,_  
_ကနိဋ္ဌမာပါထဂတံ ဂဟေတွာ;_  
_ယော စီဓ တစ္ဆံ ပဝိစေယျ ဂဏှတိ,_  
_သ ဝေ နရော သေဋ္ဌမုပေတိ ဌာနံ._  

</Paragraph>

</Division>
<Division number="34" book="ja1">

<Paragraph number="2274" type="verses" book="ja1">
_ယထာပိ တေ သာဂရဝါရိမဇ္ဈေ,_  
_သကမ္မုနာ သောတ္ထိ ဝဟိံသု ဝါဏိဇာ;_  
_အနာဂတတ္ထံ ပဋိဝိဇ္ဈိယာန,_  
_အပ္ပမ္ပိ နာစ္စေတိ သ ဘူရိပညော._  

</Paragraph>

</Division>
<Division number="35" book="ja1">

<Paragraph number="2275" type="verses" book="ja1">
_ဗာလာ စ မောဟေန ရသာနုဂိဒ္ဓါ,_  
_အနာဂတံ အပ္ပဋိဝိဇ္ဈိယတ္ထံ;_  
_ပစ္စုပ္ပန္နေ သီဒန္တိ အတ္ထဇာတေ,_  
_သမုဒ္ဒမဇ္ဈေ ယထာ တေ မနုဿာ._  

</Paragraph>

</Division>
<Division number="36" book="ja1">

<Paragraph number="2276" type="verses" book="ja1">
_အနာဂတံ ပဋိကယိရာထ ကိစ္စံ,_  
_‘မာ မံ ကိစ္စံ ကိစ္စကာလေ ဗျဓေသိ’;_  
_တံ တာဒိသံ ပဋိကတကိစ္စကာရိံ,_  
_န တံ ကိစ္စံ ကိစ္စကာလေ ဗျဓေတီ”တိ._  


</Paragraph>
</Division>

<Paragraph number="2277" type="center" book="ja1">
သမုဒ္ဒဝါဏိဇဇာတကံ တတိယံ.
</Paragraph>