---
title: "15.1.11 မဟာပလောဘနဇာတက"
tableOfContents: false
sidebar:
  order: 3
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="284" book="ja1">

<Paragraph number="3146" type="verses" book="ja1">
_ဗြဟ္မလောကာ စဝိတွာန,_  
_ဒေဝပုတ္တော မဟိဒ္ဓိကော;_  
_ရညော ပုတ္တော ဥဒပါဒိ,_  
_သဗ္ဗကာမသမိဒ္ဓိသု._  

</Paragraph>

</Division>
<Division number="285" book="ja1">

<Paragraph number="3147" type="verses" book="ja1">
_ကာမာ ဝါ ကာမသညာ ဝါ,_  
_ဗြဟ္မလောကေ န ဝိဇ္ဇတိ;_  
_သွာဿု တာယေဝ သညာယ,_  
_ကာမေဟိ ဝိဇိဂုစ္ဆထ._  

</Paragraph>

</Division>
<Division number="286" book="ja1">

<Paragraph number="3148" type="verses" book="ja1">
_တဿ စန္တေပုရေ အာသိ,_  
_ဈာနာဂါရံ သုမာပိတံ;_  
_သော တတ္ထ ပဋိသလ္လီနော,_  
_ဧကော ရဟသိ ဈာယထ._  

</Paragraph>

</Division>
<Division number="287" book="ja1">

<Paragraph number="3149" type="verses" book="ja1">
_သ ရာဇာ ပရိဒေဝေသိ,_  
_ပုတ္တသောကေန အဋ္ဋိတော;_  
_“ဧကပုတ္တော စယံ မယှံ,_  
_န စ ကာမာနိ ဘုဉ္ဇတိ._  

</Paragraph>

</Division>
<Division number="288" book="ja1">

<Paragraph number="3150" type="verses" book="ja1">
_ကော နု ခွေတ္ထ ဥပါယော သော,_  
_ကော ဝါ ဇာနာတိ ကိဉ္စနံ;_  
_ယော မေ ပုတ္တံ ပလောဘေယျ,_  
_ယထာ ကာမာနိ ပတ္ထယေ”._  

</Paragraph>

</Division>
<Division number="289" book="ja1">

<Paragraph number="3151" type="verses" book="ja1">
_အဟု ကုမာရီ တတ္ထေဝ,_  
_ဝဏ္ဏရူပသမာဟိတာ;_  
_ကုသလာ နစ္စဂီတဿ,_  
_ဝါဒိတေ စ ပဒက္ခိဏာ._  

</Paragraph>

</Division>
<Division number="290" book="ja1">

<Paragraph number="3152" type="verses" book="ja1">
_သာ တတ္ထ ဥပသင်္ကမ္မ,_  
_ရာဇာနံ ဧတဒဗြဝိ;_  
_“အဟံ ခေါ နံ ပလောဘေယျံ,_  
_သစေ ဘတ္တာ ဘဝိဿတိ”._  

</Paragraph>

</Division>
<Division number="291" book="ja1">

<Paragraph number="3153" type="verses" book="ja1">
_တံ တထာဝါဒိနိံ ရာဇာ,_  
_ကုမာရိံ ဧတဒဗြဝိ;_  
_“တွညေဝ နံ ပလောဘေဟိ,_  
_တဝ ဘတ္တာ ဘဝိဿတိ”._  

</Paragraph>

</Division>
<Division number="292" book="ja1">

<Paragraph number="3154" type="verses" book="ja1">
_သာ စ အန္တေပုရံ ဂန္တွာ,_  
_ဗဟုံ ကာမုပသံဟိတံ;_  
_ဟဒယင်္ဂမာ ပေမနီယာ,_  
_စိတြာ ဂါထာ အဘာသထ._  

</Paragraph>

</Division>
<Division number="293" book="ja1">

<Paragraph number="3155" type="verses" book="ja1">
_တဿာ စ ဂါယမာနာယ,_  
_သဒ္ဒံ သုတွာန နာရိယာ;_  
_ကာမစ္ဆန္ဒဿ ဥပ္ပဇ္ဇိ,_  
_ဇနံ သော ပရိပုစ္ဆထ._  

</Paragraph>

</Division>
<Division number="294" book="ja1">

<Paragraph number="3156" type="verses" book="ja1">
_“ကဿေသော သဒ္ဒေါ ကော ဝါ သော,_  
_ဘဏတိ ဥစ္စာဝစံ ဗဟုံ;_  
_ဟဒယင်္ဂမံ ပေမနီယံ,_  
_အဟော ကဏ္ဏသုခံ မမ”._  

</Paragraph>

</Division>
<Division number="295" book="ja1">

<Paragraph number="3157" type="verses" book="ja1">
_“ဧသာ ခေါ ပမဒါ ဒေဝ,_  
_ခိဍ္ဍာ ဧသာ အနပ္ပိကာ;_  
_သစေ တွံ ကာမေ ဘုဉ္ဇေယျ,_  
_ဘိယျော ဘိယျော ဆာဒေယျု တံ”._  

</Paragraph>

</Division>
<Division number="296" book="ja1">

<Paragraph number="3158" type="verses" book="ja1">
_“ဣင်္ဃ အာဂစ္ဆတောရေန,_  
_အဝိဒူရမှိ ဂါယတု;_  
_အဿမဿ သမီပမှိ,_  
_သန္တိကေ မယှံ ဂါယတု”._  

</Paragraph>

</Division>
<Division number="297" book="ja1">

<Paragraph number="3159" type="verses" book="ja1">
_တိရောကုဋ္ဋမှိ ဂါယိတွာ,_  
_ဈာနာဂါရမှိ ပါဝိသိ;_  
_ဗန္ဓိ နံ အနုပုဗ္ဗေန,_  
_အာရညမိဝ ကုဉ္ဇရံ._  

</Paragraph>

</Division>
<Division number="298" book="ja1">

<Paragraph number="3160" type="verses" book="ja1">
_တဿ ကာမရသံ ဉတွာ,_  
ဣဿာဓမ္မော အဇာယထ;_  
_“အဟမေဝ ကာမေ ဘုဉ္ဇေယျံ,_  
_မာ အညော ပုရိသော အဟု”._  

</Paragraph>

</Division>
<Division number="299" book="ja1">

<Paragraph number="3161" type="verses" book="ja1">
_တတော အသိံ ဂဟေတွာန,_  
_ပုရိသေ ဟန္တုံ ဥပက္ကမိ;_  
_“အဟမေဝေကော ဘုဉ္ဇိဿံ,_  
_မာ အညော ပုရိသော သိယာ”._  

</Paragraph>

</Division>
<Division number="300" book="ja1">

<Paragraph number="3162" type="verses" book="ja1">
_တတော ဇာနပဒါ သဗ္ဗေ,_  
_ဝိက္ကန္ဒိံသု သမာဂတာ;_  
_“ပုတ္တော တျာယံ မဟာရာဇ,_  
_ဇနံ ဟေဌေတျဒူသကံ”._  

</Paragraph>

</Division>
<Division number="301" book="ja1">

<Paragraph number="3163" type="verses" book="ja1">
_တဉ္စ ရာဇာ ဝိဝါဟေသိ,_  
_သမှာ ရဋ္ဌာ စ ခတ္တိယော;_  
_“ယာဝတာ ဝိဇိတံ မယှံ,_  
_န တေ ဝတ္ထဗ္ဗ တာဝဒေ”._  

</Paragraph>

</Division>
<Division number="302" book="ja1">

<Paragraph number="3164" type="verses" book="ja1">
_တတော သော ဘရိယမာဒါယ,_  
_သမုဒ္ဒံ ဥပသင်္ကမိ;_  
_ပဏ္ဏသာလံ ကရိတွာန,_  
_ဝနမုဉ္ဆာယ ပါဝိသိ._  

</Paragraph>

</Division>
<Division number="303" book="ja1">

<Paragraph number="3165" type="verses" book="ja1">
_အထေတ္ထ ဣသိ မာဂစ္ဆိ,_  
_သမုဒ္ဒံ ဥပရူပရိ;_  
_သော တဿ ဂေဟံ ပါဝေက္ခိ,_  
_ဘတ္တကာလေ ဥပဋ္ဌိတေ._  

</Paragraph>

</Division>
<Division number="304" book="ja1">

<Paragraph number="3166" type="verses" book="ja1">
_တဉ္စ ဘရိယာ ပလောဘေသိ,_  
_ပဿ ယာဝ သုဒါရုဏံ;_  
_စုတော သော ဗြဟ္မစရိယမှာ,_  
ဣဒ္ဓိယာ ပရိဟာယထ._  

</Paragraph>

</Division>
<Division number="305" book="ja1">

<Paragraph number="3167" type="verses" book="ja1">
_ရာဇပုတ္တော စ ဥဉ္ဆာတော,_  
_ဝနမူလဖလံ ဗဟုံ;_  
_သာယံ ကာဇေန အာဒါယ,_  
_အဿမံ ဥပသင်္ကမိ._  

</Paragraph>

</Division>
<Division number="306" book="ja1">

<Paragraph number="3168" type="verses" book="ja1">
ဣသီ စ ခတ္တိယံ ဒိသွာ,_  
_သမုဒ္ဒံ ဥပသင်္ကမိ;_  
_“ဝေဟာယသံ ဂမိဿန်”တိ,_  
_သီဒတေ သော မဟဏ္ဏဝေ._  

</Paragraph>

</Division>
<Division number="307" book="ja1">

<Paragraph number="3169" type="verses" book="ja1">
_ခတ္တိယော စ ဣသိံ ဒိသွာ,_  
_သီဒမာနံ မဟဏ္ဏဝေ;_  
_တဿေဝ အနုကမ္ပာယ,_  
ဣမာ ဂါထာ အဘာသထ._  

</Paragraph>

</Division>
<Division number="308" book="ja1">

<Paragraph number="3170" type="verses" book="ja1">
_“အဘိဇ္ဇမာနေ ဝါရိသ္မိံ,_  
_သယံ အာဂမ္မ ဣဒ္ဓိယာ;_  
_မိဿီဘာဝိတ္ထိယာ ဂန္တွာ,_  
_သံသီဒသိ မဟဏ္ဏဝေ._  

</Paragraph>

</Division>
<Division number="309" book="ja1">

<Paragraph number="3171" type="verses" book="ja1">
_အာဝဋ္ဋနီ မဟာမာယာ,_  
_ဗြဟ္မစရိယဝိကောပနာ;_  
_သီဒန္တိ နံ ဝိဒိတွာန,_  
_အာရကာ ပရိဝဇ္ဇယေ._  

</Paragraph>

</Division>
<Division number="310" book="ja1">

<Paragraph number="3172" type="verses" book="ja1">
_အနလာ မုဒုသမ္ဘာသာ,_  
_ဒုပ္ပူရာ တာ နဒီသမာ;_  
_သီဒန္တိ နံ ဝိဒိတွာန,_  
_အာရကာ ပရိဝဇ္ဇယေ._  

</Paragraph>

</Division>
<Division number="311" book="ja1">

<Paragraph number="3173" type="verses" book="ja1">
_ယံ ဧတာ ဥပသေဝန္တိ,_  
_ဆန္ဒသာ ဝါ ဓနေန ဝါ;_  
_ဇာတဝေဒေါဝ သံ ဌာနံ,_  
_ခိပ္ပံ အနုဒဟန္တိ နံ”._  

</Paragraph>

</Division>
<Division number="312" book="ja1">

<Paragraph number="3174" type="verses" book="ja1">
_ခတ္တိယဿ ဝစော သုတွာ,_  
ဣသိဿ နိဗ္ဗိဒါ အဟု;_  
_လဒ္ဓါ ပေါရာဏကံ မဂ္ဂံ,_  
_ဂစ္ဆတေ သော ဝိဟာယသံ._  

</Paragraph>

</Division>
<Division number="313" book="ja1">

<Paragraph number="3175" type="verses" book="ja1">
_ခတ္တိယော စ ဣသိံ ဒိသွာ,_  
_ဂစ္ဆမာနံ ဝိဟာယသံ;_  
_သံဝေဂံ အလဘီ ဓီရော,_  
_ပဗ္ဗဇ္ဇံ သမရောစယိ._  

</Paragraph>

</Division>
<Division number="314" book="ja1">

<Paragraph number="3176" type="verses" book="ja1">
_တတော သော ပဗ္ဗဇိတွာန,_  
_ကာမရာဂံ ဝိရာဇယိ;_  
_ကာမရာဂံ ဝိရာဇေတွာ,_  
_ဗြဟ္မလောကူပဂေါ အဟူတိ._  


</Paragraph>
</Division>

<Paragraph number="3177" type="center" book="ja1">
မဟာပလောဘနဇာတကံ ဧကာဒသမံ.
</Paragraph>