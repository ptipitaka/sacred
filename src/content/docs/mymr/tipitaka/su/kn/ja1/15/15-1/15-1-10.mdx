---
title: "15.1.10 စမ္ပေယျဇာတက"
tableOfContents: false
sidebar:
  order: 2
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="240" book="ja1">

<Paragraph number="3101" type="verses" book="ja1">
_“ကာ နု ဝိဇ္ဇုရိဝါဘာသိ,_  
_ဩသဓီ ဝိယ တာရကာ;_  
_ဒေဝတာ နုသိ ဂန္ဓဗ္ဗီ,_  
_န တံ မညာမိ မာနုသိံ”._  

</Paragraph>

</Division>
<Division number="241" book="ja1">

<Paragraph number="3102" type="verses" book="ja1">
_“နမှိ ဒေဝီ န ဂန္ဓဗ္ဗီ,_  
_န မဟာရာဇ မာနုသီ;_  
_နာဂကညာသ္မိ ဘဒ္ဒန္တေ,_  
_အတ္ထေနမှိ ဣဓာဂတာ”._  

</Paragraph>

</Division>
<Division number="242" book="ja1">

<Paragraph number="3103" type="verses" book="ja1">
_“ဝိဗ္ဘန္တစိတ္တာ ကုပိတိန္ဒြိယာသိ,_  
_နေတ္တေဟိ တေ ဝါရိဂဏာ သဝန္တိ;_  
_ကိံ တေ နဋ္ဌံ ကိံ ပန ပတ္ထယာနာ,_  
ဣဓာဂတာ နာရိ တဒိင်္ဃ ဗြူဟိ”._  

</Paragraph>

</Division>
<Division number="243" book="ja1">

<Paragraph number="3104" type="verses" book="ja1">
_“ယမုဂ္ဂတေဇော ဥရဂေါတိ စာဟု,_  
_နာဂေါတိ နံ အာဟု ဇနာ ဇနိန္ဒ;_  
_တမဂ္ဂဟီ ပုရိသော ဇီဝိကတ္ထော,_  
_တံ ဗန္ဓနာ မုဉ္စ ပတီ မမေသော”._  

</Paragraph>

</Division>
<Division number="244" book="ja1">

<Paragraph number="3105" type="verses" book="ja1">
_“ကထံ နွယံ ဗလဝိရိယူပပန္နော,_  
_ဟတ္ထတ္တမာဂစ္ဆိ ဝနိဗ္ဗကဿ;_  
_အက္ခာဟိ မေ နာဂကညေ တမတ္ထံ,_  
_ကထံ ဝိဇာနေမု ဂဟီတနာဂံ”._  

</Paragraph>

</Division>
<Division number="245" book="ja1">

<Paragraph number="3106" type="verses" book="ja1">
_“နဂရမ္ပိ နာဂေါ ဘသ္မံ ကရေယျ,_  
_တထာ ဟိ သော ဗလဝိရိယူပပန္နော;_  
_ဓမ္မဉ္စ နာဂေါ အပစာယမာနော,_  
_တသ္မာ ပရက္ကမ္မ တပေါ ကရောတိ._  

</Paragraph>

</Division>
<Division number="246" book="ja1">

<Paragraph number="3107" type="verses" book="ja1">
_စာတုဒ္ဒသိံ ပဉ္စဒသိဉ္စ ရာဇ,_  
_စတုပ္ပထေ သမ္မတိ နာဂရာဇာ;_  
_တမဂ္ဂဟီ ပုရိသော ဇီဝိကတ္ထော,_  
_တံ ဗန္ဓနာ မုဉ္စ ပတီ မမေသော”._  

</Paragraph>

</Division>
<Division number="247" book="ja1">

<Paragraph number="3108" type="verses" book="ja1">
_“သောဠသိတ္ထိသဟဿာနိ,_  
_အာမုတ္တမဏိကုဏ္ဍလာ;_  
_ဝါရိဂေဟသယာ နာရီ,_  
_တာပိ တံ သရဏံ ဂတာ._  

</Paragraph>

</Division>
<Division number="248" book="ja1">

<Paragraph number="3109" type="verses" book="ja1">
_ဓမ္မေန မောစေဟိ အသာဟသေန,_  
_ဂါမေန နိက္ခေန ဂဝံ သတေန;_  
_ဩဿဋ္ဌကာယော ဥရဂေါ စရာတု,_  
_ပုညတ္ထိကော မုဉ္စတု ဗန္ဓနသ္မာ”._  

</Paragraph>

</Division>
<Division number="249" book="ja1">

<Paragraph number="3110" type="verses" book="ja1">
_“ဓမ္မေန မောစေမိ အသာဟသေန,_  
_ဂါမေန နိက္ခေန ဂဝံ သတေန;_  
_ဩဿဋ္ဌကာယော ဥရဂေါ စရာတု,_  
_ပုညတ္ထိကော မုဉ္စတု ဗန္ဓနသ္မာ._  

</Paragraph>

</Division>
<Division number="250" book="ja1">

<Paragraph number="3111" type="verses" book="ja1">
_ဒမ္မိ နိက္ခသတံ လုဒ္ဒ,_  
_ထူလဉ္စ မဏိကုဏ္ဍလံ;_  
_စတုဿဒဉ္စ ပလ္လင်္ကံ,_  
ဥမာပုပ္ဖသရိန္နိဘံ._  

</Paragraph>

</Division>
<Division number="251" book="ja1">

<Paragraph number="3112" type="verses" book="ja1">
_ဒွေ စ သာဒိသိယော ဘရိယာ,_  
ဥသဘဉ္စ ဂဝံ သတံ;_  
_ဩဿဋ္ဌကာယော ဥရဂေါ စရာတု,_  
_ပုညတ္ထိကော မုဉ္စတု ဗန္ဓနသ္မာ”._  

</Paragraph>

</Division>
<Division number="252" book="ja1">

<Paragraph number="3113" type="verses" book="ja1">
_“ဝိနာပိ ဒါနာ တဝ ဝစနံ ဇနိန္ဒ,_  
_မုဉ္စေမု နံ ဥရဂံ ဗန္ဓနသ္မာ;_  
_ဩဿဋ္ဌကာယော ဥရဂေါ စရာတု,_  
_ပုညတ္ထိကော မုဉ္စတု ဗန္ဓနသ္မာ”._  

</Paragraph>

</Division>
<Division number="253" book="ja1">

<Paragraph number="3114" type="verses" book="ja1">
_မုတ္တော စမ္ပေယျကော နာဂေါ,_  
_ရာဇာနံ ဧတဒဗြဝိ;_  
_“နမော တေ ကာသိရာဇတ္ထု,_  
_နမော တေ ကာသိဝဍ္ဎန;_  
_အဉ္ဇလိံ တေ ပဂ္ဂဏှာမိ,_  
_ပဿေယျံ မေ နိဝေသနံ”._  

</Paragraph>

</Division>
<Division number="254" book="ja1">

<Paragraph number="3115" type="verses" book="ja1">
_“အဒ္ဓါ ဟိ ဒုဗ္ဗိဿသမေတမာဟု,_  
_ယံ မာနုသော ဝိဿသေ အမာနုသမှိ;_  
_သစေ စ မံ ယာစသိ ဧတမတ္ထံ,_  
_ဒက္ခေမု တေ နာဂ နိဝေသနာနိ”._  

</Paragraph>

</Division>
<Division number="255" book="ja1">

<Paragraph number="3116" type="verses" book="ja1">
_“သစေပိ ဝါတော ဂိရိမာဝဟေယျ,_  
_စန္ဒော စ သုရိယော စ ဆမာ ပတေယျုံ;_  
_သဗ္ဗာ စ နဇ္ဇော ပဋိသောတံ ဝဇေယျုံ,_  
_န တွေဝဟံ ရာဇ မုသာ ဘဏေယျံ._  

</Paragraph>

</Division>
<Division number="256" book="ja1">

<Paragraph number="3117" type="verses" book="ja1">
_နဘံ ဖလေယျ ဥဒဓီပိ သုဿေ,_  
_သံဝဋ္ဋယေ ဘူတဓရာ ဝသုန္ဓရာ;_  
_သိလုစ္စယော မေရု သမူလမုပ္ပတေ,_  
_န တွေဝဟံ ရာဇ မုသာ ဘဏေယျံ”._  

</Paragraph>

</Division>
<Division number="257" book="ja1">

<Paragraph number="3118" type="verses" book="ja1">
_“အဒ္ဓါ ဟိ ဒုဗ္ဗိဿသမေတမာဟု,_  
_ယံ မာနုသော ဝိဿသေ အမာနုသမှိ;_  
_သစေ စ မံ ယာစသိ ဧတမတ္ထံ,_  
_ဒက္ခေမု တေ နာဂ နိဝေသနာနိ._  

</Paragraph>

</Division>
<Division number="258" book="ja1">

<Paragraph number="3119" type="verses" book="ja1">
_တုမှေ ခေါတ္ထ ဃောရဝိသာ ဥဠာရာ,_  
_မဟာတေဇာ ခိပ္ပကောပီ စ ဟောထ;_  
_မံကာရဏာ ဗန္ဓနသ္မာ ပမုတ္တော,_  
_အရဟသိ နော ဇာနိတုယေ ကတာနိ”._  

</Paragraph>

</Division>
<Division number="259" book="ja1">

<Paragraph number="3120" type="verses" book="ja1">
_“သော ပစ္စတံ နိရယေ ဃောရရူပေ,_  
_မာ ကာယိကံ သာတမလတ္ထ ကိဉ္စိ;_  
_ပေဠာယ ဗဒ္ဓေါ မရဏံ ဥပေတု,_  
_ယော တာဒိသံ ကမ္မကတံ န ဇာနေ”._  

</Paragraph>

</Division>
<Division number="260" book="ja1">

<Paragraph number="3121" type="verses" book="ja1">
_“သစ္စပ္ပဋိညာ တဝ မေသ ဟောတု,_  
_အက္ကောဓနော ဟောဟိ အနုပနာဟီ;_  
_သဗ္ဗဉ္စ တေ နာဂကုလံ သုပဏ္ဏာ,_  
_အဂ္ဂိံဝ ဂိမှေသု ဝိဝဇ္ဇယန္တု”._  

</Paragraph>

</Division>
<Division number="261" book="ja1">

<Paragraph number="3122" type="verses" book="ja1">
_“အနုကမ္ပသီ နာဂကုလံ ဇနိန္ဒ,_  
_မာတာ ယထာ သုပ္ပိယံ ဧကပုတ္တံ;_  
_အဟဉ္စ တေ နာဂကုလေန သဒ္ဓိံ,_  
_ကာဟာမိ ဝေယျာဝဋိကံ ဥဠာရံ”._  

</Paragraph>

</Division>
<Division number="262" book="ja1">

<Paragraph number="3123" type="verses" book="ja1">
_“ယောဇေန္တု ဝေ ရာဇရထေ သုစိတ္တေ,_  
_ကမ္ဗောဇကေ အဿတရေ သုဒန္တေ;_  
_နာဂေ စ ယောဇေန္တု သုဝဏ္ဏကပ္ပနေ,_  
_ဒက္ခေမု နာဂဿ နိဝေသနာနိ”._  

</Paragraph>

</Division>
<Division number="263" book="ja1">

<Paragraph number="3124" type="verses" book="ja1">
_ဘေရီ မုဒိင်္ဂါ ပဏဝါ စ သင်္ခါ,_  
_အဝဇ္ဇယိံသု ဥဂ္ဂသေနဿ ရညော;_  
_ပါယာသိ ရာဇာ ဗဟုသောဘမာနော,_  
_ပုရက္ခတော နာရိဂဏဿ မဇ္ဈေ._  

</Paragraph>

</Division>
<Division number="264" book="ja1">

<Paragraph number="3125" type="verses" book="ja1">
_သုဝဏ္ဏစိတကံ ဘူမိံ,_  
_အဒ္ဒက္ခိ ကာသိဝဍ္ဎနော;_  
_သောဝဏ္ဏမယပါသာဒေ,_  
_ဝေဠုရိယဖလကတ္ထတေ._  

</Paragraph>

</Division>
<Division number="265" book="ja1">

<Paragraph number="3126" type="verses" book="ja1">
_သ ရာဇာ ပါဝိသိ ဗျမှံ,_  
_စမ္ပေယျဿ နိဝေသနံ;_  
_အာဒိစ္စဝဏ္ဏသန္နိဘံ,_  
_ကံသဝိဇ္ဇု ပဘဿရံ._  

</Paragraph>

</Division>
<Division number="266" book="ja1">

<Paragraph number="3127" type="verses" book="ja1">
_နာနာရုက္ခေဟိ သဉ္ဆန္နံ,_  
_နာနာဂန္ဓသမီရိတံ;_  
_သော ပါဝေက္ခိ ကာသိရာဇာ,_  
_စမ္ပေယျဿ နိဝေသနံ._  

</Paragraph>

</Division>
<Division number="267" book="ja1">

<Paragraph number="3128" type="verses" book="ja1">
_ပဝိဋ္ဌသ္မိံ ကာသိရညေ,_  
_စမ္ပေယျဿ နိဝေသနံ;_  
_ဒိဗ္ဗာ တူရိယာ ပဝဇ္ဇိံသု,_  
_နာဂကညာ စ နစ္စိသုံ._  

</Paragraph>

</Division>
<Division number="268" book="ja1">

<Paragraph number="3129" type="verses" book="ja1">
_တံ နာဂကညာ စရိတံ ဂဏေန,_  
_အနွာရုဟီ ကာသိရာဇာ ပသန္နော;_  
_နိသီဒိ သောဝဏ္ဏမယမှိ ပီဌေ,_  
_သာပဿယေ စန္ဒနသာရလိတ္တေ._  

</Paragraph>

</Division>
<Division number="269" book="ja1">

<Paragraph number="3130" type="verses" book="ja1">
_သော တတ္ထ ဘုတွာ စ အထော ရမိတွာ,_  
_စမ္ပေယျကံ ကာသိရာဇာ အဝေါစ;_  
_“ဝိမာနသေဋ္ဌာနိ ဣမာနိ တုယှံ,_  
_အာဒိစ္စဝဏ္ဏာနိ ပဘဿရာနိ;_  
_နေတာဒိသံ အတ္ထိ မနုဿလောကေ,_  
_ကိံ ပတ္ထယံ နာဂ တပေါ ကရောသိ._  

</Paragraph>

</Division>
<Division number="270" book="ja1">

<Paragraph number="3131" type="verses" book="ja1">
_တာ ကမ္ဗုကာယူရဓရာ သုဝတ္ထာ,_  
_ဝဋ္ဋင်္ဂုလီ တမ္ဗတလူပပန္နာ;_  
_ပဂ္ဂယှ ပါယေန္တိ အနောမဝဏ္ဏာ,_  
_နေတာဒိသံ အတ္ထိ မနုဿလောကေ;_  
_ကိံ ပတ္ထယံ နာဂ တပေါ ကရောသိ._  

</Paragraph>

</Division>
<Division number="271" book="ja1">

<Paragraph number="3132" type="verses" book="ja1">
_နဇ္ဇော စ တေမာ ပုထုလောမမစ္ဆာ,_  
_အာဋာ သကုန္တာဘိရုဒါ သုတိတ္ထာ;_  
_နေတာဒိသံ အတ္ထိ မနုဿလောကေ,_  
_ကိံ ပတ္ထယံ နာဂ တပေါ ကရောသိ._  

</Paragraph>

</Division>
<Division number="272" book="ja1">

<Paragraph number="3133" type="verses" book="ja1">
_ကောဉ္စာ မယူရာ ဒိဝိယာ စ ဟံသာ,_  
_ဝဂ္ဂုဿရာ ကောကိလာ သမ္ပတန္တိ;_  
_နေတာဒိသံ အတ္ထိ မနုဿလောကေ,_  
_ကိံ ပတ္ထယံ နာဂ တပေါ ကရောသိ._  

</Paragraph>

</Division>
<Division number="273" book="ja1">

<Paragraph number="3134" type="verses" book="ja1">
_အမ္ဗာ စ သာလာ တိလကာ စ ဇမ္ဗုယော,_  
ဥဒ္ဒါလကာ ပါဋလိယော စ ဖုလ္လာ;_  
_နေတာဒိသံ အတ္ထိ မနုဿလောကေ,_  
_ကိံ ပတ္ထယံ နာဂ တပေါ ကရောသိ._  

</Paragraph>

</Division>
<Division number="274" book="ja1">

<Paragraph number="3135" type="verses" book="ja1">
ဣမာ စ တေ ပေါက္ခရညော သမန္တတော,_  
_ဒိဗ္ဗာ စ ဂန္ဓာ သတတံ ပဝါယန္တိ;_  
_နေတာဒိသံ အတ္ထိ မနုဿလောကေ,_  
_ကိံ ပတ္ထယံ နာဂ တပေါ ကရောသိ”._  

</Paragraph>

</Division>
<Division number="275" book="ja1">

<Paragraph number="3136" type="verses" book="ja1">
_“န ပုတ္တဟေတု န ဓနဿ ဟေတု,_  
_န အာယုနော စာပိ ဇနိန္ဒ ဟေတု;_  
_မနုဿယောနိံ အဘိပတ္ထယာနော,_  
_တသ္မာ ပရက္ကမ္မ တပေါ ကရောမိ”._  

</Paragraph>

</Division>
<Division number="276" book="ja1">

<Paragraph number="3137" type="verses" book="ja1">
_“တွံ လောဟိတက္ခော ဝိဟတန္တရံသော,_  
_အလင်္ကတော ကပ္ပိတကေသမဿု;_  
_သုရောသိတော လောဟိတစန္ဒနေန,_  
_ဂန္ဓဗ္ဗရာဇာဝ ဒိသာ ပဘာသသိ._  

</Paragraph>

</Division>
<Division number="277" book="ja1">

<Paragraph number="3138" type="verses" book="ja1">
_ဒေဝိဒ္ဓိပတ္တောသိ မဟာနုဘာဝေါ,_  
_သဗ္ဗေဟိ ကာမေဟိ သမင်္ဂိဘူတော;_  
_ပုစ္ဆာမိ တံ နာဂရာဇေတမတ္ထံ,_  
_သေယျော ဣတော ကေန မနုဿလောကော”._  

</Paragraph>

</Division>
<Division number="278" book="ja1">

<Paragraph number="3139" type="verses" book="ja1">
_“ဇနိန္ဒ နာညတြ မနုဿလောကာ,_  
_သုဒ္ဓီ ဝ သံဝိဇ္ဇတိ သံယမော ဝါ;_  
_အဟဉ္စ လဒ္ဓါန မနုဿယောနိံ,_  
_ကာဟာမိ ဇာတိမရဏဿ အန္တံ”._  

</Paragraph>

</Division>
<Division number="279" book="ja1">

<Paragraph number="3140" type="verses" book="ja1">
_“အဒ္ဓါ ဟဝေ သေဝိတဗ္ဗာ သပညာ,_  
_ဗဟုဿုတာ ယေ ဗဟုဌာနစိန္တိနော;_  
_နာရိယော စ ဒိသွာန တုဝဉ္စ နာဂ,_  
_ကာဟာမိ ပုညာနိ အနပ္ပကာနိ”._  

</Paragraph>

</Division>
<Division number="280" book="ja1">

<Paragraph number="3141" type="verses" book="ja1">
_“အဒ္ဓါ ဟဝေ သေဝိတဗ္ဗာ သပညာ,_  
_ဗဟုဿုတာ ယေ ဗဟုဌာနစိန္တိနော;_  
_နာရိယော စ ဒိသွာန မမဉ္စ ရာဇ,_  
_ကရောဟိ ပုညာနိ အနပ္ပကာနိ”._  

</Paragraph>

</Division>
<Division number="281" book="ja1">

<Paragraph number="3142" type="verses" book="ja1">
_“ဣဒဉ္စ မေ ဇာတရူပံ ပဟူတံ,_  
_ရာသီ သုဝဏ္ဏဿ စ တာလမတ္တာ;_  
ဣတော ဟရိတွာန သုဝဏ္ဏဃရာနိ,_  
_ကရဿု ရူပိယပါကာရံ ကရောန္တု._  

</Paragraph>

</Division>
<Division number="282" book="ja1">

<Paragraph number="3143" type="verses" book="ja1">
_မုတ္တာ စ ဝါဟသဟဿာနိ ပဉ္စ,_  
_ဝေဠုရိယမိဿာနိ ဣတော ဟရိတွာ;_  
_အန္တေပုရေ ဘူမိယံ သန္ထရန္တု,_  
_နိက္ကဒ္ဒမာ ဟေဟိတိ နီရဇာ စ._  

</Paragraph>

</Division>
<Division number="283" book="ja1">

<Paragraph number="3144" type="verses" book="ja1">
_ဧတာဒိသံ အာဝသ ရာဇသေဋ္ဌ,_  
_ဝိမာနသေဋ္ဌံ ဗဟု သောဘမာနံ;_  
_ဗာရာဏသိံ နဂရံ ဣဒ္ဓံ ဖီတံ,_  
_ရဇ္ဇဉ္စ ကာရေဟိ အနောမပညာ”တိ._  


</Paragraph>
</Division>

<Paragraph number="3145" type="center" book="ja1">
စမ္ပေယျဇာတကံ ဒသမံ.
</Paragraph>