---
title: "10.1.4 သင်္ခဇာတက"
tableOfContents: false
sidebar:
  order: 4
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="ja1" e="ch" v="22" p="205">

<Paragraph number="1950" type="verses" book="ja1">
_“ဗဟုဿုတော သုတဓမ္မောသိ သင်္ခ,_  
_ဒိဋ္ဌာ တယာ သမဏဗြာဟ္မဏာ စ;_  
_အထက္ခဏေ ဒဿယသေ ဝိလာပံ,_  
_အညော နု ကော တေ ပဋိမန္တကော မယာ”._  

</Paragraph>

</Division>
<Division number="40" book="ja1" e="ch" v="22" p="205">

<Paragraph number="1951" type="verses" book="ja1">
_“သုဗ္ဘူ သုဘာ သုပ္ပဋိမုက္ကကမ္ဗု,_  
_ပဂ္ဂယှ သောဝဏ္ဏမယာယ ပါတိယာ;_  
_‘ဘုဉ္ဇဿု ဘတ္တံ’ ဣတိ မံ ဝဒေတိ,_  
_သဒ္ဓါဝိတ္တာ_  
_တမဟံ နောတိ ဗြူမိ”._  

</Paragraph>

</Division>
<Division number="41" book="ja1" e="ch" v="22" p="206">

<Paragraph number="1952" type="verses" book="ja1">
_“ဧတာဒိသံ ဗြာဟ္မဏ ဒိသွာန ယက္ခံ,_  
_ပုစ္ဆေယျ ပေါသော သုခမာသိသာနော;_  
ဥဋ္ဌေဟိ နံ ပဉ္ဇလိကာဘိပုစ္ဆ,_  
_ဒေဝီ နုသိ တွံ ဥဒ မာနုသီ နု”._  

</Paragraph>

</Division>
<Division number="42" book="ja1" e="ch" v="22" p="206">

<Paragraph number="1953" type="verses" book="ja1">
_“ယံ တွံ သုခေနာဘိသမေက္ခသေ မံ,_  
_ဘုဉ္ဇဿု ဘတ္တံ ဣတိ မံ ဝဒေသိ;_  
_ပုစ္ဆာမိ တံ နာရိ မဟာနုဘာဝေ,_  
_ဒေဝီ နုသိ တွံ ဥဒ မာနုသီ နု”._  

</Paragraph>

</Division>
<Division number="43" book="ja1" e="ch" v="22" p="206">

<Paragraph number="1954" type="verses" book="ja1">
_“ဒေဝီ အဟံ သင်္ခ မဟာနုဘာဝါ,_  
ဣဓာဂတာ သာဂရဝါရိမဇ္ဈေ;_  
_အနုကမ္ပိကာ နော စ ပဒုဋ္ဌစိတ္တာ,_  
_တဝေဝ အတ္ထာယ ဣဓာဂတာသ္မိ._  

</Paragraph>

</Division>
<Division number="44" book="ja1" e="ch" v="22" p="206">

<Paragraph number="1955" type="verses" book="ja1">
ဣဓန္နပါနံ သယနာသနဉ္စ,_  
_ယာနာနိ နာနာဝိဝိဓာနိ သင်္ခ;_  
_သဗ္ဗဿ တျာဟံ ပဋိပါဒယာမိ,_  
_ယံ ကိဉ္စိ တုယှံ မနသာဘိပတ္ထိတံ”._  

</Paragraph>

</Division>
<Division number="45" book="ja1" e="ch" v="22" p="206">

<Paragraph number="1956" type="verses" book="ja1">
_“ယံ ကိဉ္စိ ယိဋ္ဌဉ္စ ဟုတဉ္စ မယှံ,_  
_သဗ္ဗဿ နော ဣဿရာ တွံ သုဂတ္တေ;_  
_သုသောဏိ သုဗ္ဘမု သုဝိလဂ္ဂမဇ္ဈေ,_  
_ကိဿ မေ ကမ္မဿ အယံ ဝိပါကော”._  

</Paragraph>

</Division>
<Division number="46" book="ja1" e="ch" v="22" p="206">

<Paragraph number="1957" type="verses" book="ja1">
_“ဃမ္မေ ပထေ ဗြာဟ္မဏ ဧကဘိက္ခုံ,_  
ဥဂ္ဃဋ္ဋပါဒံ တသိတံ ကိလန္တံ;_  
_ပဋိပါဒယီ သင်္ခ ဥပါဟနာနိ,_  
_သာ ဒက္ခိဏာ ကာမဒုဟာ တဝဇ္ဇ”._  

</Paragraph>

</Division>
<Division number="47" book="ja1" e="ch" v="22" p="207">

<Paragraph number="1958" type="verses" book="ja1">
_“သာ ဟောတု နာဝါ ဖလကူပပန္နာ,_  
_အနဝဿုတာ ဧရကဝါတယုတ္တာ;_  
_အညဿ ယာနဿ န ဟေတ္ထ ဘူမိ,_  
_အဇ္ဇေဝ မံ မောဠိနိံ ပါပယဿု”._  

</Paragraph>

</Division>
<Division number="48" book="ja1" e="ch" v="22" p="207">

<Paragraph number="1959" type="verses" book="ja1">
_“သာ တတ္ထ ဝိတ္တာ သုမနာ ပတီတာ,_  
_နာဝံ သုစိတ္တံ အဘိနိမ္မိနိတွာ;_  
_အာဒါယ သင်္ခံ ပုရိသေန သဒ္ဓိံ,_  
ဥပါနယီ နဂရံ သာဓုရမ္မန်”တိ._  


</Paragraph>
</Division>

<Paragraph number="1960" type="center" book="ja1">
သင်္ခဇာတကံ စတုတ္ထံ.
</Paragraph>