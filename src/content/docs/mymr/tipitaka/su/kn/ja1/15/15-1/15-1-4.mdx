---
title: 15.1.4 သိရီမန္တဇာတက
tableOfContents: false
sidebar:
  order: 4
type: tipitaka
basket: su
book: ja1
review:
  current: review
  updated: '2025-10-23T09:13:39.594177'
  updated_by: ''
  notes: ''
  history:
  - state: review
    date: '2025-10-23T09:13:39.594177'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="83" book="ja1" e="ch" v="22" p="319">

<Paragraph number="2938" type="verses" book="ja1">
_“ပညာယုပေတံ သိရိယာ ဝိဟီနံ,_  
_ယသဿိနံ ဝါပိ အပေတပညံ;_  
_ပုစ္ဆာမိ တံ သေနက ဧတမတ္ထံ,_  
_ကမေတ္ထ သေယျော ကုသလာ ဝဒန္တိ”._  

</Paragraph>

</Division>
<Division number="84" book="ja1" e="ch" v="22" p="319">

<Paragraph number="2939" type="verses" book="ja1">
_“ဓီရာ စ ဗာလာ စ ဟဝေ ဇနိန္ဒ,_  
_သိပ္ပူပပန္နာ စ အသိပ္ပိနော စ;_  
_သုဇာတိမန္တောပိ အဇာတိမဿ,_  
_ယသဿိနော ပေသကရာ ဘဝန္တိ;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="85" book="ja1" e="ch" v="22" p="319">

<Paragraph number="2940" type="verses" book="ja1">
_“တုဝမ္ပိ ပုစ္ဆာမိ အနောမပည,_  
_မဟောသဓ ကေဝလဓမ္မဒဿိ;_  
_ဗာလံ ယသဿိံ ပဏ္ဍိတံ အပ္ပဘောဂံ,_  
_ကမေတ္ထ သေယျော ကုသလာ ဝဒန္တိ”._  

</Paragraph>

</Division>
<Division number="86" book="ja1" e="ch" v="22" p="320">

<Paragraph number="2941" book="ja1">
_“ပါပါနိ ကမ္မာနိ ကရောတိ ဗာလော,_  
ဣဓမေဝ သေယျော ဣတိ မညမာနော;_  
ဣဓလောကဒဿီ ပရလောကမဒဿီ,_  
ဥဘယတ္ထ ဗာလော ကလိမဂ္ဂဟေသိ;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော”._  

</Paragraph>

</Division>
<Division number="87" book="ja1" e="ch" v="22" p="320">

<Paragraph number="2942" type="verses" book="ja1">
_“န သိပ္ပမေတံ ဝိဒဓာတိ ဘောဂံ,_  
_န ဗန္ဓုဝါ န သရီရဝဏ္ဏော ယော;_  
_ပဿေဠမူဂံ သုခမေဓမာနံ,_  
_သိရီ ဟိ နံ ဘဇတေ ဂေါရဝိန္ဒံ;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="88" book="ja1" e="ch" v="22" p="320">

<Paragraph number="2943" type="verses" book="ja1">
_“လဒ္ဓါ သုခံ မဇ္ဇတိ အပ္ပပညော,_  
_ဒုက္ခေန ဖုဋ္ဌောပိ ပမောဟမေတိ;_  
_အာဂန္တုနာ ဒုက္ခသုခေန ဖုဋ္ဌော,_  
_ပဝေဓတိ ဝါရိစရောဝ ဃမ္မေ;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော”._  

</Paragraph>

</Division>
<Division number="89" book="ja1" e="ch" v="22" p="320">

<Paragraph number="2944" type="verses" book="ja1">
_“ဒုမံ ယထာ သာဒုဖလံ အရညေ,_  
_သမန္တတော သမဘိသရန္တိ ပက္ခီ;_  
_ဧဝမ္ပိ အဍ္ဎံ သဓနံ သဘောဂံ,_  
_ဗဟုဇ္ဇနော ဘဇတိ အတ္ထဟေတု;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="90" book="ja1" e="ch" v="22" p="320">

<Paragraph number="2945" type="verses" book="ja1">
_“န သာဓု ဗလဝါ ဗာလော,_  
_သာဟသာ ဝိန္ဒတေ ဓနံ;_  
_ကန္ဒန္တမေတံ ဒုမ္မေဓံ,_  
_ကဍ္ဎန္တိ နိရယံ ဘုသံ;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော”._  

</Paragraph>

</Division>
<Division number="91" book="ja1" e="ch" v="22" p="321">

<Paragraph number="2946" type="verses" book="ja1">
_“ယာ ကာစိ နဇ္ဇော ဂင်္ဂမဘိဿဝန္တိ,_  
_သဗ္ဗာဝ တာ နာမဂေါတ္တံ ဇဟန္တိ;_  
_ဂင်္ဂါ သမုဒ္ဒံ ပဋိပဇ္ဇမာနာ,_  
_န ခါယတေ ဣဒ္ဓိံ ပညောပိ လောကေ;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="92" book="ja1" e="ch" v="22" p="321">

<Paragraph number="2947" type="verses" book="ja1">
_“ယမေတမက္ခာ ဥဒဓိံ မဟန္တံ,_  
_သဝန္တိ နဇ္ဇော သဗ္ဗကာလမသင်္ချံ;_  
_သော သာဂရော နိစ္စမုဠာရဝေဂေါ,_  
_ဝေလံ န အစ္စေတိ မဟာသမုဒ္ဒေါ._  

</Paragraph>

</Division>
<Division number="93" book="ja1" e="ch" v="22" p="321">

<Paragraph number="2948" type="verses" book="ja1">
_ဧဝမ္ပိ ဗာလဿ ပဇပ္ပိတာနိ,_  
_ပညံ န အစ္စေတိ သိရီ ကဒါစိ;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော”._  

</Paragraph>

</Division>
<Division number="94" book="ja1" e="ch" v="22" p="321">

<Paragraph number="2949" type="verses" book="ja1">
_“အသညတော စေပိ ပရေသမတ္ထံ,_  
_ဘဏာတိ သန္ဓာနဂတော ယသဿီ;_  
_တဿေဝ တံ ရူဟတိ ဉာတိမဇ္ဈေ,_  
_သိရီ ဟိ နံ ကာရယတေ န ပညာ;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="95" book="ja1" e="ch" v="22" p="321">

<Paragraph number="2950" type="verses" book="ja1">
_“ပရဿ ဝါ အတ္တနော ဝါပိ ဟေတု,_  
_ဗာလော မုသာ ဘာသတိ အပ္ပပညော;_  
_သော နိန္ဒိတော ဟောတိ သဘာယ မဇ္ဈေ,_  
_ပစ္ဆာပိ သော ဒုဂ္ဂတိဂါမီ ဟောတိ;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော”._  

</Paragraph>

</Division>
<Division number="96" book="ja1" e="ch" v="22" p="322">

<Paragraph number="2951" type="verses" book="ja1">
_“အတ္ထမ္ပိ စေ ဘာသတိ ဘူရိပညော,_  
_အနာဠှိယော အပ္ပဓနော ဒလိဒ္ဒေါ;_  
_န တဿ တံ ရူဟတိ ဉာတိမဇ္ဈေ,_  
_သိရီ စ ပညာဏဝတော န ဟောတိ;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="97" book="ja1" e="ch" v="22" p="322">

<Paragraph number="2952" type="verses" book="ja1">
_“ပရဿ ဝါ အတ္တနော ဝါပိ ဟေတု,_  
_န ဘာသတိ အလိကံ ဘူရိပညော;_  
_သော ပူဇိတော ဟောတိ သဘာယ မဇ္ဈေ,_  
_ပစ္ဆာပိ သော သုဂ္ဂတိဂါမီ ဟောတိ;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော”._  

</Paragraph>

</Division>
<Division number="98" book="ja1" e="ch" v="22" p="322">

<Paragraph number="2953" type="verses" book="ja1">
_“ဟတ္ထီ ဂဝဿာ မဏိကုဏ္ဍလာ စ,_  
_ထိယော စ ဣဒ္ဓေသု ကုလေသု ဇာတာ;_  
_သဗ္ဗာဝ တာ ဥပဘောဂါ ဘဝန္တိ,_  
ဣဒ္ဓဿ ပေါသဿ အနိဒ္ဓိမန္တော;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="99" book="ja1" e="ch" v="22" p="322">

<Paragraph number="2954" type="verses" book="ja1">
_“အသံဝိဟိတကမ္မန္တံ,_  
_ဗာလံ ဒုမ္မေဓမန္တိနံ;_  
_သိရီ ဇဟတိ ဒုမ္မေဓံ,_  
_ဇိဏ္ဏံဝ ဥရဂေါ တစံ;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော”._  

</Paragraph>

</Division>
<Division number="100" book="ja1" e="ch" v="22" p="322">

<Paragraph number="2955" type="verses" book="ja1">
_“ပဉ္စ ပဏ္ဍိတာ မယံ ဘဒ္ဒန္တေ,_  
_သဗ္ဗေ ပဉ္ဇလိကာ ဥပဋ္ဌိတာ;_  
_တွံ နော အဘိဘုယျ ဣဿရောသိ,_  
_သက္ကောဝ ဘူတပတိ ဒေဝရာဇာ;_  
_ဧတမ္ပိ ဒိသွာန အဟံ ဝဒါမိ,_  
_ပညော နိဟီနော သိရီမာဝ သေယျော”._  

</Paragraph>

</Division>
<Division number="101" book="ja1" e="ch" v="22" p="323">

<Paragraph number="2956" type="verses" book="ja1">
_“ဒါသောဝ ပညဿ ယသဿိ ဗာလော,_  
_အတ္ထေသု ဇာတေသု တထာဝိဓေသု;_  
_ယံ ပဏ္ဍိတော နိပုဏံ သံဝိဓေတိ,_  
_သမ္မောဟမာပဇ္ဇတိ တတ္ထ ဗာလော;_  
_ဧတမ္ပိ ဒိသွာန အဟံ ဝဒါမိ,_  
_ပညောဝ သေယျော န ယသဿိ ဗာလော._  

</Paragraph>

</Division>
<Division number="102" book="ja1" e="ch" v="22" p="323">

<Paragraph number="2957" type="verses" book="ja1">
_အဒ္ဓါ ဟိ ပညာဝ သတံ ပသတ္ထာ,_  
_ကန္တာ သိရီ ဘောဂရတာ မနုဿာ;_  
_ဉာဏဉ္စ ဗုဒ္ဓါနမတုလျရူပံ,_  
_ပညံ န အစ္စေတိ သိရီ ကဒါစိ”._  

</Paragraph>

</Division>
<Division number="103" book="ja1" e="ch" v="22" p="323">

<Paragraph number="2958" type="verses" book="ja1">
_“ယံ တံ အပုစ္ဆိမှ အကိတ္တယီ နော,_  
_မဟောသဓ ကေဝလဓမ္မဒဿီ;_  
_ဂဝံ သဟဿံ ဥသဘဉ္စ နာဂံ,_  
_အာဇညယုတ္တေ စ ရထေ ဒသ ဣမေ;_  
_ပဉှဿ ဝေယျာကရဏေန တုဋ္ဌော,_  
_ဒဒါမိ တေ ဂါမဝရာနိ သောဠသာ”တိ._  


</Paragraph>
</Division>

<Paragraph number="2959" type="center" book="ja1">
သိရီမန္တဇာတကံ စတုတ္ထံ.
</Paragraph>