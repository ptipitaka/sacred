---
title: "15.1.5 ရောဟဏမိဂဇာတက"
tableOfContents: false
sidebar:
  order: 5
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="104" book="ja1" e="ch" v="22" p="323">

<Paragraph number="2960" type="verses" book="ja1">
_“ဧတေ ယူထာ ပတိယန္တိ,_  
_ဘီတာ မရဏဿ စိတ္တက;_  
_ဂစ္ဆ တုဝမ္ပိ မာကင်္ခိ,_  
_ဇီဝိဿန္တိ တယာ သဟ”._  

</Paragraph>

</Division>
<Division number="105" book="ja1" e="ch" v="22" p="323">

<Paragraph number="2961" type="verses" book="ja1">
_“နာဟံ ရောဟဏ ဂစ္ဆာမိ,_  
_ဟဒယံ မေ အဝကဿတိ;_  
_န တံ အဟံ ဇဟိဿာမိ,_  
ဣဓ ဟိဿာမိ ဇီဝိတံ”._  

</Paragraph>

</Division>
<Division number="106" book="ja1" e="ch" v="22" p="323">

<Paragraph number="2962" type="verses" book="ja1">
_“တေ ဟိ နူန မရိဿန္တိ,_  
_အန္ဓာ အပရိဏာယကာ;_  
_ဂစ္ဆ တုဝမ္ပိ မာကင်္ခိ,_  
_ဇီဝိဿန္တိ တယာ သဟ”._  

</Paragraph>

</Division>
<Division number="107" book="ja1" e="ch" v="22" p="323">

<Paragraph number="2963" type="verses" book="ja1">
_“နာဟံ ရောဟဏ ဂစ္ဆာမိ,_  
_ဟဒယံ မေ အဝကဿတိ;_  
_န တံ ဗဒ္ဓံ ဇဟိဿာမိ,_  
ဣဓ ဟိဿာမိ ဇီဝိတံ”._  

</Paragraph>

</Division>
<Division number="108" book="ja1" e="ch" v="22" p="324">

<Paragraph number="2964" type="verses" book="ja1">
_“ဂစ္ဆ ဘီရု ပလာယဿု,_  
_ကူဋေ ဗဒ္ဓေါသ္မိ အာယသေ;_  
_ဂစ္ဆ တုဝမ္ပိ မာကင်္ခိ,_  
_ဇီဝိဿန္တိ တယာ သဟ”._  

</Paragraph>

</Division>
<Division number="109" book="ja1" e="ch" v="22" p="324">

<Paragraph number="2965" type="verses" book="ja1">
_“နာဟံ ရောဟဏ ဂစ္ဆာမိ,_  
_ဟဒယံ မေ အဝကဿတိ;_  
_န တံ အဟံ ဇဟိဿာမိ,_  
ဣဓ ဟိဿာမိ ဇီဝိတံ”._  

</Paragraph>

</Division>
<Division number="110" book="ja1" e="ch" v="22" p="324">

<Paragraph number="2966" type="verses" book="ja1">
_“တေ ဟိ နူန မရိဿန္တိ,_  
_အန္ဓာ အပရိဏာယကာ;_  
_ဂစ္ဆ တုဝမ္ပိ မာကင်္ခိ,_  
_ဇီဝိဿန္တိ တယာ သဟ”._  

</Paragraph>

</Division>
<Division number="111" book="ja1" e="ch" v="22" p="324">

<Paragraph number="2967" type="verses" book="ja1">
_“နာဟံ ရောဟဏ ဂစ္ဆာမိ,_  
_ဟဒယံ မေ အဝကဿတိ;_  
_န တံ ဗဒ္ဓံ ဇဟိဿာမိ,_  
ဣဓ ဟိဿာမိ ဇီဝိတံ”._  

</Paragraph>

</Division>
<Division number="112" book="ja1" e="ch" v="22" p="324">

<Paragraph number="2968" type="verses" book="ja1">
_“အယံ သော လုဒ္ဒကော ဧတိ,_  
_လုဒ္ဒရူပေါ သဟာဝုဓော;_  
_ယော နော ဝဓိဿတိ အဇ္ဇ,_  
ဥသုနာ သတ္တိယာ အပိ”._  

</Paragraph>

</Division>
<Division number="113" book="ja1" e="ch" v="22" p="324">

<Paragraph number="2969" type="verses" book="ja1">
_“သာ မုဟုတ္တံ ပလာယိတွာ,_  
_ဘယဋ္ဋာ ဘယတဇ္ဇိတာ;_  
_သုဒုက္ကရံ အကရာ ဘီရု,_  
_မရဏာယူပနိဝတ္တထ”._  

</Paragraph>

</Division>
<Division number="114" book="ja1" e="ch" v="22" p="324">

<Paragraph number="2970" type="verses" book="ja1">
_“ကိံ နု တေမေ မိဂါ ဟောန္တိ,_  
_မုတ္တာ ဗဒ္ဓံ ဥပါသရေ;_  
_န တံ စဇိတုမိစ္ဆန္တိ,_  
_ဇီဝိတဿပိ ကာရဏာ”._  

</Paragraph>

</Division>
<Division number="115" book="ja1" e="ch" v="22" p="324">

<Paragraph number="2971" type="verses" book="ja1">
_“ဘာတရော ဟောန္တိ မေ လုဒ္ဒ,_  
_သောဒရိယာ ဧကမာတုကာ;_  
_န မံ စဇိတုမိစ္ဆန္တိ,_  
_ဇီဝိတဿပိ ကာရဏာ”._  

</Paragraph>

</Division>
<Division number="116" book="ja1" e="ch" v="22" p="324">

<Paragraph number="2972" type="verses" book="ja1">
_“တေ ဟိ နူန မရိဿန္တိ,_  
_အန္ဓာ အပရိဏာယကာ;_  
_ပဉ္စန္နံ ဇီဝိတံ ဒေဟိ,_  
_ဘာတရံ မုဉ္စ လုဒ္ဒက”._  

</Paragraph>

</Division>
<Division number="117" book="ja1" e="ch" v="22" p="324">

<Paragraph number="2973" type="verses" book="ja1">
_“သော ဝေါ အဟံ ပမောက္ခာမိ,_  
_မာတာပေတ္တိဘရံ မိဂံ;_  
_နန္ဒန္တု မာတာပိတရော,_  
_မုတ္တံ ဒိသွာ မဟာမိဂံ”._  

</Paragraph>

</Division>
<Division number="118" book="ja1" e="ch" v="22" p="324">

<Paragraph number="2974" type="verses" book="ja1">
_“ဧဝံ လုဒ္ဒက နန္ဒဿု,_  
_သဟ သဗ္ဗေဟိ ဉာတိဘိ;_  
_ယထာဟမဇ္ဇ နန္ဒာမိ,_  
_မုတ္တံ ဒိသွာ မဟာမိဂံ”._  

</Paragraph>

</Division>
<Division number="119" book="ja1" e="ch" v="22" p="324">

<Paragraph number="2975" type="verses" book="ja1">
_“ကထံ တွံ ပမောက္ခော အာသိ,_  
ဥပနီတသ္မိ ဇီဝိတေ;_  
_ကထံ ပုတ္တ အမောစေသိ,_  
_ကူဋပါသမှ လုဒ္ဒကော”._  

</Paragraph>

</Division>
<Division number="120" book="ja1" e="ch" v="22" p="324">

<Paragraph number="2976" type="verses" book="ja1">
_“ဘဏံ ကဏ္ဏသုခံ ဝါစံ,_  
_ဟဒယင်္ဂံ ဟဒယဿိတံ;_  
_သုဘာသိတာဟိ ဝါစာဟိ,_  
_စိတ္တကော မံ အမောစယိ._  

</Paragraph>

</Division>
<Division number="121" book="ja1" e="ch" v="22" p="325">

<Paragraph number="2977" type="verses" book="ja1">
_ဘဏံ ကဏ္ဏသုခံ ဝါစံ,_  
_ဟဒယင်္ဂံ ဟဒယဿိတံ;_  
_သုဘာသိတာဟိ ဝါစာဟိ,_  
_သုတနာ မံ အမောစယိ._  

</Paragraph>

</Division>
<Division number="122" book="ja1" e="ch" v="22" p="325">

<Paragraph number="2978" type="verses" book="ja1">
_သုတွာ ကဏ္ဏသုခံ ဝါစံ,_  
_ဟဒယင်္ဂံ ဟဒယဿိတံ;_  
_သုဘာသိတာနိ သုတွာန,_  
_လုဒ္ဒကော မံ အမောစယိ”._  

</Paragraph>

</Division>
<Division number="123" book="ja1" e="ch" v="22" p="325">

<Paragraph number="2979" type="verses" book="ja1">
_“ဧဝံ အာနန္ဒိတော ဟောတု,_  
_သဟ ဒါရေဟိ လုဒ္ဒကော;_  
_ယထာ မယဇ္ဇ နန္ဒာမ,_  
_ဒိသွာ ရောဟဏမာဂတံ”._  

</Paragraph>

</Division>
<Division number="124" book="ja1" e="ch" v="22" p="325">

<Paragraph number="2980" type="verses" book="ja1">
_“နနု တွံ အဝစ လုဒ္ဒ,_  
_‘မိဂစမ္မာနိ အာဟရိံ’;_  
_အထ ကေန နု ဝဏ္ဏေန,_  
_မိဂစမ္မာနိ နာဟရိ”._  

</Paragraph>

</Division>
<Division number="125" book="ja1" e="ch" v="22" p="325">

<Paragraph number="2981" type="verses" book="ja1">
_“အာဂမာ စေဝ ဟတ္ထတ္ထံ,_  
_ကူဋပါသဉ္စ သော မိဂေါ;_  
_အဗဇ္ဈိ တံ မိဂရာဇံ,_  
_တဉ္စ မုတ္တာ ဥပါသရေ._  

</Paragraph>

</Division>
<Division number="126" book="ja1" e="ch" v="22" p="325">

<Paragraph number="2982" type="verses" book="ja1">
_တဿ မေ အဟု သံဝေဂေါ,_  
_အဗ္ဘုတော လောမဟံသနော;_  
ဣမဉ္စာဟံ မိဂံ ဟညေ,_  
_အဇ္ဇ ဟိဿာမိ ဇီဝိတံ”._  

</Paragraph>

</Division>
<Division number="127" book="ja1" e="ch" v="22" p="325">

<Paragraph number="2983" type="verses" book="ja1">
_“ကီဒိသာ တေ မိဂါ လုဒ္ဒ,_  
_ကီဒိသာ ဓမ္မိကာ မိဂါ;_  
_ကထံဝဏ္ဏာ ကထံသီလာ,_  
_ဗာဠှံ ခေါ နေ ပသံသသိ”._  

</Paragraph>

</Division>
<Division number="128" book="ja1" e="ch" v="22" p="325">

<Paragraph number="2984" type="verses" book="ja1">
_“ဩဒါတသိင်္ဂါ သုစိဝါလာ,_  
_ဇာတရူပတစူပမာ;_  
_ပါဒါ လောဟိတကာ တေသံ,_  
_အဉ္ဇိတက္ခာ မနောရမာ”._  

</Paragraph>

</Division>
<Division number="129" book="ja1" e="ch" v="22" p="325">

<Paragraph number="2985" type="verses" book="ja1">
_“ဧဒိသာ တေ မိဂါ ဒေဝ,_  
_ဧဒိသာ ဓမ္မိကာ မိဂါ;_  
_မာတာပေတ္တိဘရာ ဒေဝ,_  
_န တေ သော အဘိဟာရိတုံ”._  

</Paragraph>

</Division>
<Division number="130" book="ja1" e="ch" v="22" p="325">

<Paragraph number="2986" type="verses" book="ja1">
_“ဒမ္မိ နိက္ခသတံ လုဒ္ဒ,_  
_ထူလဉ္စ မဏိကုဏ္ဍလံ;_  
_စတုဿဒဉ္စ ပလ္လင်္ကံ,_  
ဥမာပုပ္ဖသရိန္နိဘံ._  

</Paragraph>

</Division>
<Division number="131" book="ja1" e="ch" v="22" p="325">

<Paragraph number="2987" type="verses" book="ja1">
_ဒွေ စ သာဒိသိယော ဘရိယာ,_  
ဥသဘဉ္စ ဂဝံ သတံ;_  
_ဓမ္မေန ရဇ္ဇံ ကာရေဿံ,_  
_ဗဟုကာရော မေသိ လုဒ္ဒက._  

</Paragraph>

</Division>
<Division number="132" book="ja1" e="ch" v="22" p="325">

<Paragraph number="2988" type="verses" book="ja1">
_ကသိဝါဏိဇ္ဇာ ဣဏဒါနံ,_  
ဥဉ္ဆာစရိယာ စ လုဒ္ဒက;_  
_ဧတေန ဒါရံ ပေါသေဟိ,_  
_မာ ပါပံ အကရီ ပုနာတိ”._  


</Paragraph>
</Division>

<Paragraph number="2989" type="center" book="ja1">
ရောဟဏမိဂဇာတကံ ပဉ္စမံ.
</Paragraph>