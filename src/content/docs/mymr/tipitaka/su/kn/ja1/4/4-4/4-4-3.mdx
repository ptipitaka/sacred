---
title: "4.4.3 ပက္ကဂေါဓဇာတက"
tableOfContents: false
sidebar:
  order: 4
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="129" book="ja1">

<Paragraph number="1049" type="verses" book="ja1">
_“တဒေဝ မေ တွံ ဝိဒိတော,_  
_ဝနမဇ္ဈေ ရထေသဘ;_  
_ယဿ တေ ခဂ္ဂဗဒ္ဓဿ,_  
_သန္နဒ္ဓဿ တိရီဋိနော;_  
_အဿတ္ထဒုမသာခါယ,_  
_ပက္ကာ ဂေါဓာ ပလာယထ”._  

</Paragraph>

</Division>
<Division number="130" book="ja1">

<Paragraph number="1050" type="verses" book="ja1">
_“နမေ နမန္တဿ ဘဇေ ဘဇန္တံ,_  
_ကိစ္စာနုကုဗ္ဗဿ ကရေယျ ကိစ္စံ;_  
_နာနတ္ထကာမဿ ကရေယျ အတ္ထံ,_  
_အသမ္ဘဇန္တမ္ပိ န သမ္ဘဇေယျ._  

</Paragraph>

</Division>
<Division number="131" book="ja1">

<Paragraph number="1051" type="verses" book="ja1">
_စဇေ စဇန္တံ ဝနထံ န ကယိရာ,_  
_အပေတစိတ္တေန န သမ္ဘဇေယျ;_  
_ဒိဇော ဒုမံ ခီဏဖလန္တိ ဉတွာ,_  
_အညံ သမေက္ခေယျ မဟာ ဟိ လောကော”._  

</Paragraph>

</Division>
<Division number="132" book="ja1">

<Paragraph number="1052" type="verses" book="ja1">
_“သော တေ ကရိဿာမိ ယထာနုဘာဝံ,_  
_ကတညုတံ ခတ္တိယေ ပေက္ခမာနော;_  
_သဗ္ဗဉ္စ တေ ဣဿရိယံ ဒဒါမိ,_  
_ယဿိစ္ဆသီ တဿ တုဝံ ဒဒါမီ”တိ._  


</Paragraph>
</Division>

<Paragraph number="1053" type="center" book="ja1">
ပက္ကဂေါဓဇာတကံ တတိယံ.
</Paragraph>