---
title: 10.1.15 မဟာမင်္ဂလဇာတက
tableOfContents: false
sidebar:
  order: 15
type: tipitaka
basket: su
book: ja1
review:
  current: review
  updated: '2025-10-27T21:48:43.348363'
  updated_by: ''
  notes: ''
  history:
  - state: review
    date: '2025-10-27T21:48:43.348363'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="155" book="ja1" e="ch" v="22" p="222">

<Paragraph number="2077" type="verses" book="ja1">
_“ကိံသု နရော ဇပ္ပမဓိစ္စကာလေ,_  
_ကံ ဝါ ဝိဇ္ဇံ ကတမံ ဝါ သုတာနံ;_  
_သော မစ္စော အသ္မိဉ္စ ပရမှိ လောကေ,_  
_ကထံ ကရော သောတ္ထာနေန ဂုတ္တော”._  

</Paragraph>

</Division>
<Division number="156" book="ja1" e="ch" v="22" p="222">

<Paragraph number="2078" type="verses" book="ja1">
_“ယဿ ဒေဝါ ပိတရော စ သဗ္ဗေ,_  
_သရီသပါ သဗ္ဗဘူတာနိ စာပိ;_  
_မေတ္တာယ နိစ္စံ အပစိတာနိ ဟောန္တိ,_  
_ဘူတေသု ဝေ သောတ္ထာနံ တဒါဟု”._  

</Paragraph>

</Division>
<Division number="157" book="ja1" e="ch" v="22" p="222">

<Paragraph number="2079" type="verses" book="ja1">
_“ယော သဗ္ဗလောကဿ နိဝါတဝုတ္တိ,_  
ဣတ္ထီပုမာနံ သဟဒါရကာနံ;_  
_ခန္တာ ဒုရုတ္တာနမပ္ပဋိကူလဝါဒီ,_  
_အဓိဝါသနံ သောတ္ထာနံ တဒါဟု._  

</Paragraph>

</Division>
<Division number="158" book="ja1" e="ch" v="22" p="222">

<Paragraph number="2080" type="verses" book="ja1">
_ယော နာဝဇာနာတိ သဟာယမိတ္တေ,_  
_သိပ္ပေန ကုလျာဟိ ဓနေန ဇစ္စာ;_  
_ရုစိပညော အတ္ထကာလေ မတီမာ,_  
_သဟာယေသု ဝေ သောတ္ထာနံ တဒါဟု._  

</Paragraph>

</Division>
<Division number="159" book="ja1" e="ch" v="22" p="222">

<Paragraph number="2081" type="verses" book="ja1">
_မိတ္တာနိ ဝေ ယဿ ဘဝန္တိ သန္တော,_  
_သံဝိဿတ္ထာ အဝိသံဝါဒကဿ;_  
_န မိတ္တဒုဗ္ဘီ သံဝိဘာဂီ ဓနေန,_  
_မိတ္တေသု ဝေ သောတ္ထာနံ တဒါဟု._  

</Paragraph>

</Division>
<Division number="160" book="ja1" e="ch" v="22" p="222">

<Paragraph number="2082" type="verses" book="ja1">
_ယဿ ဘရိယာ တုလျဝယာ သမဂ္ဂါ,_  
_အနုဗ္ဗတာ ဓမ္မကာမာ ပဇာတာ;_  
_ကောလိနိယာ သီလဝတီ ပတိဗ္ဗတာ,_  
_ဒါရေသု ဝေ သောတ္ထာနံ တဒါဟု._  

</Paragraph>

</Division>
<Division number="161" book="ja1" e="ch" v="22" p="223">

<Paragraph number="2083" type="verses" book="ja1">
_ယဿ ရာဇာ ဘူတပတိ ယသဿီ,_  
_ဇာနာတိ သောစေယျံ ပရက္ကမဉ္စ;_  
_အဒွေဇ္ဈတာ သုဟဒယံ မမန္တိ,_  
_ရာဇူသု ဝေ သောတ္ထာနံ တဒါဟု._  

</Paragraph>

</Division>
<Division number="162" book="ja1" e="ch" v="22" p="223">

<Paragraph number="2084" type="verses" book="ja1">
_အန္နဉ္စ ပါနဉ္စ ဒဒါတိ သဒ္ဓေါ,_  
_မာလဉ္စ ဂန္ဓဉ္စ ဝိလေပနဉ္စ;_  
_ပသန္နစိတ္တော အနုမောဒမာနော,_  
_သဂ္ဂေသု ဝေ သောတ္ထာနံ တဒါဟု._  

</Paragraph>

</Division>
<Division number="163" book="ja1" e="ch" v="22" p="223">

<Paragraph number="2085" type="verses" book="ja1">
_ယမရိယဓမ္မေန ပုနန္တိ ဝုဒ္ဓါ,_  
_အာရာဓိတာ သမစရိယာယ သန္တော;_  
_ဗဟုဿုတာ ဣသယော သီလဝန္တော,_  
_အရဟန္တမဇ္ဈေ သောတ္ထာနံ တဒါဟု._  

</Paragraph>

</Division>
<Division number="164" book="ja1" e="ch" v="22" p="223">

<Paragraph number="2086" type="verses" book="ja1">
_ဧတာနိ ခေါ သောတ္ထာနာနိ လောကေ,_  
_ဝိညုပ္ပသတ္ထာနိ သုခုဒြယာနိ;_  
_တာနီဓ သေဝေထ နရော သပညော,_  
_န ဟိ မင်္ဂလေ ကိဉ္စနမတ္ထိ သစ္စန်”တိ._  


</Paragraph>
</Division>

<Paragraph number="2087" type="center" book="ja1">
မဟာမင်္ဂလဇာတကံ ပန္နရသမံ.
</Paragraph>