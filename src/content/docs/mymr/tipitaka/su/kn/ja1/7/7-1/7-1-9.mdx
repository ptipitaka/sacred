---
title: "7.1.9 ကပိဇာတက"
tableOfContents: false
sidebar:
  order: 10
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="61" book="ja1">

<Paragraph number="1553" type="verses" book="ja1">
_“ယတ္ထ ဝေရီ နိဝသတိ,_  
_န ဝသေ တတ္ထ ပဏ္ဍိတော;_  
_ဧကရတ္တံ ဒိရတ္တံ ဝါ,_  
_ဒုက္ခံ ဝသတိ ဝေရိသု._  

</Paragraph>

</Division>
<Division number="62" book="ja1">

<Paragraph number="1554" type="verses" book="ja1">
_ဒိသော ဝေ လဟုစိတ္တဿ,_  
_ပေါသဿာနုဝိဓီယတော;_  
_ဧကဿ ကပိနော ဟေတု,_  
_ယူထဿ အနယော ကတော._  

</Paragraph>

</Division>
<Division number="63" book="ja1">

<Paragraph number="1555" type="verses" book="ja1">
_ဗာလောဝ ပဏ္ဍိတမာနီ,_  
_ယူထဿ ပရိဟာရကော;_  
_သစိတ္တဿ ဝသံ ဂန္တွာ,_  
_သယေထာယံ ယထာ ကပိ._  

</Paragraph>

</Division>
<Division number="64" book="ja1">

<Paragraph number="1556" type="verses" book="ja1">
_န သာဓု ဗလဝါ ဗာလော,_  
_ယူထဿ ပရိဟာရကော;_  
_အဟိတော ဘဝတိ ဉာတီနံ,_  
_သကုဏာနံဝ စေတကော._  

</Paragraph>

</Division>
<Division number="65" book="ja1">

<Paragraph number="1557" type="verses" book="ja1">
_ဓီရောဝ ဗလဝါ သာဓု,_  
_ယူထဿ ပရိဟာရကော;_  
_ဟိတော ဘဝတိ ဉာတီနံ,_  
_တိဒသာနံဝ ဝါသဝေါ._  

</Paragraph>

</Division>
<Division number="66" book="ja1">

<Paragraph number="1558" type="verses" book="ja1">
_ယော စ သီလဉ္စ ပညဉ္စ,_  
_သုတဉ္စတ္တနိ ပဿတိ;_  
ဥဘိန္နမတ္ထံ စရတိ,_  
_အတ္တနော စ ပရဿ စ._  

</Paragraph>

</Division>
<Division number="67" book="ja1">

<Paragraph number="1559" type="verses" book="ja1">
_တသ္မာ တုလေယျ မတ္တာနံ,_  
_သီလပညာသုတာမိဝ;_  
_ဂဏံ ဝါ ပရိဟရေ ဓီရော,_  
_ဧကော ဝါပိ ပရိဗ္ဗဇေ”တိ._  


</Paragraph>
</Division>

<Paragraph number="1560" type="center" book="ja1">
ကပိဇာတကံ နဝမံ.
</Paragraph>