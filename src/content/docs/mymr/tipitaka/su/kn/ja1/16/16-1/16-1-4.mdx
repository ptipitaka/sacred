---
title: "16.1.4 ဆဒ္ဒန္တဇာတက"
tableOfContents: false
sidebar:
  order: 5
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="97" book="ja1">

<Paragraph number="3355" type="verses" book="ja1">
_“ကိံ နု သောစသိနုစ္စင်္ဂိ,_  
_ပဏ္ဍူသိ ဝရဝဏ္ဏိနိ;_  
_မိလာယသိ ဝိသာလက္ခိ,_  
_မာလာဝ ပရိမဒ္ဒိတာ”._  

</Paragraph>

</Division>
<Division number="98" book="ja1">

<Paragraph number="3356" type="verses" book="ja1">
_“ဒေါဟဠော မေ မဟာရာဇ,_  
_သုပိနန္တေနုပဇ္ဈဂါ;_  
_န သော သုလဘရူပေါဝ,_  
_ယာဒိသော မမ ဒေါဟဠော”._  

</Paragraph>

</Division>
<Division number="99" book="ja1">

<Paragraph number="3357" type="verses" book="ja1">
_“ယေ ကေစိ မာနုသာ ကာမာ,_  
ဣဓ လောကသ္မိ နန္ဒနေ;_  
_သဗ္ဗေ တေ ပစုရာ မယှံ,_  
_အဟံ တေ ဒမ္မိ ဒေါဟဠံ”._  

</Paragraph>

</Division>
<Division number="100" book="ja1">

<Paragraph number="3358" type="verses" book="ja1">
_“လုဒ္ဒါ ဒေဝ သမာယန္တု,_  
_ယေ ကေစိ ဝိဇိတေ တဝ;_  
_ဧတေသံ အဟမက္ခိဿံ,_  
_ယာဒိသော မမ ဒေါဟဠော”._  

</Paragraph>

</Division>
<Division number="101" book="ja1">

<Paragraph number="3359" type="verses" book="ja1">
_“ဣမေ တေ လုဒ္ဒကာ ဒေဝိ,_  
_ကတဟတ္ထာ ဝိသာရဒါ;_  
_ဝနညူ စ မိဂညူ စ,_  
_မမတ္ထေ စတ္တဇီဝိတာ”._  

</Paragraph>

</Division>
<Division number="102" book="ja1">

<Paragraph number="3360" type="verses" book="ja1">
_“လုဒ္ဒပုတ္တာ နိသာမေထ,_  
_ယာဝန္တေတ္ထ သမာဂတာ;_  
_ဆဗ္ဗိသာဏံ ဂဇံ သေတံ,_  
_အဒ္ဒသံ သုပိနေ အဟံ;_  
_တဿ ဒန္တေဟိ မေ အတ္ထော,_  
_အလာဘေ နတ္ထိ ဇီဝိတံ”._  

</Paragraph>

</Division>
<Division number="103" book="ja1">

<Paragraph number="3361" type="verses" book="ja1">
_“န နော ပိတူနံ န ပိတာမဟာနံ,_  
_ဒိဋ္ဌော သုတော ကုဉ္ဇရော ဆဗ္ဗိသာဏော;_  
_ယမဒ္ဒသာ သုပိနေ ရာဇပုတ္တီ,_  
_အက္ခာဟိ နော ယာဒိသော ဟတ္ထိနာဂေါ”._  

</Paragraph>

</Division>
<Division number="104" book="ja1">

<Paragraph number="3362" type="verses" book="ja1">
_“ဒိသာ စတဿော ဝိဒိသာ စတဿော,_  
ဥဒ္ဓံ အဓော ဒသ ဒိသာ ဣမာယော;_  
_ကတမံ ဒိသံ တိဋ္ဌတိ နာဂရာဇာ,_  
_ယမဒ္ဒသာ သုပိနေ ဆဗ္ဗိသာဏံ”._  

</Paragraph>

</Division>
<Division number="105" book="ja1">

<Paragraph number="3363" type="verses" book="ja1">
_“ဣတော ဥဇုံ ဥတ္တရိယံ ဒိသာယံ,_  
_အတိက္ကမ္မ သော သတ္တဂိရီ ဗြဟန္တေ;_  
_သုဝဏ္ဏပဿော နာမ ဂိရီ ဥဠာရော,_  
_သုပုပ္ဖိတော ကိမ္ပုရိသာနုစိဏ္ဏော._  

</Paragraph>

</Division>
<Division number="106" book="ja1">

<Paragraph number="3364" type="verses" book="ja1">
_အာရုယှ သေလံ ဘဝနံ ကိန္နရာနံ,_  
_ဩလောကယ ပဗ္ဗတပါဒမူလံ;_  
_အထ ဒက္ခသီ မေဃသမာနဝဏ္ဏံ,_  
_နိဂြေါဓရာဇံ အဋ္ဌသဟဿပါဒံ._  

</Paragraph>

</Division>
<Division number="107" book="ja1">

<Paragraph number="3365" type="verses" book="ja1">
_တတ္ထစ္ဆတီ ကုဉ္ဇရော ဆဗ္ဗိသာဏော,_  
_သဗ္ဗသေတော ဒုပ္ပသဟော ပရေဘိ;_  
_ရက္ခန္တိ နံ အဋ္ဌသဟဿနာဂါ,_  
_ဤသာဒန္တာ ဝါတဇဝပ္ပဟာရိနော._  

</Paragraph>

</Division>
<Division number="108" book="ja1">

<Paragraph number="3366" type="verses" book="ja1">
_တိဋ္ဌန္တိ တေ တုမူလံ ပဿသန္တာ,_  
_ကုပ္ပန္တိ ဝါတဿပိ ဧရိတဿ;_  
_မနုဿဘူတံ ပန တတ္ထ ဒိသွာ,_  
_ဘသ္မံ ကရေယျုံ နာဿ ရဇောပိ တဿ”._  

</Paragraph>

</Division>
<Division number="109" book="ja1">

<Paragraph number="3367" type="verses" book="ja1">
_“ဗဟူ ဟိမေ ရာဇကုလမှိ သန္တိ,_  
_ပိဠန္ဓနာ ဇာတရူပဿ ဒေဝီ;_  
_မုတ္တာ မဏီ ဝေဠုရိယာမယာ စ,_  
_ကိံ ကာဟသိ ဒန္တပိဠန္ဓနေန;_  
_မာရေတုကာမာ ကုဉ္ဇရံ ဆဗ္ဗိသာဏံ,_  
ဥဒါဟု ဃာတေဿသိ လုဒ္ဒပုတ္တေ”._  

</Paragraph>

</Division>
<Division number="110" book="ja1">

<Paragraph number="3368" type="verses" book="ja1">
_“သာ ဣဿိတာ ဒုက္ခိတာ စသ္မိ လုဒ္ဒ,_  
ဥဒ္ဓဉ္စ သုဿာမိ အနုဿရန္တီ;_  
_ကရောဟိ မေ လုဒ္ဒက ဧတမတ္ထံ,_  
_ဒဿာမိ တေ ဂါမဝရာနိ ပဉ္စ”._  

</Paragraph>

</Division>
<Division number="111" book="ja1">

<Paragraph number="3369" type="verses" book="ja1">
_“ကတ္ထစ္ဆတီ ကတ္ထ မုပေတိ ဌာနံ,_  
_ဝီထိဿ ကာ နှာန ဂတဿ ဟောတိ;_  
_ကထဉှိ သော နှာယတိ နာဂရာဇာ,_  
_ကထံ ဝိဇာနေမု ဂတိံ ဂဇဿ”._  

</Paragraph>

</Division>
<Division number="112" book="ja1">

<Paragraph number="3370" type="verses" book="ja1">
_“တတ္ထေဝ သာ ပေါက္ခရဏီ အဒူရေ,_  
_ရမ္မာ သုတိတ္ထာ စ မဟောဒိကာ စ;_  
_သမ္ပုပ္ဖိတာ ဘမရဂဏာနုစိဏ္ဏာ,_  
_ဧတ္ထ ဟိ သော နှာယတိ နာဂရာဇာ._  

</Paragraph>

</Division>
<Division number="113" book="ja1">

<Paragraph number="3371" type="verses" book="ja1">
_သီသံ နဟာတုပ္ပလမာလဘာရီ,_  
_သဗ္ဗသေတော ပုဏ္ဍရီကတ္တစင်္ဂီ;_  
_အာမောဒမာနော ဂစ္ဆတိ သန္နိကေတံ,_  
_ပုရက္ခတွာ မဟေသိံ သဗ္ဗဘဒ္ဒံ”._  

</Paragraph>

</Division>
<Division number="114" book="ja1">

<Paragraph number="3372" type="verses" book="ja1">
_တတ္ထေဝ သော ဥဂ္ဂဟေတွာန ဝါကျံ,_  
_အာဒါယ တူဏိဉ္စ ဓနုဉ္စ လုဒ္ဒေါ;_  
_ဝိတုရိယတိ သတ္တဂိရီ ဗြဟန္တေ,_  
_သုဝဏ္ဏပဿံ နာမ ဂိရိံ ဥဠာရံ._  

</Paragraph>

</Division>
<Division number="115" book="ja1">

<Paragraph number="3373" type="verses" book="ja1">
_အာရုယှ သေလံ ဘဝနံ ကိန္နရာနံ,_  
_ဩလောကယီ ပဗ္ဗတပါဒမူလံ;_  
_တတ္ထဒ္ဒသာ မေဃသမာနဝဏ္ဏံ,_  
_နိဂြေါဓရာဇံ အဋ္ဌသဟဿပါဒံ._  

</Paragraph>

</Division>
<Division number="116" book="ja1">

<Paragraph number="3374" type="verses" book="ja1">
_တတ္ထဒ္ဒသာ ကုဉ္ဇရံ ဆဗ္ဗိသာဏံ,_  
_သဗ္ဗသေတံ ဒုပ္ပသဟံ ပရေဘိ;_  
_ရက္ခန္တိ နံ အဋ္ဌသဟဿနာဂါ,_  
_ဤသာဒန္တာ ဝါတဇဝပ္ပဟာရိနော._  

</Paragraph>

</Division>
<Division number="117" book="ja1">

<Paragraph number="3375" type="verses" book="ja1">
_တတ္ထဒ္ဒသာ ပေါက္ခရဏိံ အဒူရေ,_  
_ရမ္မံ သုတိတ္ထဉ္စ မဟောဒိကဉ္စ;_  
_သမ္ပုပ္ဖိတံ ဘမရဂဏာနုစိဏ္ဏံ,_  
_ယတ္ထ ဟိ သော နှာယတိ နာဂရာဇာ._  

</Paragraph>

</Division>
<Division number="118" book="ja1">

<Paragraph number="3376" type="verses" book="ja1">
_ဒိသွာန နာဂဿ ဂတိံ ဌိတိဉ္စ,_  
_ဝီထိဿ ယာ နှာနဂတဿ ဟောတိ;_  
_ဩပါတမာဂစ္ဆိ အနရိယရူပေါ,_  
_ပယောဇိတော စိတ္တဝသာနုဂါယ._  

</Paragraph>

</Division>
<Division number="119" book="ja1">

<Paragraph number="3377" type="verses" book="ja1">
_ခဏိတွာန ကာသုံ ဖလကေဟိ ဆာဒယိ,_  
_အတ္တာနမောဓာယ ဓနုဉ္စ လုဒ္ဒေါ;_  
_ပဿာဂတံ ပုထုသလ္လေန နာဂံ,_  
_သမပ္ပယီ ဒုက္ကဋကမ္မကာရီ._  

</Paragraph>

</Division>
<Division number="120" book="ja1">

<Paragraph number="3378" type="verses" book="ja1">
_ဝိဒ္ဓေါ စ နာဂေါ ကောဉ္စမနာဒိ ဃောရံ,_  
_သဗ္ဗေ စ နာဂါ နိန္နဒုံ ဃောရရူပံ;_  
_တိဏဉ္စ ကဋ္ဌဉ္စ ရဏံ ကရောန္တာ,_  
_ဓာဝိံသု တေ အဋ္ဌ ဒိသာ သမန္တတော._  

</Paragraph>

</Division>
<Division number="121" book="ja1">

<Paragraph number="3379" type="verses" book="ja1">
_ဝဓိဿမေတန္တိ ပရာမသန္တော,_  
_ကာသာဝမဒ္ဒက္ခိ ဓဇံ ဣသီနံ;_  
_ဒုက္ခေန ဖုဋ္ဌဿုဒပါဒိ သညာ,_  
_အရဟဒ္ဓဇော သဗ္ဘိ အဝဇ္ဈရူပေါ._  

</Paragraph>

</Division>
<Division number="122" book="ja1">

<Paragraph number="3380" type="verses" book="ja1">
_“အနိက္ကသာဝေါ ကာသာဝံ,_  
_ယော ဝတ္ထံ ပရိဒဟိဿတိ;_  
_အပေတော ဒမသစ္စေန,_  
_န သော ကာသာဝမရဟတိ._  

</Paragraph>

</Division>
<Division number="123" book="ja1">

<Paragraph number="3381" type="verses" book="ja1">
_ယော စ ဝန္တကသာဝဿ,_  
_သီလေသု သုသမာဟိတော;_  
ဥပေတော ဒမသစ္စေန,_  
_သ ဝေ ကာသာဝမရဟတိ”._  

</Paragraph>

</Division>
<Division number="124" book="ja1">

<Paragraph number="3382" type="verses" book="ja1">
_သမပ္ပိတော ပုထုသလ္လေန နာဂေါ,_  
_အဒုဋ္ဌစိတ္တော လုဒ္ဒကမဇ္ဈဘာသိ;_  
_“ကိမတ္ထယံ ကိဿ ဝါ သမ္မ ဟေတု,_  
_မမံ ဝဓီ ကဿ ဝါယံ ပယောဂေါ”._  

</Paragraph>

</Division>
<Division number="125" book="ja1">

<Paragraph number="3383" type="verses" book="ja1">
_“ကာသိဿ ရညော မဟေသီ ဘဒန္တေ,_  
_သာ ပူဇိတာ ရာဇကုလေ သုဘဒ္ဒါ;_  
_တံ အဒ္ဒသာ သာ စ မမံ အသံသိ,_  
_ဒန္တေဟိ အတ္ထောတိ စ မံ အဝေါစ”._  

</Paragraph>

</Division>
<Division number="126" book="ja1">

<Paragraph number="3384" type="verses" book="ja1">
_“ဗဟူ ဟိ မေ ဒန္တယုဂါ ဥဠာရာ,_  
_ယေ မေ ပိတူနဉ္စ ပိတာမဟာနံ;_  
_ဇာနာတိ သာ ကောဓနာ ရာဇပုတ္တီ,_  
_ဝဓတ္ထိကာ ဝေရမကာသိ ဗာလာ._  

</Paragraph>

</Division>
<Division number="127" book="ja1">

<Paragraph number="3385" type="verses" book="ja1">
ဥဋ္ဌေဟိ တွံ လုဒ္ဒ ခရံ ဂဟေတွာ,_  
_ဒန္တေ ဣမေ ဆိန္ဒ ပုရာ မရာမိ;_  
_ဝဇ္ဇာသိ တံ ကောဓနံ ရာဇပုတ္တိံ,_  
_‘နာဂေါ ဟတော ဟန္ဒ ဣမဿ ဒန္တာ’”._  

</Paragraph>

</Division>
<Division number="128" book="ja1">

<Paragraph number="3386" type="verses" book="ja1">
ဥဋ္ဌာယ သော လုဒ္ဒေါ ခရံ ဂဟေတွာ,_  
_ဆေတွာန ဒန္တာနိ ဂဇုတ္တမဿ;_  
_ဝဂ္ဂူ သုဘေ အပ္ပဋိမေ ပထဗျာ,_  
_အာဒါယ ပက္ကာမိ တတော ဟိ ခိပ္ပံ._  

</Paragraph>

</Division>
<Division number="129" book="ja1">

<Paragraph number="3387" type="verses" book="ja1">
_ဘယဋ္ဋိတာ နာဂဝဓေန အဋ္ဋာ,_  
_ယေ တေ နာဂါ အဋ္ဌ ဒိသာ ဝိဓာဝုံ;_  
_အဒိသွာန ပေါသံ ဂဇပစ္စမိတ္တံ,_  
_ပစ္စာဂမုံ ယေန သော နာဂရာဇာ._  

</Paragraph>

</Division>
<Division number="130" book="ja1">

<Paragraph number="3388" type="verses" book="ja1">
_တေ တတ္ထ ကန္ဒိတွာ ရောဒိတွာန နာဂါ,_  
_သီသေ သကေ ပံသုကံ ဩကိရိတွာ;_  
_အဂမံသု တေ သဗ္ဗေ သကံ နိကေတံ,_  
_ပုရက္ခတွာ မဟေသိံ သဗ္ဗဘဒ္ဒံ._  

</Paragraph>

</Division>
<Division number="131" book="ja1">

<Paragraph number="3389" type="verses" book="ja1">
_အာဒါယ ဒန္တာနိ ဂဇုတ္တမဿ,_  
_ဝဂ္ဂူ သုဘေ အပ္ပဋိမေ ပထဗျာ;_  
_သုဝဏ္ဏရာဇီဟိ သမန္တမောဒရေ,_  
_သော လုဒ္ဒကော ကာသိပုရံ ဥပါဂမိ;_  
ဥပနေသိ သော ရာဇကညာယ ဒန္တေ,_  
_နာဂေါ ဟတော ဟန္ဒ ဣမဿ ဒန္တာ._  

</Paragraph>

</Division>
<Division number="132" book="ja1">

<Paragraph number="3390" type="verses" book="ja1">
_ဒိသွာန ဒန္တာနိ ဂဇုတ္တမဿ,_  
_ဘတ္တုပ္ပိယဿ ပုရိမာယ ဇာတိယာ;_  
_တတ္ထေဝ တဿာ ဟဒယံ အဖာလိ,_  
_တေနေဝ သာ ကာလမကာသိ ဗာလာ._  

</Paragraph>

</Division>
<Division number="133" book="ja1">

<Paragraph number="3391" type="verses" book="ja1">
_သမ္ဗောဓိပတ္တော သ မဟာနုဘာဝေါ,_  
_သိတံ အကာသိ ပရိသာယ မဇ္ဈေ;_  
_ပုစ္ဆိံသု ဘိက္ခူ သုဝိမုတ္တစိတ္တာ,_  
_“နာကာရဏေ ပါတုကရောန္တိ ဗုဒ္ဓါ._  

</Paragraph>

</Division>
<Division number="134" book="ja1">

<Paragraph number="3392" type="verses" book="ja1">
_ယမဒ္ဒသာထ ဒဟရိံ ကုမာရိံ,_  
_ကာသာယဝတ္ထံ အနဂါရိယံ စရန္တိံ;_  
_သာ ခေါ တဒါ ရာဇကညာ အဟောသိ,_  
_အဟံ တဒါ နာဂရာဇာ အဟောသိံ._  

</Paragraph>

</Division>
<Division number="135" book="ja1">

<Paragraph number="3393" type="verses" book="ja1">
_အာဒါယ ဒန္တာနိ ဂဇုတ္တမဿ,_  
_ဝဂ္ဂူ သုဘေ အပ္ပဋိမေ ပထဗျာ;_  
_ယော လုဒ္ဒကော ကာသိပုရံ ဥပါဂမိ,_  
_သော ခေါ တဒါ ဒေဝဒတ္တော အဟောသိ”._  

</Paragraph>

</Division>
<Division number="136" book="ja1">

<Paragraph number="3394" type="verses" book="ja1">
_အနာဝသူရံ စိရရတ္တသံသိတံ,_  
ဥစ္စာဝစံ စရိတမိဒံ ပုရာဏံ;_  
_ဝီတဒ္ဒရော ဝီတသောကော ဝိသလ္လော,_  
_သယံ အဘိညာယ အဘာသိ ဗုဒ္ဓေါ._  

</Paragraph>

</Division>
<Division number="137" book="ja1">

<Paragraph number="3395" type="verses" book="ja1">
_“အဟံ ဝေါ တေန ကာလေန,_  
_အဟောသိံ တတ္ထ ဘိက္ခဝေါ;_  
_နာဂရာဇာ တဒါ ဟောမိ,_  
_ဧဝံ ဓာရေထ ဇာတကန်”တိ._  


</Paragraph>
</Division>

<Paragraph number="3396" type="center" book="ja1">
ဆဒ္ဒန္တဇာတကံ စတုတ္ထံ.
</Paragraph>