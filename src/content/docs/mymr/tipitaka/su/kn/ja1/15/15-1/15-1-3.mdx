---
title: 15.1.3 သိဝိဇာတက
tableOfContents: false
sidebar:
  order: 3
type: tipitaka
basket: su
book: ja1
review:
  current: review
  updated: '2025-10-23T09:13:39.584977'
  updated_by: ''
  notes: ''
  history:
  - state: review
    date: '2025-10-23T09:13:39.584977'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="52" book="ja1" e="ch" v="22" p="316">

<Paragraph number="2906" type="verses" book="ja1">
_“ဒူရေ အပဿံ ထေရောဝ,_  
_စက္ခုံ ယာစိတုမာဂတော;_  
_ဧကနေတ္တာ ဘဝိဿာမ,_  
_စက္ခုံ မေ ဒေဟိ ယာစိတော”._  

</Paragraph>

</Division>
<Division number="53" book="ja1" e="ch" v="22" p="316">

<Paragraph number="2907" type="verses" book="ja1">
_“ကေနာနုသိဋ္ဌော ဣဓ မာဂတောသိ,_  
_ဝနိဗ္ဗက စက္ခုပထာနိ ယာစိတုံ;_  
_သုဒုစ္စဇံ ယာစသိ ဥတ္တမင်္ဂံ,_  
_ယမာဟု နေတ္တံ ပုရိသေန ဒုစ္စဇံ”._  

</Paragraph>

</Division>
<Division number="54" book="ja1" e="ch" v="22" p="316">

<Paragraph number="2908" type="verses" book="ja1">
_“ယမာဟု ဒေဝေသု သုဇမ္ပတီတိ,_  
_မဃဝါတိ နံ အာဟု မနုဿလောကေ;_  
_တေနာနုသိဋ္ဌော ဣဓ မာဂတောသ္မိ,_  
_ဝနိဗ္ဗကော စက္ခုပထာနိ ယာစိတုံ._  

</Paragraph>

</Division>
<Division number="55" book="ja1" e="ch" v="22" p="316">

<Paragraph number="2909" type="verses" book="ja1">
_ဝနိဗ္ဗတော မယှ ဝနိံ အနုတ္တရံ,_  
_ဒဒါဟိ တေ စက္ခုပထာနိ ယာစိတော;_  
_ဒဒါဟိ မေ စက္ခုပထံ အနုတ္တရံ,_  
_ယမာဟု နေတ္တံ ပုရိသေန ဒုစ္စဇံ”._  

</Paragraph>

</Division>
<Division number="56" book="ja1" e="ch" v="22" p="316">

<Paragraph number="2910" type="verses" book="ja1">
_“ယေန အတ္ထေန အာဂစ္ဆိ,_  
_ယမတ္ထမဘိပတ္ထယံ;_  
_တေ တေ ဣဇ္ဈန္တု သင်္ကပ္ပါ,_  
_လဘ စက္ခူနိ ဗြာဟ္မဏ._  

</Paragraph>

</Division>
<Division number="57" book="ja1" e="ch" v="22" p="282">

<Paragraph number="2911" type="verses" book="ja1">
_ဧကံ တေ ယာစမာနဿ,_  
ဥဘယာနိ ဒဒါမဟံ;_  
_သ စက္ခုမာ ဂစ္ဆ ဇနဿ ပေက္ခတော,_  
_ယဒိစ္ဆသေ တွံ တဒတေ သမိဇ္ဈတု”._  

</Paragraph>

</Division>
<Division number="58" book="ja1" e="ch" v="22" p="364">

<Paragraph number="2912" type="verses" book="ja1">
_“မာ နော ဒေဝ အဒါ စက္ခုံ,_  
_မာ နော သဗ္ဗေ ပရာကရိ;_  
_ဓနံ ဒေဟိ မဟာရာဇ,_  
_မုတ္တာ ဝေဠုရိယာ ဗဟူ._  

</Paragraph>

</Division>
<Division number="59" book="ja1" e="ch" v="22" p="317">

<Paragraph number="2913" type="verses" book="ja1">
_ယုတ္တေ ဒေဝ ရထေ ဒေဟိ,_  
_အာဇာနီယေ စလင်္ကတေ;_  
_နာဂေ ဒေဟိ မဟာရာဇ,_  
_ဟေမကပ္ပနဝါသသေ._  

</Paragraph>

</Division>
<Division number="60" book="ja1" e="ch" v="22" p="317">

<Paragraph number="2914" type="verses" book="ja1">
_ယထာ တံ သိဝယော သဗ္ဗေ,_  
_သယောဂ္ဂါ သရထာ သဒါ;_  
_သမန္တာ ပရိကိရေယျုံ,_  
_ဧဝံ ဒေဟိ ရထေသဘ”._  

</Paragraph>

</Division>
<Division number="61" book="ja1" e="ch" v="22" p="317">

<Paragraph number="2915" type="verses" book="ja1">
_“ယော ဝေ ဒဿန္တိ ဝတွာန,_  
_အဒါနေ ကုရုတေ မနော;_  
_ဘူမျံ သော ပတိတံ ပါသံ,_  
_ဂီဝါယံ ပဋိမုဉ္စတိ._  

</Paragraph>

</Division>
<Division number="62" book="ja1" e="ch" v="22" p="317">

<Paragraph number="2916" type="verses" book="ja1">
_ယော ဝေ ဒဿန္တိ ဝတွာန,_  
_အဒါနေ ကုရုတေ မနော;_  
_ပါပါ ပါပတရော ဟောတိ,_  
_သမ္ပတ္တော ယမသာဓနံ._  

</Paragraph>

</Division>
<Division number="63" book="ja1" e="ch" v="22" p="317">

<Paragraph number="2917" type="verses" book="ja1">
_ယဉှိ ယာစေ တဉှိ ဒဒေ,_  
_ယံ န ယာစေ န တံ ဒဒေ;_  
_သွာဟံ တမေဝ ဒဿာမိ,_  
_ယံ မံ ယာစတိ ဗြာဟ္မဏော”._  

</Paragraph>

</Division>
<Division number="64" book="ja1" e="ch" v="22" p="317">

<Paragraph number="2918" type="verses" book="ja1">
_“အာယုံ နု ဝဏ္ဏံ နု သုခံ ဗလံ နု,_  
_ကိံ ပတ္ထယာနော နု ဇနိန္ဒ ဒေသိ;_  
_ကထဉှိ ရာဇာ သိဝိနံ အနုတ္တရော,_  
_စက္ခူနိ ဒဇ္ဇာ ပရလောကဟေတု”._  

</Paragraph>

</Division>
<Division number="65" book="ja1" e="ch" v="22" p="317">

<Paragraph number="2919" type="verses" book="ja1">
_“န ဝါဟမေတံ ယသသာ ဒဒါမိ,_  
_န ပုတ္တမိစ္ဆေ န ဓနံ န ရဋ္ဌံ;_  
_သတဉ္စ ဓမ္မော စရိတော ပုရာဏော,_  
ဣစ္စေဝ ဒါနေ ရမတေ မနော မမ”._  
_( )_  

</Paragraph>

</Division>
<Division number="66" book="ja1" e="ch" v="22" p="317">

<Paragraph number="2920" type="verses" book="ja1">
_“သခါ စ မိတ္တော စ မမာသိ သီဝိက,_  
_သုသိက္ခိတော သာဓု ကရောဟိ မေ ဝစော;_  
ဥဒ္ဓရိတွာ စက္ခူနိ မမံ ဇိဂီသတော,_  
_ဟတ္ထေသု ဌပေဟိ ဝနိဗ္ဗကဿ”._  

</Paragraph>

</Division>
<Division number="67" book="ja1" e="ch" v="22" p="318">

<Paragraph number="2921" type="verses" book="ja1">
_စောဒိတော သိဝိရာဇေန,_  
_သီဝိကော ဝစနင်္ကရော;_  
_ရညော စက္ခူနုဒ္ဓရိတွာ,_  
_ဗြာဟ္မဏဿူပနာမယိ;_  
_သစက္ခု ဗြာဟ္မဏော အာသိ,_  
_အန္ဓော ရာဇာ ဥပါဝိသိ._  

</Paragraph>

</Division>
<Division number="68" book="ja1" e="ch" v="22" p="318">

<Paragraph number="2922" type="verses" book="ja1">
_တတော သော ကတိပါဟဿ,_  
ဥပရူဠှေသု စက္ခုသု;_  
_သူတံ အာမန္တယီ ရာဇာ,_  
_သိဝီနံ ရဋ္ဌဝဍ္ဎနော._  

</Paragraph>

</Division>
<Division number="69" book="ja1" e="ch" v="22" p="318">

<Paragraph number="2923" type="verses" book="ja1">
_“ယောဇေဟိ သာရထိ ယာနံ,_  
_ယုတ္တဉ္စ ပဋိဝေဒယ;_  
ဥယျာနဘူမိံ ဂစ္ဆာမ,_  
_ပေါက္ခရညော ဝနာနိ စ”._  

</Paragraph>

</Division>
<Division number="70" book="ja1" e="ch" v="22" p="318">

<Paragraph number="2924" type="verses" book="ja1">
_သော စ ပေါက္ခရဏီတီရေ,_  
_ပလ္လင်္ကေန ဥပါဝိသိ;_  
_တဿ သက္ကော ပါတုရဟု,_  
_ဒေဝရာဇာ သုဇမ္ပတိ._  

</Paragraph>

</Division>
<Division number="71" book="ja1" e="ch" v="22" p="318">

<Paragraph number="2925" type="verses" book="ja1">
_“သက္ကောဟမသ္မိ ဒေဝိန္ဒော,_  
_အာဂတောသ္မိ တဝန္တိကေ;_  
_ဝရံ ဝရဿု ရာဇီသိ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="72" book="ja1" e="ch" v="22" p="318">

<Paragraph number="2926" type="verses" book="ja1">
_“ပဟူတံ မေ ဓနံ သက္က,_  
_ဗလံ ကောသော စနပ္ပကော;_  
_အန္ဓဿ မေ သတော ဒါနိ,_  
_မရဏညေဝ ရုစ္စတိ”._  

</Paragraph>

</Division>
<Division number="73" book="ja1" e="ch" v="22" p="318">

<Paragraph number="2927" type="verses" book="ja1">
_“ယာနိ သစ္စာနိ ဒွိပဒိန္ဒ,_  
_တာနိ ဘာသဿု ခတ္တိယ;_  
_သစ္စံ တေ ဘဏမာနဿ,_  
_ပုန စက္ခု ဘဝိဿတိ”._  

</Paragraph>

</Division>
<Division number="74" book="ja1" e="ch" v="22" p="318">

<Paragraph number="2928" type="verses" book="ja1">
_“ယေ မံ ယာစိတုမာယန္တိ,_  
_နာနာဂေါတ္တာ ဝနိဗ္ဗကာ;_  
_ယောပိ မံ ယာစတေ တတ္ထ,_  
_သောပိ မေ မနသော ပိယော;_  
_ဧတေန သစ္စဝဇ္ဇေန,_  
_စက္ခု မေ ဥပပဇ္ဇထ._  

</Paragraph>

</Division>
<Division number="75" book="ja1" e="ch" v="22" p="318">

<Paragraph number="2929" type="verses" book="ja1">
_ယံ မံ သော ယာစိတုံ အာဂါ,_  
_ဒေဟိ စက္ခုန္တိ ဗြာဟ္မဏော;_  
_တဿ စက္ခူနိ ပါဒါသိံ,_  
_ဗြာဟ္မဏဿ ဝနိဗ္ဗတော._  

</Paragraph>

</Division>
<Division number="76" book="ja1" e="ch" v="22" p="318">

<Paragraph number="2930" type="verses" book="ja1">
_ဘိယျော မံ အာဝိသီ ပီတိ,_  
_သောမနဿဉ္စနပ္ပကံ;_  
_ဧတေန သစ္စဝဇ္ဇေန,_  
_ဒုတိယံ မေ ဥပပဇ္ဇထ”._  

</Paragraph>

</Division>
<Division number="77" book="ja1" e="ch" v="22" p="318">

<Paragraph number="2931" type="verses" book="ja1">
_“ဓမ္မေန ဘာသိတာ ဂါထာ,_  
_သိဝီနံ ရဋ္ဌဝဍ္ဎန;_  
_ဧတာနိ တဝ နေတ္တာနိ,_  
_ဒိဗ္ဗာနိ ပဋိဒိဿရေ._  

</Paragraph>

</Division>
<Division number="78" book="ja1" e="ch" v="22" p="318">

<Paragraph number="2932" type="verses" book="ja1">
_တိရောကုဋ္ဋံ တိရောသေလံ,_  
_သမတိဂ္ဂယှ ပဗ္ဗတံ;_  
_သမန္တာ ယောဇနသတံ,_  
_ဒဿနံ အနုဘောန္တု တေ”._  

</Paragraph>

</Division>
<Division number="79" book="ja1" e="ch" v="22" p="319">

<Paragraph number="2933" type="verses" book="ja1">
_“ကော နီဓ ဝိတ္တံ န ဒဒေယျ ယာစိတော,_  
_အပိ ဝိသိဋ္ဌံ သုပိယမ္ပိ အတ္တနော;_  
_တဒိင်္ဃ သဗ္ဗေ သိဝယော သမာဂတာ,_  
_ဒိဗ္ဗာနိ နေတ္တာနိ မမဇ္ဇ ပဿထ._  

</Paragraph>

</Division>
<Division number="80" book="ja1" e="ch" v="22" p="319">

<Paragraph number="2934" type="verses" book="ja1">
_တိရောကုဋ္ဋံ တိရောသေလံ,_  
_သမတိဂ္ဂယှ ပဗ္ဗတံ;_  
_သမန္တာ ယောဇနသတံ,_  
_ဒဿနံ အနုဘောန္တိ မေ._  

</Paragraph>

</Division>
<Division number="81" book="ja1" e="ch" v="22" p="319">

<Paragraph number="2935" type="verses" book="ja1">
_န စာဂမတ္တာ ပရမတ္ထိ ကိဉ္စိ,_  
_မစ္စာနံ ဣဓ ဇီဝိတေ;_  
_ဒတွာန မာနုသံ စက္ခုံ,_  
_လဒ္ဓံ မေ စက္ခုံ အမာနုသံ._  

</Paragraph>

</Division>
<Division number="82" book="ja1" e="ch" v="22" p="319">

<Paragraph number="2936" type="verses" book="ja1">
_ဧတမ္ပိ ဒိသွာ သိဝယော,_  
_ဒေထ ဒါနာနိ ဘုဉ္ဇထ;_  
_ဒတွာ စ ဘုတွာ စ ယထာနုဘာဝံ,_  
_အနိန္ဒိတာ သဂ္ဂမုပေထ ဌာနန်”တိ._  


</Paragraph>
</Division>

<Paragraph number="2937" type="center" book="ja1">
သိဝိဇာတကံ တတိယံ.
</Paragraph>