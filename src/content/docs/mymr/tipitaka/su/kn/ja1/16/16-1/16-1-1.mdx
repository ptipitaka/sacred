---
title: "16.1.1 ကိံဆန္ဒဇာတက"
tableOfContents: false
sidebar:
  order: 1
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja1" e="ch" v="22" p="358">

<Paragraph number="3256" type="verses" book="ja1">
_“ကိံဆန္ဒော ကိမဓိပ္ပါယော,_  
_ဧကော သမ္မသိ ဃမ္မနိ;_  
_ကိံ ပတ္ထယာနော ကိံ ဧသံ,_  
_ကေန အတ္ထေန ဗြာဟ္မဏ”._  

</Paragraph>

</Division>
<Division number="2" book="ja1" e="ch" v="22" p="358">

<Paragraph number="3257" type="verses" book="ja1">
_“ယထာ မဟာ ဝါရိဓရော,_  
_ကုမ္ဘော သုပရိဏာဟဝါ;_  
_တထူပမံ အမ္ဗပက္ကံ,_  
_ဝဏ္ဏဂန္ဓရသုတ္တမံ._  

</Paragraph>

</Division>
<Division number="3" book="ja1" e="ch" v="22" p="358">

<Paragraph number="3258" type="verses" book="ja1">
_တံ ဝုယှမာနံ သောတေန,_  
_ဒိသွာနာမလမဇ္ဈိမေ;_  
_ပါဏီဟိ နံ ဂဟေတွာန,_  
_အဂျာယတနမာဟရိံ._  

</Paragraph>

</Division>
<Division number="4" book="ja1" e="ch" v="22" p="358">

<Paragraph number="3259" type="verses" book="ja1">
_တတော ကဒလိပတ္တေသု,_  
_နိက္ခိပိတွာ သယံ အဟံ;_  
_သတ္ထေန နံ ဝိကပ္ပေတွာ,_  
_ခုပ္ပိပါသံ အဟာသိ မေ._  

</Paragraph>

</Division>
<Division number="5" book="ja1" e="ch" v="22" p="358">

<Paragraph number="3260" type="verses" book="ja1">
_သောဟံ အပေတဒရထော,_  
_ဗျန္တီဘူတော ဒုခက္ခမော;_  
_အဿာဒံ နာဓိဂစ္ဆာမိ,_  
_ဖလေသွညေသု ကေသုစိ._  

</Paragraph>

</Division>
<Division number="6" book="ja1" e="ch" v="22" p="358">

<Paragraph number="3261" type="verses" book="ja1">
_သောသေတွာ နူန မရဏံ,_  
_တံ မမံ အာဝဟိဿတိ;_  
_အမ္ဗံ ယဿ ဖလံ သာဒု,_  
_မဓုရဂ္ဂံ မနောရမံ;_  
_ယမုဒ္ဓရိံ ဝုယှမာနံ,_  
ဥဒဓိသ္မာ မဟဏ္ဏဝေ._  

</Paragraph>

</Division>
<Division number="7" book="ja1" e="ch" v="22" p="358">

<Paragraph number="3262" type="verses" book="ja1">
_အက္ခာတံ တေ မယာ သဗ္ဗံ,_  
_ယသ္မာ ဥပဝသာမဟံ;_  
_ရမ္မံ ပတိ နိသိန္နောသ္မိ,_  
_ပုထုလောမာယုတာ ပုထု._  

</Paragraph>

</Division>
<Division number="8" book="ja1" e="ch" v="22" p="358">

<Paragraph number="3263" type="verses" book="ja1">
_တွဉ္စ ခေါ မေဝ အက္ခာဟိ,_  
_အတ္တာနမပလာယိနိ;_  
_ကာ ဝါ တွမသိ ကလျာဏိ,_  
_ကိဿ ဝါ တွံ သုမဇ္ဈိမေ._  

</Paragraph>

</Division>
<Division number="9" book="ja1" e="ch" v="22" p="358">

<Paragraph number="3264" type="verses" book="ja1">
_ရုပ္ပပဋ္ဋပလိမဋ္ဌီဝ,_  
_ဗျဂ္ဃီဝ ဂိရိသာနုဇာ;_  
_ယာ သန္တိ နာရိယော ဒေဝေသု,_  
_ဒေဝါနံ ပရိစာရိကာ._  

</Paragraph>

</Division>
<Division number="10" book="ja1" e="ch" v="22" p="358">

<Paragraph number="3265" type="verses" book="ja1">
_ယာ စ မနုဿလောကသ္မိံ,_  
_ရူပေနာနွာဂတိတ္ထိယော;_  
_ရူပေန တေ သဒိသီ နတ္ထိ,_  
_ဒေဝေသု ဂန္ဓဗ္ဗမနုဿလောကေ;_  
_ပုဋ္ဌာသိ မေ စာရုပုဗ္ဗင်္ဂိ,_  
_ဗြူဟိ နာမဉ္စ ဗန္ဓဝေ”._  

</Paragraph>

</Division>
<Division number="11" book="ja1" e="ch" v="22" p="359">

<Paragraph number="3266" type="verses" book="ja1">
_“ယံ တွံ ပတိ နိသိန္နောသိ,_  
_ရမ္မံ ဗြာဟ္မဏ ကောသိကိံ;_  
_သာဟံ ဘုသာလယာဝုတ္ထာ,_  
_ဝရဝါရိဝဟောဃသာ._  

</Paragraph>

</Division>
<Division number="12" book="ja1" e="ch" v="22" p="359">

<Paragraph number="3267" type="verses" book="ja1">
_နာနာဒုမဂဏာကိဏ္ဏာ,_  
_ဗဟုကာ ဂိရိကန္ဒရာ;_  
_မမေဝ ပမုခါ ဟောန္တိ,_  
_အဘိသန္ဒန္တိ ပါဝုသေ._  

</Paragraph>

</Division>
<Division number="13" book="ja1" e="ch" v="22" p="359">

<Paragraph number="3268" type="verses" book="ja1">
_အထော ဗဟူ ဝနတောဒါ,_  
_နီလဝါရိဝဟိန္ဓရာ;_  
_ဗဟုကာ နာဂဝိတ္တောဒါ,_  
_အဘိသန္ဒန္တိ ဝါရိနာ._  

</Paragraph>

</Division>
<Division number="14" book="ja1" e="ch" v="22" p="359">

<Paragraph number="3269" type="verses" book="ja1">
_တာ အမ္ဗဇမ္ဗုလဗုဇာ,_  
_နီပါ တာလာ စုဒုမ္ဗရာ;_  
_ဗဟူနိ ဖလဇာတာနိ,_  
_အာဝဟန္တိ အဘိဏှသော._  

</Paragraph>

</Division>
<Division number="15" book="ja1" e="ch" v="22" p="359">

<Paragraph number="3270" type="verses" book="ja1">
_ယံ ကိဉ္စိ ဥဘတော တီရေ,_  
_ဖလံ ပတတိ အမ္ဗုနိ;_  
_အသံသယံ တံ သောတဿ,_  
_ဖလံ ဟောတိ ဝသာနုဂံ._  

</Paragraph>

</Division>
<Division number="16" book="ja1" e="ch" v="22" p="359">

<Paragraph number="3271" type="verses" book="ja1">
_ဧတဒညာယ မေဓာဝိ,_  
_ပုထုပည သုဏောဟိ မေ;_  
_မာ ရောစယ မဘိသင်္ဂံ,_  
_ပဋိသေဓ ဇနာဓိပ._  

</Paragraph>

</Division>
<Division number="17" book="ja1" e="ch" v="22" p="359">

<Paragraph number="3272" type="verses" book="ja1">
_န ဝါဟံ ဝဍ္ဎဝံ မညေ,_  
_ယံ တွံ ရဋ္ဌာဘိဝဍ္ဎန;_  
_အာစေယျမာနော ရာဇိသိ,_  
_မရဏံ အဘိကင်္ခသိ._  

</Paragraph>

</Division>
<Division number="18" book="ja1" e="ch" v="22" p="359">

<Paragraph number="3273" type="verses" book="ja1">
_တဿ ဇာနန္တိ ပိတရော,_  
_ဂန္ဓဗ္ဗာ စ သဒေဝကာ;_  
_ယေ စာပိ ဣသယော လောကေ,_  
_သညတတ္တာ တပဿိနော;_  
_အသံသယံ တေပိ ဇာနန္တိ,_  
_ပဋ္ဌဘူတာ ယသဿိနော”._  

</Paragraph>

</Division>
<Division number="19" book="ja1" e="ch" v="22" p="359">

<Paragraph number="3274" type="verses" book="ja1">
_“ဧဝံ ဝိဒိတွာ ဝိဒူ သဗ္ဗဓမ္မံ,_  
_ဝိဒ္ဓံသနံ စဝနံ ဇီဝိတဿ;_  
_န စီယတီ တဿ နရဿ ပါပံ,_  
_သစေ န စေတေတိ ဝဓာယ တဿ._  

</Paragraph>

</Division>
<Division number="20" book="ja1" e="ch" v="22" p="359">

<Paragraph number="3275" type="verses" book="ja1">
ဣသိပူဂသမညာတေ,_  
_ဧဝံ လောကျာ ဝိဒိတာ သတိ;_  
_အနရိယပရိသမ္ဘာသေ,_  
_ပါပကမ္မံ ဇိဂီသသိ._  

</Paragraph>

</Division>
<Division number="21" book="ja1" e="ch" v="22" p="359">

<Paragraph number="3276" type="verses" book="ja1">
_သစေ အဟံ မရိဿာမိ,_  
_တီရေ တေ ပုထုသုဿောဏိ;_  
_အသံသယံ တံ အသိလောကော,_  
_မယိ ပေတေ အာဂမိဿတိ._  

</Paragraph>

</Division>
<Division number="22" book="ja1" e="ch" v="22" p="360">

<Paragraph number="3277" type="verses" book="ja1">
_တသ္မာ ဟိ ပါပကံ ကမ္မံ,_  
_ရက္ခဿေဝ သုမဇ္ဈိမေ;_  
_မာ တံ သဗ္ဗော ဇနော ပစ္ဆာ,_  
_ပကုဋ္ဌာယိ မယိ မတေ”._  

</Paragraph>

</Division>
<Division number="23" book="ja1" e="ch" v="22" p="360">

<Paragraph number="3278" type="verses" book="ja1">
_“အညာတမေတံ အဝိသယှသာဟိ,_  
_အတ္တာနမမ္ဗဉ္စ ဒဒါမိ တေ တံ;_  
_သော ဒုစ္စဇေ ကာမဂုဏေ ပဟာယ,_  
_သန္တိဉ္စ ဓမ္မဉ္စ အဓိဋ္ဌိတောသိ._  

</Paragraph>

</Division>
<Division number="24" book="ja1" e="ch" v="22" p="360">

<Paragraph number="3279" type="verses" book="ja1">
_ယော ဟိတွာ ပုဗ္ဗသညောဂံ,_  
_ပစ္ဆာ သံယောဇနေ ဌိတော;_  
_အဓမ္မဉ္စေဝ စရတိ,_  
_ပါပဉ္စဿ ပဝဍ္ဎတိ._  

</Paragraph>

</Division>
<Division number="25" book="ja1" e="ch" v="22" p="360">

<Paragraph number="3280" type="verses" book="ja1">
_ဧဟိ တံ ပါပယိဿာမိ,_  
_ကာမံ အပ္ပေါဿုကော ဘဝ;_  
ဥပါနယာမိ သီတသ္မိံ,_  
_ဝိဟရာဟိ အနုဿုကော._  

</Paragraph>

</Division>
<Division number="26" book="ja1" e="ch" v="22" p="360">

<Paragraph number="3281" type="verses" book="ja1">
_တံ ပုပ္ဖရသမတ္တေဘိ,_  
_ဝက္ကင်္ဂေဟိ အရိန္ဒမ;_  
_ကောဉ္စာ မယူရာ ဒိဝိယာ,_  
_ကောလဋ္ဌိမဓုသာဠိကာ;_  
_ကူဇိတာ ဟံသပူဂေဟိ,_  
_ကောကိလေတ္ထ ပဗောဓရေ._  

</Paragraph>

</Division>
<Division number="27" book="ja1" e="ch" v="22" p="360">

<Paragraph number="3282" type="verses" book="ja1">
_အမ္ဗေတ္ထ ဝိပ္ပသာခဂ္ဂါ,_  
_ပလာလခလသန္နိဘာ;_  
_ကောသမ္ဗသဠလာ နီပါ,_  
_ပက္ကတာလဝိလမ္ဗိနော”._  

</Paragraph>

</Division>
<Division number="28" book="ja1" e="ch" v="22" p="360">

<Paragraph number="3283" type="verses" book="ja1">
_“မာလီ တိရိဋီ ကာယူရီ,_  
_အင်္ဂဒီ စန္ဒနုဿဒေါ;_  
_ရတ္တိံ တွံ ပရိစာရေသိ,_  
_ဒိဝါ ဝေဒေသိ ဝေဒနံ._  

</Paragraph>

</Division>
<Division number="29" book="ja1" e="ch" v="22" p="360">

<Paragraph number="3284" type="verses" book="ja1">
_သောဠသိတ္ထိသဟဿာနိ,_  
_ယာ တေမာ ပရိစာရိကာ;_  
_ဧဝံ မဟာနုဘာဝေါသိ,_  
_အဗ္ဘုတော လောမဟံသနော._  

</Paragraph>

</Division>
<Division number="30" book="ja1" e="ch" v="22" p="360">

<Paragraph number="3285" type="verses" book="ja1">
_ကိံ ကမ္မမကရီ ပုဗ္ဗေ,_  
_ပါပံ အတ္တဒုခါဝဟံ;_  
_ယံ ကရိတွာ မနုဿေသု,_  
_ပိဋ္ဌိမံသာနိ ခါဒသိ”._  

</Paragraph>

</Division>
<Division number="31" book="ja1" e="ch" v="22" p="360">

<Paragraph number="3286" type="verses" book="ja1">
_“အဇ္ဈေနာနိ ပဋိဂ္ဂယှ,_  
_ကာမေသု ဂဓိတော အဟံ;_  
_အစရိံ ဒီဃမဒ္ဓါနံ,_  
_ပရေသံ အဟိတာယဟံ._  

</Paragraph>

</Division>
<Division number="32" book="ja1" e="ch" v="22" p="360">

<Paragraph number="3287" type="verses" book="ja1">
_ယော ပိဋ္ဌိမံသိကော ဟောတိ,_  
_ဧဝံ ဥက္ကစ္စ ခါဒတိ;_  
_ယထာဟံ အဇ္ဇ ခါဒါမိ,_  
_ပိဋ္ဌိမံသာနိ အတ္တနော”တိ._  


</Paragraph>
</Division>

<Paragraph number="3288" type="center" book="ja1">
ကိံဆန္ဒဇာတကံ ပဌမံ.
</Paragraph>