---
title: "16.1.2 ကုမ္ဘဇာတက"
tableOfContents: false
sidebar:
  order: 2
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="33" book="ja1" e="ch" v="22" p="361">

<Paragraph number="3289" type="verses" book="ja1">
_“ကော ပါတုရာသီ တိဒိဝါ နဘမှိ,_  
_ဩဘာသယံ သံဝရိံ စန္ဒိမာဝ;_  
_ဂတ္တေဟိ တေ ရသ္မိယော နိစ္ဆရန္တိ,_  
_သတေရတာ ဝိဇ္ဇုရိဝန္တလိက္ခေ._  

</Paragraph>

</Division>
<Division number="34" book="ja1" e="ch" v="22" p="361">

<Paragraph number="3290" type="verses" book="ja1">
_သော ဆိန္နဝါတံ ကမသီ အဃမှိ,_  
_ဝေဟာယသံ ဂစ္ဆသိ တိဋ္ဌသီ စ;_  
ဣဒ္ဓီ နု တေ ဝတ္ထုကတာ သုဘာဝိတာ,_  
_အနဒ္ဓဂူနံ အပိ ဒေဝတာနံ._  

</Paragraph>

</Division>
<Division number="35" book="ja1" e="ch" v="22" p="361">

<Paragraph number="3291" type="verses" book="ja1">
_ဝေဟာယသံ ဂမ္မမာဂမ္မ တိဋ္ဌသိ,_  
_ကုမ္ဘံ ကိဏာထာတိ ယမေတမတ္ထံ;_  
_ကော ဝါ တုဝံ ကိဿ ဝါ တာယ ကုမ္ဘော,_  
_အက္ခာဟိ မေ ဗြာဟ္မဏ ဧတမတ္ထံ”._  

</Paragraph>

</Division>
<Division number="36" book="ja1" e="ch" v="22" p="361">

<Paragraph number="3292" type="verses" book="ja1">
_“န သပ္ပိကုမ္ဘော နပိ တေလကုမ္ဘော,_  
_န ဖာဏိတဿ န မဓုဿ ကုမ္ဘော;_  
_ကုမ္ဘဿ ဝဇ္ဇာနိ အနပ္ပကာနိ,_  
_ဒေါသေ ဗဟူ ကုမ္ဘဂတေ သုဏာထ._  

</Paragraph>

</Division>
<Division number="37" book="ja1" e="ch" v="22" p="361">

<Paragraph number="3293" type="verses" book="ja1">
_ဂဠေယျ ယံ ပိတွာ ပတေ ပပါတံ,_  
_သောဗ္ဘံ ဂုဟံ စန္ဒနိယောဠိဂလ္လံ;_  
_ဗဟုမ္ပိ ဘုဉ္ဇေယျ အဘောဇနေယျံ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="38" book="ja1" e="ch" v="22" p="361">

<Paragraph number="3294" type="verses" book="ja1">
_ယံ ပိတွ စိတ္တသ္မိမနေသမာနော,_  
_အာဟိဏ္ဍတီ ဂေါရိဝ ဘက္ခသာဒီ;_  
_အနာထမာနော ဥပဂါယတိ နစ္စတိ စ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="39" book="ja1" e="ch" v="22" p="362">

<Paragraph number="3295" type="verses" book="ja1">
_ယံ ဝေ ပိဝိတွာ အစေလောဝ နဂ္ဂေါ,_  
_စရေယျ ဂါမေ ဝိသိခန္တရာနိ;_  
_သမ္မူဠှစိတ္တော အတိဝေလသာယီ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="40" book="ja1" e="ch" v="22" p="362">

<Paragraph number="3296" type="verses" book="ja1">
_ယံ ပိတွ ဥဋ္ဌာယ ပဝေဓမာနော,_  
_သီသဉ္စ ဗာဟုဉ္စ ပစာလယန္တော;_  
_သော နစ္စတီ ဒါရုကဋလ္လကောဝ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="41" book="ja1" e="ch" v="22" p="362">

<Paragraph number="3297" type="verses" book="ja1">
_ယံ ဝေ ပိဝိတွာ အဂ္ဂိဒဍ္ဎာ သယန္တိ,_  
_အထော သိဂါလေဟိပိ ခါဒိတာသေ;_  
_ဗန္ဓံ ဝဓံ ဘောဂဇာနိဉ္စုပေန္တိ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="42" book="ja1" e="ch" v="22" p="362">

<Paragraph number="3298" type="verses" book="ja1">
_ယံ ပိတွ ဘာသေယျ အဘာသနေယျံ,_  
_သဘာယမာသီနော အပေတဝတ္ထော;_  
_သမ္မက္ခိတော ဝန္တဂတော ဗျသန္နော,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="43" book="ja1" e="ch" v="22" p="362">

<Paragraph number="3299" type="verses" book="ja1">
_ယံ ဝေ ပိဝိတွာ ဥက္ကဋ္ဌော အာဝိလက္ခော,_  
_မမေဝ သဗ္ဗာ ပထဝီတိ မညေ;_  
_န မေ သမော စာတုရန္တောပိ ရာဇာ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="44" book="ja1" e="ch" v="22" p="362">

<Paragraph number="3300" type="verses" book="ja1">
_မာနာတိမာနာ ကလဟာနိ ပေသုဏီ,_  
_ဒုဗ္ဗဏ္ဏိနီ နဂ္ဂယိနီ ပလာယိနီ;_  
_စောရာန ဓုတ္တာန ဂတီ နိကေတော,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="45" book="ja1" e="ch" v="22" p="362">

<Paragraph number="3301" book="ja1">
ဣဒ္ဓါနိ ဖီတာနိ ကုလာနိ အဿု,_  
_အနေကသာဟဿဓနာနိ လောကေ;_  
ဥစ္ဆိန္နဒါယဇ္ဇကတာနိမာယ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="46" book="ja1" e="ch" v="22" p="363">

<Paragraph number="3302" type="verses" book="ja1">
_ဓညံ ဓနံ ရဇတံ ဇာတရူပံ,_  
_ခေတ္တံ ဂဝံ ယတ္ထ ဝိနာသယန္တိ;_  
ဥစ္ဆေဒနီ ဝိတ္တဝတံ ကုလာနံ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="47" book="ja1" e="ch" v="22" p="363">

<Paragraph number="3303" type="verses" book="ja1">
_ယံ ဝေ ပိတွာ ဒိတ္တရူပေါဝ ပေါသော,_  
_အက္ကောသတိ မာတရံ ပိတရဉ္စ;_  
_သဿုမ္ပိ ဂဏှေယျ အထောပိ သုဏှံ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="48" book="ja1" e="ch" v="22" p="363">

<Paragraph number="3304" type="verses" book="ja1">
_ယံ ဝေ ပိတွာ ဒိတ္တရူပါဝ နာရီ,_  
_အက္ကောသတီ သသုရံ သာမိကဉ္စ;_  
_ဒါသမ္ပိ ဂဏှေ ပရိစာရကမ္ပိ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="49" book="ja1" e="ch" v="22" p="363">

<Paragraph number="3305" type="verses" book="ja1">
_ယံ ဝေ ပိဝိတွာန ဟနေယျ ပေါသော,_  
_ဓမ္မေ ဌိတံ သမဏံ ဗြာဟ္မဏံ ဝါ;_  
_ဂစ္ဆေ အပါယမ္ပိ တတောနိဒါနံ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="50" book="ja1" e="ch" v="22" p="363">

<Paragraph number="3306" type="verses" book="ja1">
_ယံ ဝေ ပိဝိတွာ ဒုစ္စရိတံ စရန္တိ,_  
_ကာယေန ဝါစာယ စ စေတသာ စ;_  
_နိရယံ ဝဇန္တိ ဒုစ္စရိတံ စရိတွာ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="51" book="ja1" e="ch" v="22" p="363">

<Paragraph number="3307" type="verses" book="ja1">
_ယံ ယာစမာနာ န လဘန္တိ ပုဗ္ဗေ,_  
_ဗဟုံ ဟိရညမ္ပိ ပရိစ္စဇန္တာ;_  
_သော တံ ပိဝိတွာ အလိကံ ဘဏာတိ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="52" book="ja1" e="ch" v="22" p="363">

<Paragraph number="3308" type="verses" book="ja1">
_ယံ ဝေ ပိတွာ ပေသနေ ပေသိယန္တော,_  
_အစ္စာယိကေ ကရဏီယမှိ ဇာတေ;_  
_အတ္ထမ္ပိ သော နပ္ပဇာနာတိ ဝုတ္တော,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="53" book="ja1" e="ch" v="22" p="364">

<Paragraph number="3309" type="verses" book="ja1">
_ဟိရီမနာပိ အဟိရီကဘာဝံ,_  
_ပါတုံ ကရောန္တိ မဒနာယ မတ္တာ;_  
_ဓီရာပိ သန္တာ ဗဟုကံ ဘဏန္တိ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="54" book="ja1" e="ch" v="22" p="364">

<Paragraph number="3310" type="verses" book="ja1">
_ယံ ဝေ ပိတွာ ဧကထူပါ သယန္တိ,_  
_အနာသကာ ထဏ္ဍိလဒုက္ခသေယျံ;_  
_ဒုဗ္ဗဏ္ဏိယံ အာယသကျဉ္စုပေန္တိ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="55" book="ja1" e="ch" v="22" p="364">

<Paragraph number="3311" type="verses" book="ja1">
_ယံ ဝေ ပိတွာ ပတ္တခန္ဓာ သယန္တိ,_  
_ဂါဝေါ ကုဋဟတာဝ န ဟိ ဝါရုဏိယာ;_  
_ဝေဂေါ နရေန သုသဟောရိဝ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="56" book="ja1" e="ch" v="22" p="364">

<Paragraph number="3312" type="verses" book="ja1">
_ယံ မနုဿာ ဝိဝဇ္ဇေန္တိ,_  
_သပ္ပံ ဃောရဝိသမိဝ;_  
_တံ လောကေ ဝိသသမာနံ,_  
_ကော နရော ပါတုမရဟတိ._  

</Paragraph>

</Division>
<Division number="57" book="ja1" e="ch" v="22" p="316">

<Paragraph number="3313" type="verses" book="ja1">
_ယံ ဝေ ပိတွာ အန္ဓကဝေဏ္ဍပုတ္တာ,_  
_သမုဒ္ဒတီရေ ပရိစာရယန္တာ;_  
ဥပက္ကမုံ မုသလေဟညမညံ,_  
_တဿာ ပုဏ္ဏံ ကုမ္ဘမိမံ ကိဏာထ._  

</Paragraph>

</Division>
<Division number="58" book="ja1" e="ch" v="22" p="364">

<Paragraph number="3314" type="verses" book="ja1">
_ယံ ဝေ ပိတွာ ပုဗ္ဗဒေဝါ ပမတ္တာ,_  
_တိဒိဝါ စုတာ သဿတိယာ သမာယ;_  
_တံ တာဒိသံ မဇ္ဇမိမံ နိရတ္ထကံ,_  
_ဇာနံ မဟာရာဇ ကထံ ပိဝေယျ._  

</Paragraph>

</Division>
<Division number="59" book="ja1" e="ch" v="22" p="364">

<Paragraph number="3315" type="verses" book="ja1">
_နယိမသ္မိံ ကုမ္ဘသ္မိံ ဒဓိ ဝါ မဓု ဝါ,_  
_ဧဝံ အဘိညာယ ကိဏာဟိ ရာဇ;_  
_ဧဝဉှိမံ ကုမ္ဘဂတာ မယာ တေ,_  
_အက္ခာတရူပံ တဝ သဗ္ဗမိတ္တ”._  

</Paragraph>

</Division>
<Division number="60" book="ja1" e="ch" v="22" p="365">

<Paragraph number="3316" type="verses" book="ja1">
_“န မေ ပိတာ ဝါ အထဝါပိ မာတာ,_  
_ဧတာဒိသာ ယာဒိသကော တုဝံသိ;_  
_ဟိတာနုကမ္ပီ ပရမတ္ထကာမော,_  
_သောဟံ ကရိဿံ ဝစနံ တဝဇ္ဇ._  

</Paragraph>

</Division>
<Division number="61" book="ja1" e="ch" v="22" p="365">

<Paragraph number="3317" type="verses" book="ja1">
_ဒဒါမိ တေ ဂါမဝရာနိ ပဉ္စ,_  
_ဒါသီသတံ သတ္တ ဂဝံသတာနိ;_  
_အာဇညယုတ္တေ စ ရထေ ဒသ ဣမေ,_  
_အာစရိယော ဟောသိ မမတ္ထကာမော”._  

</Paragraph>

</Division>
<Division number="62" book="ja1" e="ch" v="22" p="365">

<Paragraph number="3318" type="verses" book="ja1">
_“တဝေဝ ဒါသီသတမတ္ထု ရာဇ,_  
_ဂါမာ စ ဂါဝေါ စ တဝေဝ ဟောန္တု;_  
_အာဇညယုတ္တာ စ ရထာ တဝေဝ,_  
_သက္ကောဟမသ္မီ တိဒသာနမိန္ဒော._  

</Paragraph>

</Division>
<Division number="63" book="ja1" e="ch" v="22" p="365">

<Paragraph number="3319" type="verses" book="ja1">
_မံသောဒနံ သပ္ပိပါယာသံ ဘုဉ္ဇ,_  
_ခါဒဿု စ တွံ မဓုမာသပူဝေ;_  
_ဧဝံ တုဝံ ဓမ္မရတော ဇနိန္ဒ,_  
_အနိန္ဒိတော သဂ္ဂမုပေဟိ ဌာနန်”တိ._  


</Paragraph>
</Division>

<Paragraph number="3320" type="center" book="ja1">
ကုမ္ဘဇာတကံ ဒုတိယံ.
</Paragraph>