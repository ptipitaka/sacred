---
title: 14.1.11 သာဓိနဇာတက
tableOfContents: false
sidebar:
  order: 11
type: tipitaka
basket: su
book: ja1
review:
  current: review
  updated: '2025-10-27T21:48:43.513959'
  updated_by: ''
  notes: ''
  history:
  - state: review
    date: '2025-10-27T21:48:43.513959'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="202" book="ja1" e="ch" v="22" p="300">

<Paragraph number="2759" type="verses" book="ja1">
_“အဗ္ဘုတော ဝတ လောကသ္မိံ,_  
ဥပ္ပဇ္ဇိ လောမဟံသနော;_  
_ဒိဗ္ဗော ရထော ပါတုရဟု,_  
_ဝေဒေဟဿ ယသဿိနော”._  

</Paragraph>

</Division>
<Division number="203" book="ja1" e="ch" v="22" p="300">

<Paragraph number="2760" type="verses" book="ja1">
_ဒေဝပုတ္တော မဟိဒ္ဓိကော,_  
_မာတလိ ဒေဝသာရထိ;_  
_နိမန္တယိတ္ထ ရာဇာနံ,_  
_ဝေဒေဟံ မိထိလဂ္ဂဟံ._  

</Paragraph>

</Division>
<Division number="204" book="ja1" e="ch" v="22" p="300">

<Paragraph number="2761" type="verses" book="ja1">
_“ဧဟိမံ ရထမာရုယှ,_  
_ရာဇသေဋ္ဌ ဒိသမ္ပတိ;_  
_ဒေဝါ ဒဿနကာမာ တေ,_  
_တာဝတိံသာ သဲန္ဒကာ;_  
_သရမာနာ ဟိ တေ ဒေဝါ,_  
_သုဓမ္မာယံ သမစ္ဆရေ”._  

</Paragraph>

</Division>
<Division number="205" book="ja1" e="ch" v="22" p="300">

<Paragraph number="2762" type="verses" book="ja1">
_တတော စ ရာဇာ သာဓိနော,_  
_ဝေဒေဟော မိထိလဂ္ဂဟော;_  
_သဟဿယုတ္တမာရုယှ,_  
_အဂါ ဒေဝါန သန္တိကေ;_  
_တံ ဒေဝါ ပဋိနန္ဒိံသု,_  
_ဒိသွာ ရာဇာနမာဂတံ._  

</Paragraph>

</Division>
<Division number="206" book="ja1" e="ch" v="22" p="300">

<Paragraph number="2763" type="verses" book="ja1">
_“သွာဂတံ တေ မဟာရာဇ,_  
_အထော တေ အဒုရာဂတံ;_  
_နိသီဒ ဒါနိ ရာဇီသိ,_  
_ဒေဝရာဇဿ သန္တိကေ”._  

</Paragraph>

</Division>
<Division number="207" book="ja1" e="ch" v="22" p="300">

<Paragraph number="2764" type="verses" book="ja1">
_သက္ကောပိ ပဋိနန္ဒိတ္ထ,_  
_ဝေဒေဟံ မိထိလဂ္ဂဟံ;_  
_နိမန္တယိတ္ထ ကာမေဟိ,_  
_အာသနေန စ ဝါသဝေါ._  

</Paragraph>

</Division>
<Division number="208" book="ja1" e="ch" v="22" p="301">

<Paragraph number="2765" type="verses" book="ja1">
_“သာဓု ခေါသိ အနုပ္ပတ္တော,_  
_အာဝါသံ ဝသဝတ္တိနံ;_  
_ဝသ ဒေဝေသု ရာဇီသိ,_  
_သဗ္ဗကာမသမိဒ္ဓိသု;_  
_တာဝတိံသေသု ဒေဝေသု,_  
_ဘုဉ္ဇ ကာမေ အမာနုသေ”._  

</Paragraph>

</Division>
<Division number="209" book="ja1" e="ch" v="22" p="301">

<Paragraph number="2766" type="verses" book="ja1">
_“အဟံ ပုရေ သဂ္ဂဂတော ရမာမိ,_  
_နစ္စေဟိ ဂီတေဟိ စ ဝါဒိတေဟိ;_  
_သော ဒါနိ အဇ္ဇ န ရမာမိ သဂ္ဂေ,_  
_အာယုံ နု ခီဏော မရဏံ နု သန္တိကေ;_  
ဥဒါဟု မူဠှောသ္မိ ဇနိန္ဒသေဋ္ဌ”._  

</Paragraph>

</Division>
<Division number="210" book="ja1" e="ch" v="22" p="301">

<Paragraph number="2767" type="verses" book="ja1">
_“န တာယု ခီဏံ မရဏဉ္စ ဒူရေ,_  
_န စာပိ မူဠှော နရဝီရသေဋ္ဌ;_  
_တုယှဉ္စ ပုညာနိ ပရိတ္တကာနိ,_  
_ယေသံ ဝိပါကံ ဣဓ ဝေဒယိတ္ထော._  

</Paragraph>

</Division>
<Division number="211" book="ja1" e="ch" v="22" p="301">

<Paragraph number="2768" type="verses" book="ja1">
_ဝသ ဒေဝါနုဘာဝေန,_  
_ရာဇသေဋ္ဌ ဒိသမ္ပတိ;_  
_တာဝတိံသေသု ဒေဝေသု,_  
_ဘုဉ္ဇ ကာမေ အမာနုသေ”._  

</Paragraph>

</Division>
<Division number="212" book="ja1" e="ch" v="22" p="301">

<Paragraph number="2769" type="verses" book="ja1">
_“ယထာ ယာစိတကံ ယာနံ,_  
_ယထာ ယာစိတကံ ဓနံ;_  
_ဧဝံသမ္ပဒမေဝေတံ,_  
_ယံ ပရတော ဒါနပစ္စယာ._  

</Paragraph>

</Division>
<Division number="213" book="ja1" e="ch" v="22" p="301">

<Paragraph number="2770" type="verses" book="ja1">
_န စာဟမေတမိစ္ဆာမိ,_  
_ယံ ပရတော ဒါနပစ္စယာ;_  
_သယံကတာနိ ပုညာနိ,_  
_တံ မေ အာဝေဏိကံ ဓနံ._  

</Paragraph>

</Division>
<Division number="214" book="ja1" e="ch" v="22" p="301">

<Paragraph number="2771" type="verses" book="ja1">
_သောဟံ ဂန္တွာ မနုဿေသု,_  
_ကာဟာမိ ကုသလံ ဗဟုံ;_  
_ဒါနေန သမစရိယာယ,_  
_သံယမေန ဒမေန စ;_  
_ယံ ကတွာ သုခိတော ဟောတိ,_  
_န စ ပစ္ဆာနုတပ္ပတိ._  

</Paragraph>

</Division>
<Division number="215" book="ja1" e="ch" v="22" p="301">

<Paragraph number="2772" book="ja1">
ဣမာနိ တာနိ ခေတ္တာနိ,_  
ဣမံ နိက္ခံ သုကုဏ္ဍလံ;_  
ဣမာ တာ ဟရိတာနူပါ,_  
ဣမာ နဇ္ဇော သဝန္တိယော._  

</Paragraph>

</Division>
<Division number="216" book="ja1" e="ch" v="22" p="301">

<Paragraph number="2773" type="verses" book="ja1">
ဣမာ တာ ပေါက္ခရဏီ ရမ္မာ,_  
_စက္ကဝါကပကူဇိတာ;_  
_မန္ဒာလကေဟိ သဉ္ဆန္နာ,_  
_ပဒုမုပ္ပလကေဟိ စ;_  
_ယဿိမာနိ မမာယိံသု,_  
_ကိံ နု တေ ဒိသတံ ဂတာ._  

</Paragraph>

</Division>
<Division number="217" book="ja1" e="ch" v="22" p="302">

<Paragraph number="2774" type="verses" book="ja1">
_တာနီဓ ခေတ္တာနိ သော ဘူမိဘာဂေါ,_  
_တေယေဝ အာရာမဝနူပစာရာ;_  
_တမေဝ မယှံ ဇနတံ အပဿတော,_  
_သုညံဝ မေ နာရဒ ခါယတေ ဒိသာ”._  

</Paragraph>

</Division>
<Division number="218" book="ja1" e="ch" v="22" p="302">

<Paragraph number="2775" type="verses" book="ja1">
_“ဒိဋ္ဌာ မယာ ဝိမာနာနိ,_  
_ဩဘာသေန္တာ စတုဒ္ဒိသာ;_  
_သမ္မုခါ ဒေဝရာဇဿ,_  
_တိဒသာနဉ္စ သမ္မုခါ._  

</Paragraph>

</Division>
<Division number="219" book="ja1" e="ch" v="22" p="302">

<Paragraph number="2776" type="verses" book="ja1">
_ဝုတ္ထံ မေ ဘဝနံ ဒိဗျံ,_  
_ဘုတ္တာ ကာမာ အမာနုသာ;_  
_တာဝတိံသေသု ဒေဝေသု,_  
_သဗ္ဗကာမသမိဒ္ဓိသု._  

</Paragraph>

</Division>
<Division number="220" book="ja1" e="ch" v="22" p="302">

<Paragraph number="2777" type="verses" book="ja1">
_သောဟံ ဧတာဒိသံ ဟိတွာ,_  
_ပုညာယမှိ ဣဓာဂတော;_  
_ဓမ္မမေဝ စရိဿာမိ,_  
_နာဟံ ရဇ္ဇေန အတ္ထိကော._  

</Paragraph>

</Division>
<Division number="221" book="ja1" e="ch" v="22" p="302">

<Paragraph number="2778" type="verses" book="ja1">
_အဒဏ္ဍာဝစရံ မဂ္ဂံ,_  
_သမ္မာသမ္ဗုဒ္ဓဒေသိတံ;_  
_တံ မဂ္ဂံ ပဋိပဇ္ဇိဿံ,_  
_ယေန ဂစ္ဆန္တိ သုဗ္ဗတာ”တိ._  


</Paragraph>
</Division>

<Paragraph number="2779" type="center" book="ja1">
သာဓိနဇာတကံ ဧကာဒသမံ.
</Paragraph>