---
title: "9.1.1 ဂိဇ္ဈဇာတက"
tableOfContents: false
sidebar:
  order: 1
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ja1">

<Paragraph number="1781" type="verses" book="ja1">
_“ပရိသင်္ကုပထော နာမ,_  
_ဂိဇ္ဈပန္ထော သနန္တနော;_  
_တတြာသိ မာတာပိတရော,_  
_ဂိဇ္ဈော ပေါသေသိ ဇိဏ္ဏကေ;_  
_တေသံ အဇဂရမေဒံ,_  
_အစ္စဟာသိ ဗဟုတ္တသော._  

</Paragraph>

</Division>
<Division number="2" book="ja1">

<Paragraph number="1782" type="verses" book="ja1">
_ပိတာ စ ပုတ္တံ အဝစ,_  
_ဇာနံ ဥစ္စံ ပပါတိနံ;_  
_သုပတ္တံ ထာမသမ္ပန္နံ,_  
_တေဇဿိံ ဒူရဂါမိနံ._  

</Paragraph>

</Division>
<Division number="3" book="ja1">

<Paragraph number="1783" type="verses" book="ja1">
_ပရိပ္လဝန္တံ ပထဝိံ,_  
_ယဒါ တာတ ဝိဇာနဟိ;_  
_သာဂရေန ပရိက္ခိတ္တံ,_  
_စက္ကံဝ ပရိမဏ္ဍလံ;_  
_တတော တာတ နိဝတ္တဿု,_  
_မာဿု ဧတ္တော ပရံ ဂမိ._  

</Paragraph>

</Division>
<Division number="4" book="ja1">

<Paragraph number="1784" type="verses" book="ja1">
ဥဒပတ္တောသိ ဝေဂေန,_  
_ဗလီ ပက္ခီ ဒိဇုတ္တမော;_  
_ဩလောကယန္တော ဝက္ကင်္ဂေါ,_  
_ပဗ္ဗတာနိ ဝနာနိ စ._  

</Paragraph>

</Division>
<Division number="5" book="ja1">

<Paragraph number="1785" type="verses" book="ja1">
_အဒ္ဒဿ ပထဝိံ ဂိဇ္ဈော,_  
_ယထာသာသိ ပိတုဿုတံ;_  
_သာဂရေန ပရိက္ခိတ္တံ,_  
_စက္ကံဝ ပရိမဏ္ဍလံ._  

</Paragraph>

</Division>
<Division number="6" book="ja1">

<Paragraph number="1786" type="verses" book="ja1">
_တဉ္စ သော သမတိက္ကမ္မ,_  
_ပရမေဝစ္စဝတ္တထ;_  
_တဉ္စ ဝါတသိခါ တိက္ခာ,_  
_အစ္စဟာသိ ဗလိံ ဒိဇံ._  

</Paragraph>

</Division>
<Division number="7" book="ja1">

<Paragraph number="1787" type="verses" book="ja1">
_နာသက္ခာတိဂတော ပေါသော,_  
_ပုနဒေဝ နိဝတ္တိတုံ;_  
_ဒိဇော ဗျသနမာပါဒိ,_  
_ဝေရမ္ဘာနံ ဝသံ ဂတော._  

</Paragraph>

</Division>
<Division number="8" book="ja1">

<Paragraph number="1788" type="verses" book="ja1">
_တဿ ပုတ္တာ စ ဒါရာ စ,_  
_ယေ စညေ အနုဇီဝိနော;_  
_သဗ္ဗေ ဗျသနမာပါဒုံ,_  
_အနောဝါဒကရေ ဒိဇေ._  

</Paragraph>

</Division>
<Division number="9" book="ja1">

<Paragraph number="1789" type="verses" book="ja1">
_ဧဝမ္ပိ ဣဓ ဝုဍ္ဎာနံ,_  
_ယော ဝါကျံ နာဝဗုဇ္ဈတိ;_  
_အတိသီမစရော ဒိတ္တော,_  
_ဂိဇ္ဈောဝါတီတသာသနော;_  
_သ ဝေ ဗျသနံ ပပ္ပေါတိ,_  
_အကတွာ ဝုဍ္ဎသာသနန်”တိ._  


</Paragraph>
</Division>

<Paragraph number="1790" type="center" book="ja1">
ဂိဇ္ဈဇာတကံ ပဌမံ.
</Paragraph>