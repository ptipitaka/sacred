---
title: 11.1.5 ပါနီယဇာတက
tableOfContents: false
sidebar:
  order: 5
type: tipitaka
basket: su
book: ja1
review:
  current: review
  updated: '2025-10-27T21:48:43.404354'
  updated_by: ''
  notes: ''
  history:
  - state: review
    date: '2025-10-27T21:48:43.404354'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="59" book="ja1" e="ch" v="22" p="234">

<Paragraph number="2169" type="verses" book="ja1">
_“မိတ္တော မိတ္တဿ ပါနီယံ,_  
_အဒိန္နံ ပရိဘုဉ္ဇိသံ;_  
_တေန ပစ္ဆာ ဝိဇိဂုစ္ဆိံ,_  
_တံ ပါပံ ပကတံ မယာ;_  
_မာ ပုန အကရံ ပါပံ,_  
_တသ္မာ ပဗ္ဗဇိတော အဟံ._  

</Paragraph>

</Division>
<Division number="60" book="ja1" e="ch" v="22" p="234">

<Paragraph number="2170" type="verses" book="ja1">
_ပရဒါရဉ္စ ဒိသွာန,_  
_ဆန္ဒော မေ ဥဒပဇ္ဇထ;_  
_တေန ပစ္ဆာ ဝိဇိဂုစ္ဆိံ,_  
_တံ ပါပံ ပကတံ မယာ;_  
_မာ ပုန အကရံ ပါပံ,_  
_တသ္မာ ပဗ္ဗဇိတော အဟံ._  

</Paragraph>

</Division>
<Division number="61" book="ja1" e="ch" v="22" p="234">

<Paragraph number="2171" type="verses" book="ja1">
_ပိတရံ မေ မဟာရာဇ,_  
_စောရာ အဂဏှု ကာနနေ;_  
_တေသာဟံ ပုစ္ဆိတော ဇာနံ,_  
_အညထာ နံ ဝိယာကရိံ._  

</Paragraph>

</Division>
<Division number="62" book="ja1" e="ch" v="22" p="234">

<Paragraph number="2172" type="verses" book="ja1">
_တေန ပစ္ဆာ ဝိဇိဂုစ္ဆိံ,_  
_တံ ပါပံ ပကတံ မယာ;_  
_မာ ပုန အကရံ ပါပံ,_  
_တသ္မာ ပဗ္ဗဇိတော အဟံ._  

</Paragraph>

</Division>
<Division number="63" book="ja1" e="ch" v="22" p="234">

<Paragraph number="2173" type="verses" book="ja1">
_ပါဏာတိပါတမကရုံ,_  
_သောမယာဂေ ဥပဋ္ဌိတေ;_  
_တေသာဟံ သမနုညာသိံ._  

</Paragraph>

</Division>
<Division number="64" book="ja1" e="ch" v="22" p="234">

<Paragraph number="2174" type="verses" book="ja1">
_တေန ပစ္ဆာ ဝိဇိဂုစ္ဆိံ,_  
_တံ ပါပံ ပကတံ မယာ;_  
_မာ ပုန အကရံ ပါပံ,_  
_တသ္မာ ပဗ္ဗဇိတော အဟံ._  

</Paragraph>

</Division>
<Division number="65" book="ja1" e="ch" v="22" p="234">

<Paragraph number="2175" type="verses" book="ja1">
_သုရာမေရယမာဓုကာ,_  
_ယေ ဇနာ ပဌမာသု နော;_  
_ဗဟူနံ တေ အနတ္ထာယ,_  
_မဇ္ဇပါနမကပ္ပယုံ;_  
_တေသာဟံ သမနုညာသိံ._  

</Paragraph>

</Division>
<Division number="66" book="ja1" e="ch" v="22" p="235">

<Paragraph number="2176" type="verses" book="ja1">
_တေန ပစ္ဆာ ဝိဇိဂုစ္ဆိံ,_  
_တံ ပါပံ ပကတံ မယာ;_  
_မာ ပုန အကရံ ပါပံ,_  
_တသ္မာ ပဗ္ဗဇိတော အဟံ”._  

</Paragraph>

</Division>
<Division number="67" book="ja1" e="ch" v="22" p="235">

<Paragraph number="2177" type="verses" book="ja1">
_“ဓိရတ္ထု သုဗဟူ ကာမေ,_  
_ဒုဂ္ဂန္ဓေ ဗဟုကဏ္ဋကေ;_  
_ယေ အဟံ ပဋိသေဝန္တော,_  
_နာလဘိံ တာဒိသံ သုခံ”._  

</Paragraph>

</Division>
<Division number="68" book="ja1" e="ch" v="22" p="235">

<Paragraph number="2178" type="verses" book="ja1">
_“မဟဿာဒါ သုခါ ကာမာ,_  
_နတ္ထိ ကာမာ ပရံ သုခံ;_  
_ယေ ကာမေ ပဋိသေဝန္တိ,_  
_သဂ္ဂံ တေ ဥပပဇ္ဇရေ”._  

</Paragraph>

</Division>
<Division number="69" book="ja1" e="ch" v="22" p="235">

<Paragraph number="2179" type="verses" book="ja1">
_“အပ္ပဿာဒါ ဒုခါ ကာမာ,_  
_နတ္ထိ ကာမာ ပရံ ဒုခံ;_  
_ယေ ကာမေ ပဋိသေဝန္တိ,_  
_နိရယံ တေ ဥပပဇ္ဇရေ._  

</Paragraph>

</Division>
<Division number="70" book="ja1" e="ch" v="22" p="235">

<Paragraph number="2180" type="verses" book="ja1">
_အသီ ယထာ သုနိသိတော,_  
_နေတ္တိံသောဝ သုပါယိကော;_  
_သတ္တီဝ ဥရသိ ခိတ္တာ,_  
_ကာမာ ဒုက္ခတရာ တတော._  

</Paragraph>

</Division>
<Division number="71" book="ja1" e="ch" v="22" p="235">

<Paragraph number="2181" type="verses" book="ja1">
_အင်္ဂါရာနံဝ ဇလိတံ,_  
_ကာသုံ သာဓိကပေါရိသံ;_  
_ဖာလံဝ ဒိဝသန္တတ္တံ,_  
_ကာမာ ဒုက္ခတရာ တတော._  

</Paragraph>

</Division>
<Division number="72" book="ja1" e="ch" v="22" p="235">

<Paragraph number="2182" type="verses" book="ja1">
_ဝိသံ ယထာ ဟလာဟလံ,_  
_တေလံ ပက္ကုထိတံ ယထာ;_  
_တမ္ဗလောဟ ဝိလီနံဝ,_  
_ကာမာ ဒုက္ခတရာ တတော”တိ._  


</Paragraph>
</Division>

<Paragraph number="2183" type="center" book="ja1">
ပါနီယဇာတကံ ပဉ္စမံ.
</Paragraph>