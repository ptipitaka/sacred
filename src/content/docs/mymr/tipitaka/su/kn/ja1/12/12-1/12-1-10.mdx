---
title: "12.1.10 မိတ္တာမိတ္တဇာတက"
tableOfContents: false
sidebar:
  order: 2
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="121" book="ja1">

<Paragraph number="2368" type="verses" book="ja1">
_“ကာနိ ကမ္မာနိ ကုဗ္ဗာနံ,_  
_ကထံ ဝိညူ ပရက္ကမေ;_  
_အမိတ္တံ ဇာနေယျ မေဓာဝီ,_  
_ဒိသွာ သုတွာ စ ပဏ္ဍိတော”._  

</Paragraph>

</Division>
<Division number="122" book="ja1">

<Paragraph number="2369" type="verses" book="ja1">
_“န နံ ဥမှယတေ ဒိသွာ,_  
_န စ နံ ပဋိနန္ဒတိ;_  
_စက္ခူနိ စဿ န ဒဒါတိ,_  
_ပဋိလောမဉ္စ ဝတ္တတိ._  

</Paragraph>

</Division>
<Division number="123" book="ja1">

<Paragraph number="2370" type="verses" book="ja1">
_အမိတ္တေ တဿ ဘဇတိ,_  
_မိတ္တေ တဿ န သေဝတိ;_  
_ဝဏ္ဏကာမေ နိဝါရေတိ,_  
_အက္ကောသန္တေ ပသံသတိ._  

</Paragraph>

</Division>
<Division number="124" book="ja1">

<Paragraph number="2371" type="verses" book="ja1">
_ဂုယှဉ္စ တဿ နက္ခာတိ,_  
_တဿ ဂုယှံ န ဂူဟတိ;_  
_ကမ္မံ တဿ န ဝဏ္ဏေတိ,_  
_ပညဿ နပ္ပသံသတိ._  

</Paragraph>

</Division>
<Division number="125" book="ja1">

<Paragraph number="2372" type="verses" book="ja1">
_အဘဝေ နန္ဒတိ တဿ,_  
_ဘဝေ တဿ န နန္ဒတိ;_  
_အစ္ဆေရံ ဘောဇနံ လဒ္ဓါ,_  
_တဿ နုပ္ပဇ္ဇတေ သတိ;_  
_တတော နံ နာနုကမ္ပတိ,_  
_အဟော သောပိ လဘေယျိတော._  

</Paragraph>

</Division>
<Division number="126" book="ja1">

<Paragraph number="2373" type="verses" book="ja1">
ဣစ္စေတေ သောဠသာကာရာ,_  
_အမိတ္တသ္မိံ ပတိဋ္ဌိတာ;_  
_ယေဟိ အမိတ္တံ ဇာနေယျ,_  
_ဒိသွာ သုတွာ စ ပဏ္ဍိတော”._  

</Paragraph>

</Division>
<Division number="127" book="ja1">

<Paragraph number="2374" type="verses" book="ja1">
_“ကာနိ ကမ္မာနိ ကုဗ္ဗာနံ,_  
_ကထံ ဝိညူ ပရက္ကမေ;_  
_မိတ္တံ ဇာနေယျ မေဓာဝီ,_  
_ဒိသွာ သုတွာ စ ပဏ္ဍိတော._  

</Paragraph>

</Division>
<Division number="128" book="ja1">

<Paragraph number="2375" type="verses" book="ja1">
_ပဝုတ္ထံ တဿ သရတိ,_  
_အာဂတံ အဘိနန္ဒတိ;_  
_တတော ကေလာယိတော ဟောတိ,_  
_ဝါစာယ ပဋိနန္ဒတိ._  

</Paragraph>

</Division>
<Division number="129" book="ja1">

<Paragraph number="2376" type="verses" book="ja1">
_မိတ္တေ တဿေဝ ဘဇတိ,_  
_အမိတ္တေ တဿ န သေဝတိ;_  
_အက္ကောသန္တေ နိဝါရေတိ,_  
_ဝဏ္ဏကာမေ ပသံသတိ._  

</Paragraph>

</Division>
<Division number="130" book="ja1">

<Paragraph number="2377" type="verses" book="ja1">
_ဂုယှဉ္စ တဿ အက္ခာတိ,_  
_တဿ ဂုယှဉ္စ ဂူဟတိ;_  
_ကမ္မဉ္စ တဿ ဝဏ္ဏေတိ,_  
_ပညံ တဿ ပသံသတိ._  

</Paragraph>

</Division>
<Division number="131" book="ja1">

<Paragraph number="2378" type="verses" book="ja1">
_ဘဝေ စ နန္ဒတိ တဿ,_  
_အဘဝေ တဿ န နန္ဒတိ;_  
_အစ္ဆေရံ ဘောဇနံ လဒ္ဓါ,_  
_တဿ ဥပ္ပဇ္ဇတေ သတိ;_  
_တတော နံ အနုကမ္ပတိ,_  
_အဟော သောပိ လဘေယျိတော._  

</Paragraph>

</Division>
<Division number="132" book="ja1">

<Paragraph number="2379" type="verses" book="ja1">
ဣစ္စေတေ သောဠသာကာရာ,_  
_မိတ္တသ္မိံ သုပ္ပတိဋ္ဌိတာ;_  
_ယေဟိ မိတ္တဉ္စ ဇာနေယျ,_  
_ဒိသွာ သုတွာ စ ပဏ္ဍိတော”တိ. (1779)_  


</Paragraph>
</Division>

<Paragraph number="2380" type="center" book="ja1">
မိတ္တာမိတ္တဇာတကံ ဒသမံ.



</Paragraph>

<Paragraph number="2381" type="center" book="ja1">
ဒွါဒသကနိပါတံ နိဋ္ဌိတံ.



</Paragraph>

<Paragraph number="2382" type="center" book="ja1">
တဿုဒ္ဒါနံ


</Paragraph>

<Paragraph number="2383" type="verses" book="ja1">
_လဟုစိတ္တ သသာလ ကသန္တိ ပုန,_  
_အထ ကာမ ဒသခလုဋ္ဌာနဝရော;_  
_အထ ကဏှ သုကောသိယ မေဏ္ဍဝရော,_  
_ပဒုမော ပုန မိတ္တဝရေန ဒသာတိ._
</Paragraph>