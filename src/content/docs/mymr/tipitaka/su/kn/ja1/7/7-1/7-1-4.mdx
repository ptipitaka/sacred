---
title: "7.1.4 မာတုပေါသကဂိဇ္ဈဇာတက"
tableOfContents: false
sidebar:
  order: 5
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="22" book="ja1">

<Paragraph number="1509" type="verses" book="ja1">
_“တေ ကထံ နု ကရိဿန္တိ,_  
_ဝုဒ္ဓါ ဂိရိဒရီသယာ;_  
_အဟံ ဗဒ္ဓေါသ္မိ ပါသေန,_  
_နိလီယဿ ဝသံ ဂတော”._  

</Paragraph>

</Division>
<Division number="23" book="ja1">

<Paragraph number="1510" type="verses" book="ja1">
_“ကိံ ဂိဇ္ဈ ပရိဒေဝသိ,_  
_ကာ နု တေ ပရိဒေဝနာ;_  
_န မေ သုတော ဝါ ဒိဋ္ဌော ဝါ,_  
_ဘာသန္တော မာနုသိံ ဒိဇော”._  

</Paragraph>

</Division>
<Division number="24" book="ja1">

<Paragraph number="1511" type="verses" book="ja1">
_“ဘရာမိ မာတာပိတရော,_  
_ဝုဒ္ဓေ ဂိရိဒရီသယေ;_  
_တေ ကထံ နု ကရိဿန္တိ,_  
_အဟံ ဝသံ ဂတော တဝ”._  

</Paragraph>

</Division>
<Division number="25" book="ja1">

<Paragraph number="1512" type="verses" book="ja1">
_“ယန္နု ဂိဇ္ဈော ယောဇနသတံ,_  
_ကုဏပါနိ အဝေက္ခတိ;_  
_ကသ္မာ ဇာလဉ္စ ပါသဉ္စ,_  
_အာသဇ္ဇာပိ န ဗုဇ္ဈသိ”._  

</Paragraph>

</Division>
<Division number="26" book="ja1">

<Paragraph number="1513" type="verses" book="ja1">
_“ယဒါ ပရာဘဝေါ ဟောတိ,_  
_ပေါသော ဇီဝိတသင်္ခယေ;_  
_အထ ဇာလဉ္စ ပါသဉ္စ,_  
_အာသဇ္ဇာပိ န ဗုဇ္ဈတိ”._  

</Paragraph>

</Division>
<Division number="27" book="ja1">

<Paragraph number="1514" type="verses" book="ja1">
_“ဘရဿု မာတာပိတရော,_  
_ဝုဒ္ဓေ ဂိရိဒရီသယေ;_  
_မယာ တွံ သမနုညာတော,_  
_သောတ္ထိံ ပဿာဟိ ဉာတကေ”._  

</Paragraph>

</Division>
<Division number="28" book="ja1">

<Paragraph number="1515" type="verses" book="ja1">
_“ဧဝံ လုဒ္ဒက နန္ဒဿု,_  
_သဟ သဗ္ဗေဟိ ဉာတိဘိ;_  
_ဘရိဿံ မာတာပိတရော,_  
_ဝုဒ္ဓေ ဂိရိဒရီသယေ”တိ._  


</Paragraph>
</Division>

<Paragraph number="1516" type="center" book="ja1">
မာတုပေါသကဂိဇ္ဈဇာတကံ စတုတ္ထံ.
</Paragraph>