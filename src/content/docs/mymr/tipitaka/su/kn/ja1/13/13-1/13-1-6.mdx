---
title: "13.1.6 ကာလိင်္ဂဗောဓိဇာတက"
tableOfContents: false
sidebar:
  order: 6
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="67" book="ja1" e="ch" v="22" p="264">

<Paragraph number="2455" type="verses" book="ja1">
_ရာဇာ ကာလိင်္ဂေါ စက္ကဝတ္တိ,_  
_ဓမ္မေန ပထဝိမနုသာသံ;_  
_အဂမာ ဗောဓိသမီပံ,_  
_နာဂေန မဟာနုဘာဝေန._  

</Paragraph>

</Division>
<Division number="68" book="ja1" e="ch" v="22" p="264">

<Paragraph number="2456" type="verses" book="ja1">
_ကာလိင်္ဂေါ ဘာရဒွါဇော စ,_  
_ရာဇာနံ ကာလိင်္ဂံ သမဏကောလညံ;_  
_စက္ကံ ဝတ္တယတော ပရိဂ္ဂဟေတွာ,_  
_ပဉ္ဇလီ ဣဒမဝေါစ._  

</Paragraph>

</Division>
<Division number="69" book="ja1" e="ch" v="22" p="264">

<Paragraph number="2457" type="verses" book="ja1">
_“ပစ္စောရောဟ မဟာရာဇ,_  
_ဘူမိဘာဂေါ ယထာ သမဏုဂ္ဂတော;_  
ဣဓ အနဓိဝရာ ဗုဒ္ဓါ,_  
_အဘိသမ္ဗုဒ္ဓါ ဝိရောစန္တိ._  

</Paragraph>

</Division>
<Division number="70" book="ja1" e="ch" v="22" p="265">

<Paragraph number="2458" type="verses" book="ja1">
_ပဒက္ခိဏတော အာဝဋ္ဋာ,_  
_တိဏလတာ အသ္မိံ ဘူမိဘာဂသ္မိံ;_  
_ပထဝိယာ နာဘိယံ မဏ္ဍော,_  
ဣတိ နော သုတံ မန္တေ မဟာရာဇ._  

</Paragraph>

</Division>
<Division number="71" book="ja1" e="ch" v="22" p="265">

<Paragraph number="2459" type="verses" book="ja1">
_သာဂရပရိယန္တာယ,_  
_မေဒိနိယာ သဗ္ဗဘူတဓရဏိယာ;_  
_ပထဝိယာ အယံ မဏ္ဍော,_  
_ဩရောဟိတွာ နမော ကရောဟိ._  

</Paragraph>

</Division>
<Division number="72" book="ja1" e="ch" v="22" p="265">

<Paragraph number="2460" type="verses" book="ja1">
_ယေ တေ ဘဝန္တိ နာဂါ စ,_  
_အဘိဇာတာ စ ကုဉ္ဇရာ;_  
_ဧတ္တာဝတာ ပဒေသံ တေ,_  
_နာဂါ နေဝ မုပယန္တိ._  

</Paragraph>

</Division>
<Division number="73" book="ja1" e="ch" v="22" p="265">

<Paragraph number="2461" type="verses" book="ja1">
_အဘိဇာတော နာဂေါ ကာမံ,_  
_ပေသေဟိ ကုဉ္ဇရံ ဒန္တိံ;_  
_ဧတ္တာဝတာ ပဒေသော,_  
_သက္ကာ နာဂေန မုပဂန္တုံ._  

</Paragraph>

</Division>
<Division number="74" book="ja1" e="ch" v="22" p="265">

<Paragraph number="2462" type="verses" book="ja1">
_တံ သုတွာ ရာဇာ ကာလိင်္ဂေါ,_  
_ဝေယျဉ္ဇနိကဝစော နိသာမေတွာ;_  
_သမ္ပေသေသိ နာဂံ ဉဿာမ,_  
_မယံ ယထိမဿိဒံ ဝစနံ”._  

</Paragraph>

</Division>
<Division number="75" book="ja1" e="ch" v="22" p="265">

<Paragraph number="2463" type="verses" book="ja1">
_သမ္ပေသိတော စ ရညာ,_  
_နာဂေါ ကောဉ္စောဝ အဘိနဒိတွာန;_  
_ပဋိသက္ကိတွာ နိသီဒိ,_  
_ဂရုံဝ ဘာရံ အသဟမာနော._  

</Paragraph>

</Division>
<Division number="76" book="ja1" e="ch" v="22" p="265">

<Paragraph number="2464" type="verses" book="ja1">
_ကာလိင်္ဂဘာရဒွါဇော,_  
_နာဂံ ခီဏာယုကံ ဝိဒိတွာန;_  
_ရာဇာနံ ကာလိင်္ဂံ,_  
_တရမာနော အဇ္ဈဘာသိတ္ထ;_  
_“အညံ သင်္ကမ နာဂံ,_  
_နာဂေါ ခီဏာယုကော မဟာရာဇ”._  

</Paragraph>

</Division>
<Division number="77" book="ja1" e="ch" v="22" p="265">

<Paragraph number="2465" type="verses" book="ja1">
_တံ သုတွာ ကာလိင်္ဂေါ,_  
_တရမာနော သင်္ကမီ နာဂံ;_  
_သင်္ကန္တေဝ ရညေ,_  
_နာဂေါ တတ္ထေဝ ပတိ ဘုမျာ;_  
_ဝေယျဉ္ဇနိကဝစော,_  
_ယထာ တထာ အဟု နာဂေါ._  

</Paragraph>

</Division>
<Division number="78" book="ja1" e="ch" v="22" p="265">

<Paragraph number="2466" type="verses" book="ja1">
_ကာလိင်္ဂေါ ရာဇာ ကာလိင်္ဂံ,_  
_ဗြာဟ္မဏံ ဧတဒဝေါစ;_  
_“တွမေဝ အသိ သမ္ဗုဒ္ဓေါ,_  
_သဗ္ဗညူ သဗ္ဗဒဿာဝီ”._  

</Paragraph>

</Division>
<Division number="79" book="ja1" e="ch" v="22" p="265">

<Paragraph number="2467" type="verses" book="ja1">
_တံ အနဓိဝါသေန္တော ကာလိင်္ဂံ,_  
_ဗြာဟ္မဏော ဣဒမဝေါစ;_  
_“ဝေယျဉ္ဇနိကာ ဟိ မယံ,_  
_ဗုဒ္ဓါ သဗ္ဗညုနော မဟာရာဇ._  

</Paragraph>

</Division>
<Division number="80" book="ja1" e="ch" v="22" p="265">

<Paragraph number="2468" type="verses" book="ja1">
_သဗ္ဗညူ သဗ္ဗဝိဒူ စ,_  
_ဗုဒ္ဓါ န လက္ခဏေန ဇာနန္တိ;_  
_အာဂမဗလသာ ဟိ မယံ,_  
_ဗုဒ္ဓါ သဗ္ဗံ ပဇာနန္တိ”._  

</Paragraph>

</Division>
<Division number="81" book="ja1" e="ch" v="22" p="266">

<Paragraph number="2469" type="verses" book="ja1">
_မဟယိတွာ သမ္ဗောဓိံ,_  
_နာနာတုရိယေဟိ ဝဇ္ဇမာနေဟိ;_  
_မာလာဝိလေပနံ အဘိဟရိတွာ,_  
_အထ ရာဇာ မနုပါယာသိ._  

</Paragraph>

</Division>
<Division number="82" book="ja1" e="ch" v="22" p="266">

<Paragraph number="2470" type="verses" book="ja1">
_သဋ္ဌိ ဝါဟသဟဿာနိ,_  
_ပုပ္ဖါနံ သန္နိပါတယိ;_  
_ပူဇေသိ ရာဇာ ကာလိင်္ဂေါ,_  
_ဗောဓိမဏ္ဍမနုတ္တရန္တိ._  


</Paragraph>
</Division>

<Paragraph number="2471" type="center" book="ja1">
ကာလိင်္ဂဗောဓိဇာတကံ ဆဋ္ဌံ.
</Paragraph>