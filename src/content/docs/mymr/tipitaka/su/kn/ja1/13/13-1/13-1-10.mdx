---
title: 13.1.10 သရဘမိဂဇာတက
tableOfContents: false
sidebar:
  order: 10
type: tipitaka
basket: su
book: ja1
review:
  current: review
  updated: '2025-10-23T09:13:39.356002'
  updated_by: ''
  notes: ''
  history:
  - state: review
    date: '2025-10-23T09:13:39.356002'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="134" book="ja1" e="ch" v="22" p="272">

<Paragraph number="2526" type="verses" book="ja1">
_“အာသီသေထေဝ ပုရိသော,_  
_န နိဗ္ဗိန္ဒေယျ ပဏ္ဍိတော;_  
_ပဿာမိ ဝေါဟံ အတ္တာနံ,_  
_ယထာ ဣစ္ဆိံ တထာ အဟု._  

</Paragraph>

</Division>
<Division number="135" book="ja1" e="ch" v="22" p="272">

<Paragraph number="2527" type="verses" book="ja1">
_အာသီသေထေဝ ပုရိသော,_  
_န နိဗ္ဗိန္ဒေယျ ပဏ္ဍိတော;_  
_ပဿာမိ ဝေါဟံ အတ္တာနံ,_  
ဥဒကာ ထလမုဗ္ဘတံ._  

</Paragraph>

</Division>
<Division number="136" book="ja1" e="ch" v="22" p="272">

<Paragraph number="2528" type="verses" book="ja1">
_ဝါယမေထေဝ ပုရိသော,_  
_န နိဗ္ဗိန္ဒေယျ ပဏ္ဍိတော;_  
_ပဿာမိ ဝေါဟံ အတ္တာနံ,_  
_ယထာ ဣစ္ဆိံ တထာ အဟု._  

</Paragraph>

</Division>
<Division number="137" book="ja1" e="ch" v="22" p="272">

<Paragraph number="2529" type="verses" book="ja1">
_ဝါယမေထေဝ ပုရိသော,_  
_န နိဗ္ဗိန္ဒေယျ ပဏ္ဍိတော;_  
_ပဿာမိ ဝေါဟံ အတ္တာနံ,_  
ဥဒကာ ထလမုဗ္ဘတံ._  

</Paragraph>

</Division>
<Division number="138" book="ja1" e="ch" v="22" p="272">

<Paragraph number="2530" type="verses" book="ja1">
_ဒုက္ခူပနီတောပိ နရော သပညော,_  
_အာသံ န ဆိန္ဒေယျ သုခါဂမာယ;_  
_ဗဟူ ဟိ ဖဿာ အဟိတာ ဟိတာ စ,_  
_အဝိတက္ကိတာ မစ္စမုပဗ္ဗဇန္တိ._  

</Paragraph>

</Division>
<Division number="139" book="ja1" e="ch" v="22" p="273">

<Paragraph number="2531" type="verses" book="ja1">
_အစိန္တိတမ္ပိ ဘဝတိ,_  
_စိန္တိတမ္ပိ ဝိနဿတိ;_  
_န ဟိ စိန္တာမယာ ဘောဂါ,_  
ဣတ္ထိယာ ပုရိသဿ ဝါ”._  

</Paragraph>

</Division>
<Division number="140" book="ja1" e="ch" v="22" p="273">

<Paragraph number="2532" type="verses" book="ja1">
_“သရဘံ ဂိရိဒုဂ္ဂသ္မိံ,_  
_ယံ တွံ အနုသရီ ပုရေ;_  
_အလီနစိတ္တဿ တုဝံ,_  
_ဝိက္ကန္တမနုဇီဝသိ._  

</Paragraph>

</Division>
<Division number="141" book="ja1" e="ch" v="22" p="273">

<Paragraph number="2533" type="verses" book="ja1">
_ယော တံ ဝိဒုဂ္ဂါ နရကာ သမုဒ္ဓရိ,_  
_သိလာယ ယောဂ္ဂံ သရဘော ကရိတွာ;_  
_ဒုက္ခူပနီတံ မစ္စုမုခါ ပမောစယိ,_  
_အလီနစိတ္တံ တ မိဂံ ဝဒေသိ”._  

</Paragraph>

</Division>
<Division number="142" book="ja1" e="ch" v="22" p="273">

<Paragraph number="2534" type="verses" book="ja1">
_“ကိံ တွံ နု တတ္ထေဝ တဒါ အဟောသိ,_  
ဥဒါဟု တေ ကောစိ နံ ဧတဒက္ခာ;_  
_ဝိဝဋ္ဋစ္ဆဒ္ဒေါ နုသိ သဗ္ဗဒဿီ,_  
_ဉာဏံ နု တေ ဗြာဟ္မဏ ဘိံသရူပံ”._  

</Paragraph>

</Division>
<Division number="143" book="ja1" e="ch" v="22" p="273">

<Paragraph number="2535" type="verses" book="ja1">
_“န စေဝဟံ တတ္ထ တဒါ အဟောသိံ,_  
_န စာပိ မေ ကောစိ နံ ဧတဒက္ခာ;_  
_ဂါထာပဒါနဉ္စ သုဘာသိတာနံ,_  
_အတ္ထံ တဒါနေန္တိ ဇနိန္ဒ ဓီရာ”._  

</Paragraph>

</Division>
<Division number="144" book="ja1" e="ch" v="22" p="273">

<Paragraph number="2536" type="verses" book="ja1">
_“အာဒါယ ပတ္တိံ ပရဝိရိယဃာတိံ,_  
_စာပေ သရံ ကိံ ဝိစိကိစ္ဆသေ တုဝံ;_  
_နုန္နော သရော သရဘံ ဟန္တု ခိပ္ပံ,_  
_အန္နဉှိ ဧတံ ဝရပည ရညော”._  

</Paragraph>

</Division>
<Division number="145" book="ja1" e="ch" v="22" p="273">

<Paragraph number="2537" type="verses" book="ja1">
_“အဒ္ဓါ ပဇာနာမိ အဟမ္ပိ ဧတံ,_  
_အန္နံ မိဂေါ ဗြာဟ္မဏ ခတ္တိယဿ;_  
_ပုဗ္ဗေ ကတဉ္စ အပစာယမာနော,_  
_တသ္မာ မိဂံ သရဘံ နော ဟနာမိ”._  

</Paragraph>

</Division>
<Division number="146" book="ja1" e="ch" v="22" p="273">

<Paragraph number="2538" type="verses" book="ja1">
_“နေသော မိဂေါ မဟာရာဇ,_  
_အသုရေသော ဒိသမ္ပတိ;_  
_ဧတံ ဟန္တွာ မနုဿိန္ဒ,_  
_ဘဝဿု အမရာဓိပေါ._  

</Paragraph>

</Division>
<Division number="147" book="ja1" e="ch" v="22" p="274">

<Paragraph number="2539" type="verses" book="ja1">
_သစေ စ ရာဇာ ဝိစိကိစ္ဆသေ တုဝံ,_  
_ဟန္တုံ မိဂံ သရဘံ သဟာယကံ;_  
_သပုတ္တဒါရော နရဝီရသေဋ္ဌ,_  
_ဂန္တာ တုဝံ ဝေတရဏိံ ယမဿ”._  

</Paragraph>

</Division>
<Division number="148" book="ja1" e="ch" v="22" p="274">

<Paragraph number="2540" type="verses" book="ja1">
_“ကာမံ အဟံ ဇာနပဒါ စ သဗ္ဗေ,_  
_ပုတ္တာ စ ဒါရာ စ သဟာယသင်္ဃာ;_  
_ဂစ္ဆေမု တံ ဝေတရဏိံ ယမဿ,_  
_န တွေဝ ဟညော မမ ပါဏဒေါ ယော._  

</Paragraph>

</Division>
<Division number="149" book="ja1" e="ch" v="22" p="274">

<Paragraph number="2541" type="verses" book="ja1">
_အယံ မိဂေါ ကိစ္ဆဂတဿ မယှံ,_  
_ဧကဿ ကတ္တာ ဝိဝနသ္မိ ဃောရေ;_  
_တံ တာဒိသံ ပုဗ္ဗကိစ္စံ သရန္တော,_  
_ဇာနံ မဟာဗြဟ္မေ ကထံ ဟနေယျံ”._  

</Paragraph>

</Division>
<Division number="150" book="ja1" e="ch" v="22" p="274">

<Paragraph number="2542" type="verses" book="ja1">
_“မိတ္တာဘိရာဓီ စိရမေဝ ဇီဝ,_  
_ရဇ္ဇံ ဣမံ ဓမ္မဂုဏေ ပသာသ;_  
_နာရီဂဏေဟိ ပရိစာရိယန္တော,_  
_မောဒဿု ရဋ္ဌေ တိဒိဝေဝ ဝါသဝေါ._  

</Paragraph>

</Division>
<Division number="151" book="ja1" e="ch" v="22" p="274">

<Paragraph number="2543" type="verses" book="ja1">
_အက္ကောဓနော နိစ္စပသန္နစိတ္တော,_  
_သဗ္ဗာတိထီ ယာစယောဂေါ ဘဝိတွာ;_  
_ဒတွာ စ ဘုတွာ စ ယထာနုဘာဝံ,_  
_အနိန္ဒိတော သဂ္ဂမုပေဟိ ဌာနန်”တိ. (1930)_  


</Paragraph>
</Division>

<Paragraph number="2544" type="center" book="ja1">
သရဘမိဂဇာတကံ ဒသမံ.



</Paragraph>

<Paragraph number="2545" type="center" book="ja1">
တေရသကနိပါတံ နိဋ္ဌိတံ.



</Paragraph>

<Paragraph number="2546" type="center" book="ja1">
တဿုဒ္ဒါနံ


</Paragraph>

<Paragraph number="2547" type="verses" book="ja1">
_ဝရအမ္ဗ ကုဌာရိ သဟံသဝရော,_  
_အထရညသ္မိံ ဒူတကပဉ္စမကော;_  
_အထ ဗောဓိ အကိတ္တိ သုတက္ကရိနာ,_  
_အထ ရုရုမိဂေနပရော သရဘောတိ._
</Paragraph>