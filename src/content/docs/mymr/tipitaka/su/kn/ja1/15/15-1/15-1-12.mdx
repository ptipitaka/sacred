---
title: 15.1.12 ပဉ္စပဏ္ဍိတဇာတက
tableOfContents: false
sidebar:
  order: 12
type: tipitaka
basket: su
book: ja1
review:
  current: review
  updated: '2025-10-27T21:48:43.573774'
  updated_by: ''
  notes: ''
  history:
  - state: review
    date: '2025-10-27T21:48:43.573774'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="315" book="ja1" e="ch" v="22" p="347">

<Paragraph number="3178" type="verses" book="ja1">
_“ပဉ္စ ပဏ္ဍိတာ သမာဂတာတ္ထ,_  
_ပဉှာ မေ ပဋိဘာတိ တံ သုဏာထ;_  
_နိန္ဒိယမတ္ထံ ပသံသိယံ ဝါ,_  
_ကဿေဝါဝိကရေယျ ဂုယှမတ္ထံ”._  

</Paragraph>

</Division>
<Division number="316" book="ja1" e="ch" v="22" p="347">

<Paragraph number="3179" type="verses" book="ja1">
_“တွံ အာဝိကရောဟိ ဘူမိပါလ,_  
_ဘတ္တာ ဘာရသဟော တုဝံ ဝဒေ တံ;_  
_တဝ ဆန္ဒရုစီနိ သမ္မသိတွာ,_  
_အထ ဝက္ခန္တိ ဇနိန္ဒ ပဉ္စ ဓီရာ”._  

</Paragraph>

</Division>
<Division number="317" book="ja1" e="ch" v="22" p="347">

<Paragraph number="3180" type="verses" book="ja1">
_“ယာ သီလဝတီ အနညထေယျာ,_  
_ဘတ္တုစ္ဆန္ဒဝသာနုဂါ မနာပါ;_  
_နိန္ဒိယမတ္ထံ ပသံသိယံ ဝါ,_  
_ဘရိယာယာဝိကရေယျ ဂုယှမတ္ထံ”._  

</Paragraph>

</Division>
<Division number="318" book="ja1" e="ch" v="22" p="347">

<Paragraph number="3181" type="verses" book="ja1">
_“ယော ကိစ္ဆဂတဿ အာတုရဿ,_  
_သရဏံ ဟောတိ ဂတီ ပရာယနဉ္စ;_  
_နိန္ဒိယမတ္ထံ ပသံသိယံ ဝါ,_  
_သခိနော ဝါဝိကရေယျ ဂုယှမတ္ထံ”._  

</Paragraph>

</Division>
<Division number="319" book="ja1" e="ch" v="22" p="347">

<Paragraph number="3182" type="verses" book="ja1">
_“ဇေဋ္ဌော အထ မဇ္ဈိမော ကနိဋ္ဌော,_  
_ယော စေ သီလသမာဟိတော ဌိတတ္တော;_  
_နိန္ဒိယမတ္ထံ ပသံသိယံ ဝါ,_  
_ဘာတု ဝါဝီကရေယျ ဂုယှမတ္ထံ”._  

</Paragraph>

</Division>
<Division number="320" book="ja1" e="ch" v="22" p="347">

<Paragraph number="3183" type="verses" book="ja1">
_“ယော ဝေ ပိတုဟဒယဿ ပဒ္ဓဂူ,_  
_အနုဇာတော ပိတရံ အနောမပညော;_  
_နိန္ဒိယမတ္ထံ ပသံသိယံ ဝါ,_  
_ပုတ္တဿာဝိကရေယျ ဂုယှမတ္ထံ”._  

</Paragraph>

</Division>
<Division number="321" book="ja1" e="ch" v="22" p="348">

<Paragraph number="3184" type="verses" book="ja1">
_“မာတာ ဒွိပဒါဇနိန္ဒသေဋ္ဌ,_  
_ယာ နံ ပေါသေတိ ဆန္ဒသာ ပိယေန;_  
_နိန္ဒိယမတ္ထံ ပသံသိယံ ဝါ,_  
_မာတုယာဝီကရေယျ ဂုယှမတ္ထံ”._  

</Paragraph>

</Division>
<Division number="322" book="ja1" e="ch" v="22" p="348">

<Paragraph number="3185" type="verses" book="ja1">
_“ဂုယှဿ ဟိ ဂုယှမေဝ သာဓု,_  
_န ဟိ ဂုယှဿ ပသတ္ထမာဝိကမ္မံ;_  
_အနိပ္ဖန္နတာ သဟေယျ ဓီရော,_  
_နိပ္ဖန္နောဝ ယထာသုခံ ဘဏေယျ”._  

</Paragraph>

</Division>
<Division number="323" book="ja1" e="ch" v="22" p="348">

<Paragraph number="3186" type="verses" book="ja1">
_“ကိံ တွံ ဝိမနောသိ ရာဇသေဋ္ဌ,_  
_ဒွိပဒဇနိန္ဒ ဝစနံ သုဏောမ မေတံ;_  
_ကိံ စိန္တယမာနော ဒုမ္မနောသိ,_  
_နူန ဒေဝ အပရာဓော အတ္ထိ မယှံ”._  

</Paragraph>

</Division>
<Division number="324" book="ja1" e="ch" v="22" p="348">

<Paragraph number="3187" type="verses" book="ja1">
_“‘ပဏှေ ဝဇ္ဈော မဟောသဓော’တိ,_  
_အာဏတ္တော မေ ဝဓာယ ဘူရိပညော;_  
_တံ စိန္တယမာနော ဒုမ္မနောသ္မိ,_  
_န ဟိ ဒေဝီ အပရာဓော အတ္ထိ တုယှံ”._  

</Paragraph>

</Division>
<Division number="325" book="ja1" e="ch" v="22" p="348">

<Paragraph number="3188" type="verses" book="ja1">
_“အဘိဒေါသဂတော ဒါနိ ဧဟိသိ,_  
_ကိံ သုတွာ ကိံ သင်္ကတေ မနော တေ;_  
_ကော တေ ကိမဝေါစ ဘူရိပည,_  
ဣင်္ဃ ဝစနံ သုဏောမ ဗြူဟိ မေတံ”._  

</Paragraph>

</Division>
<Division number="326" book="ja1" e="ch" v="22" p="348">

<Paragraph number="3189" type="verses" book="ja1">
_“‘ပဏှေ ဝဇ္ဈော မဟောသဓော’တိ,_  
_ယဒိ တေ မန္တယိတံ ဇနိန္ဒ ဒေါသံ;_  
_ဘရိယာယ ရဟောဂတော အသံသိ,_  
_ဂုယှံ ပါတုကတံ သုတံ မမေတံ”._  

</Paragraph>

</Division>
<Division number="327" book="ja1" e="ch" v="22" p="349">

<Paragraph number="3190" type="verses" book="ja1">
_“ယံ သာလဝနသ္မိံ သေနကော,_  
_ပါပကမ္မံ အကာသိ အသဗ္ဘိရူပံ;_  
_သခိနောဝ ရဟောဂတော အသံသိ,_  
_ဂုယှံ ပါတုကတံ သုတံ မမေတံ._  

</Paragraph>

</Division>
<Division number="328" book="ja1" e="ch" v="22" p="349">

<Paragraph number="3191" type="verses" book="ja1">
_ပုက္ကုသ ပုရိသဿ တေ ဇနိန္ဒ,_  
ဥပ္ပန္နော ရောဂေါ အရာဇယုတ္တော;_  
_ဘာတုဉ္စ ရဟောဂတော အသံသိ,_  
_ဂုယှံ ပါတုကတံ သုတံ မမေတံ._  

</Paragraph>

</Division>
<Division number="329" book="ja1" e="ch" v="22" p="349">

<Paragraph number="3192" type="verses" book="ja1">
_အာဗာဓောယံ အသဗ္ဘိရူပေါ,_  
_ကာမိန္ဒော နရဒေဝေန ဖုဋ္ဌော;_  
_ပုတ္တဿ ရဟောဂတော အသံသိ,_  
_ဂုယှံ ပါတုကတံ သုတံ မမေတံ._  

</Paragraph>

</Division>
<Division number="330" book="ja1" e="ch" v="22" p="349">

<Paragraph number="3193" type="verses" book="ja1">
_အဋ္ဌဝင်္ကံ မဏိရတနံ ဥဠာရံ,_  
_သက္ကော တေ အဒဒါ ပိတာမဟဿ;_  
_ဒေဝိန္ဒဿ ဂတံ တဒဇ္ဇ ဟတ္ထံ,_  
_မာတုဉ္စ ရဟောဂတော အသံသိ;_  
_ဂုယှံ ပါတုကတံ သုတံ မမေတံ._  

</Paragraph>

</Division>
<Division number="331" book="ja1" e="ch" v="22" p="349">

<Paragraph number="3194" type="verses" book="ja1">
_ဂုယှဿ ဟိ ဂုယှမေဝ သာဓု,_  
_န ဟိ ဂုယှဿ ပသတ္ထမာဝိကမ္မံ;_  
_အနိပ္ဖန္နတာ သဟေယျ ဓီရော,_  
_နိပ္ဖန္နောဝ ယထာသုခံ ဘဏေယျ._  

</Paragraph>

</Division>
<Division number="332" book="ja1" e="ch" v="22" p="349">

<Paragraph number="3195" type="verses" book="ja1">
_န ဂုယှမတ္ထံ ဝိဝရေယျ,_  
_ရက္ခေယျ နံ ယထာ နိဓိံ;_  
_န ဟိ ပါတုကတော သာဓု,_  
_ဂုယှော အတ္ထော ပဇာနတာ._  

</Paragraph>

</Division>
<Division number="333" book="ja1" e="ch" v="22" p="349">

<Paragraph number="3196" type="verses" book="ja1">
_ထိယာ ဂုယှံ န သံသေယျ,_  
_အမိတ္တဿ စ ပဏ္ဍိတော;_  
_ယော စာမိသေန သံဟီရော,_  
_ဟဒယတ္ထေနော စ ယော နရော._  

</Paragraph>

</Division>
<Division number="334" book="ja1" e="ch" v="22" p="349">

<Paragraph number="3197" type="verses" book="ja1">
_ဂုယှမတ္ထံ အသမ္ဗုဒ္ဓံ,_  
_သမ္ဗောဓယတိ ယော နရော;_  
_မန္တဘေဒဘယာ တဿ,_  
_ဒါသဘူတော တိတိက္ခတိ._  

</Paragraph>

</Division>
<Division number="335" book="ja1" e="ch" v="22" p="350">

<Paragraph number="3198" type="verses" book="ja1">
_ယာဝန္တော ပုရိသဿတ္ထံ,_  
_ဂုယှံ ဇာနန္တိ မန္တိနံ;_  
_တာဝန္တော တဿ ဥဗ္ဗေဂါ,_  
_တသ္မာ ဂုယှံ န ဝိဿဇေ._  

</Paragraph>

</Division>
<Division number="336" book="ja1" e="ch" v="22" p="350">

<Paragraph number="3199" type="verses" book="ja1">
_ဝိဝိစ္စ ဘာသေယျ ဒိဝါ ရဟဿံ,_  
_ရတ္တိံ ဂိရံ နာတိဝေလံ ပမုဉ္စေ;_  
ဥပဿုတိကာ ဟိ သုဏန္တိ မန္တံ,_  
_တသ္မာ မန္တော ခိပ္ပမုပေတိ ဘေဒန်”တိ._  


</Paragraph>
</Division>

<Paragraph number="3200" type="center" book="ja1">
ပဉ္စပဏ္ဍိတဇာတကံ ဒွါဒသမံ.
</Paragraph>