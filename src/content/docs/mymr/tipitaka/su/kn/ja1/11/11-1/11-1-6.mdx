---
title: 11.1.6 ယုဓဉ္စယဇာတက
tableOfContents: false
sidebar:
  order: 6
type: tipitaka
basket: su
book: ja1
review:
  current: review
  updated: '2025-10-23T09:13:39.244715'
  updated_by: ''
  notes: ''
  history:
  - state: review
    date: '2025-10-23T09:13:39.244715'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="73" book="ja1" e="ch" v="22" p="235">

<Paragraph number="2184" type="verses" book="ja1">
_“မိတ္တာမစ္စပရိဗျူဠှံ,_  
_အဟံ ဝန္ဒေ ရထေသဘံ;_  
_ပဗ္ဗဇိဿာမဟံ ရာဇ,_  
_တံ ဒေဝေါ အနုမညတု”._  

</Paragraph>

</Division>
<Division number="74" book="ja1" e="ch" v="22" p="235">

<Paragraph number="2185" type="verses" book="ja1">
_“သစေ တေ ဦနံ ကာမေဟိ,_  
_အဟံ ပရိပူရယာမိ တေ;_  
_ယော တံ ဟိံသတိ ဝါရေမိ,_  
_မာ ပဗ္ဗဇ ယုဓဉ္စယ”._  

</Paragraph>

</Division>
<Division number="75" book="ja1" e="ch" v="22" p="235">

<Paragraph number="2186" type="verses" book="ja1">
_“န မတ္ထိ ဦနံ ကာမေဟိ,_  
_ဟိံသိတာ မေ န ဝိဇ္ဇတိ;_  
_ဒီပဉ္စ ကာတုမိစ္ဆာမိ,_  
_ယံ ဇရာ နာဘိကီရတိ”._  

</Paragraph>

</Division>
<Division number="76" book="ja1" e="ch" v="22" p="236">

<Paragraph number="2187" type="verses" book="ja1">
_“ပုတ္တော ဝါ ပိတရံ ယာစေ,_  
_ပိတာ ဝါ ပုတ္တမောရသံ;_  
_နေဂမော တံ ယာစေ တာတ,_  
_မာ ပဗ္ဗဇ ယုဓဉ္စယ”._  

</Paragraph>

</Division>
<Division number="77" book="ja1" e="ch" v="22" p="236">

<Paragraph number="2188" type="verses" book="ja1">
_“မာ မံ ဒေဝ နိဝါရေဟိ,_  
_ပဗ္ဗဇန္တံ ရထေသဘ;_  
_မာဟံ ကာမေဟိ သမ္မတ္တော,_  
_ဇရာယ ဝသမနွဂူ”._  

</Paragraph>

</Division>
<Division number="78" book="ja1" e="ch" v="22" p="236">

<Paragraph number="2189" type="verses" book="ja1">
_“အဟံ တံ တာတ ယာစာမိ,_  
_အဟံ ပုတ္တ နိဝါရယေ;_  
_စိရံ တံ ဒဋ္ဌုမိစ္ဆာမိ,_  
_မာ ပဗ္ဗဇ ယုဓဉ္စယ”._  

</Paragraph>

</Division>
<Division number="79" book="ja1" e="ch" v="22" p="236">

<Paragraph number="2190" type="verses" book="ja1">
_“ဥဿာဝေါဝ တိဏဂ္ဂမှိ,_  
_သူရိယုဂ္ဂမနံ ပတိ;_  
_ဧဝမာယု မနုဿာနံ,_  
_မာ မံ အမ္မ နိဝါရယ”._  

</Paragraph>

</Division>
<Division number="80" book="ja1" e="ch" v="22" p="236">

<Paragraph number="2191" type="verses" book="ja1">
_“တရမာနော ဣမံ ယာနံ,_  
_အာရောပေတု ရထေသဘ;_  
_မာ မေ မာတာ တရန္တဿ,_  
_အန္တရာယကရာ အဟု”._  

</Paragraph>

</Division>
<Division number="81" book="ja1" e="ch" v="22" p="236">

<Paragraph number="2192" type="verses" book="ja1">
_“အဘိဓာဝထ ဘဒ္ဒန္တေ,_  
_သုညံ ဟေဿတိ ရမ္မကံ;_  
_ယုဓဉ္စယော အနုညာတော,_  
_သဗ္ဗဒတ္တေန ရာဇိနာ._  

</Paragraph>

</Division>
<Division number="82" book="ja1" e="ch" v="22" p="236">

<Paragraph number="2193" type="verses" book="ja1">
_ယောဟု သေဋ္ဌော သဟဿဿ,_  
_ယုဝါ ကဉ္စနသန္နိဘော;_  
_သောယံ ကုမာရော ပဗ္ဗဇိတော,_  
_ကာသာယဝသနော ဗလီ”._  

</Paragraph>

</Division>
<Division number="83" book="ja1" e="ch" v="22" p="236">

<Paragraph number="2194" type="verses" book="ja1">
_“ဥဘော ကုမာရာ ပဗ္ဗဇိတာ,_  
_ယုဓဉ္စယော ယုဓိဋ္ဌိလော;_  
_ပဟာယ မာတာပိတရော,_  
_သင်္ဂံ ဆေတွာန မစ္စုနော”တိ._  


</Paragraph>
</Division>

<Paragraph number="2195" type="center" book="ja1">
ယုဓဉ္စယဇာတကံ ဆဋ္ဌံ.
</Paragraph>