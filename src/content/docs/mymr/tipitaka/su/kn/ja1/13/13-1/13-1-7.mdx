---
title: 13.1.7 အကိတ္တိဇာတက
tableOfContents: false
sidebar:
  order: 7
type: tipitaka
basket: su
book: ja1
review:
  current: review
  updated: '2025-10-27T21:48:43.492877'
  updated_by: ''
  notes: ''
  history:
  - state: review
    date: '2025-10-27T21:48:43.492877'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="83" book="ja1" e="ch" v="22" p="266">

<Paragraph number="2472" type="verses" book="ja1">
_“အကိတ္တိံ ဒိသွာ သမ္မန္တံ,_  
_သက္ကော ဘူတပတီ ဗြဝိ;_  
_ကိံ ပတ္ထယံ မဟာဗြဟ္မေ,_  
_ဧကော သမ္မသိ ဃမ္မနိ”._  

</Paragraph>

</Division>
<Division number="84" book="ja1" e="ch" v="22" p="266">

<Paragraph number="2473" type="verses" book="ja1">
_“ဒုက္ခော ပုနဗ္ဘဝေါ သက္က,_  
_သရီရဿ စ ဘေဒနံ;_  
_သမ္မောဟမရဏံ ဒုက္ခံ,_  
_တသ္မာ သမ္မာမိ ဝါသဝ”._  

</Paragraph>

</Division>
<Division number="85" book="ja1" e="ch" v="22" p="266">

<Paragraph number="2474" type="verses" book="ja1">
_“ဧတသ္မိံ တေ သုလပိတေ,_  
_ပတိရူပေ သုဘာသိတေ;_  
_ဝရံ ကဿပ တေ ဒမ္မိ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="86" book="ja1" e="ch" v="22" p="266">

<Paragraph number="2475" type="verses" book="ja1">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_ယေန ပုတ္တေ စ ဒါရေ စ,_  
_ဓနဓညံ ပိယာနိ စ;_  
_လဒ္ဓါ နရာ န တပ္ပန္တိ,_  
_သော လောဘော န မယီ ဝသေ”._  

</Paragraph>

</Division>
<Division number="87" book="ja1" e="ch" v="22" p="266">

<Paragraph number="2476" type="verses" book="ja1">
_“ဧတသ္မိံ တေ သုလပိတေ,_  
_ပတိရူပေ သုဘာသိတေ;_  
_ဝရံ ကဿပ တေ ဒမ္မိ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="88" book="ja1" e="ch" v="22" p="266">

<Paragraph number="2477" type="verses" book="ja1">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_ခေတ္တံ ဝတ္ထုံ ဟိရညဉ္စ,_  
_ဂဝါဿံ ဒါသပေါရိသံ;_  
_ယေန ဇာတေန ဇီယန္တိ,_  
_သော ဒေါသော န မယီ ဝသေ”._  

</Paragraph>

</Division>
<Division number="89" book="ja1" e="ch" v="22" p="266">

<Paragraph number="2478" type="verses" book="ja1">
_“ဧတသ္မိံ တေ သုလပိတေ,_  
_ပတိရူပေ သုဘာသိတေ;_  
_ဝရံ ကဿပ တေ ဒမ္မိ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="90" book="ja1" e="ch" v="22" p="267">

<Paragraph number="2479" type="verses" book="ja1">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_ဗာလံ န ပဿေ န သုဏေ,_  
_န စ ဗာလေန သံဝသေ;_  
_ဗာလေနလ္လာပသလ္လာပံ,_  
_န ကရေ န စ ရောစယေ”._  

</Paragraph>

</Division>
<Division number="91" book="ja1" e="ch" v="22" p="267">

<Paragraph number="2480" type="verses" book="ja1">
_“ကိံ နု တေ အကရံ ဗာလော,_  
_ဝဒ ကဿပ ကာရဏံ;_  
_ကေန ကဿပ ဗာလဿ,_  
_ဒဿနံ နာဘိကင်္ခသိ”._  

</Paragraph>

</Division>
<Division number="92" book="ja1" e="ch" v="22" p="267">

<Paragraph number="2481" type="verses" book="ja1">
_“အနယံ နယတိ ဒုမ္မေဓော,_  
_အဓုရာယံ နိယုဉ္ဇတိ;_  
_ဒုန္နယော သေယျသော ဟောတိ,_  
_သမ္မာ ဝုတ္တော ပကုပ္ပတိ;_  
_ဝိနယံ သော န ဇာနာတိ,_  
_သာဓု တဿ အဒဿနံ”._  

</Paragraph>

</Division>
<Division number="93" book="ja1" e="ch" v="22" p="267">

<Paragraph number="2482" type="verses" book="ja1">
_“ဧတသ္မိံ တေ သုလပိတေ,_  
_ပတိရူပေ သုဘာသိတေ;_  
_ဝရံ ကဿပ တေ ဒမ္မိ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="94" book="ja1" e="ch" v="22" p="267">

<Paragraph number="2483" type="verses" book="ja1">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_ဓီရံ ပဿေ သုဏေ ဓီရံ,_  
_ဓီရေန သဟ သံဝသေ;_  
_ဓီရေနလ္လာပသလ္လာပံ,_  
_တံ ကရေ တဉ္စ ရောစယေ”._  

</Paragraph>

</Division>
<Division number="95" book="ja1" e="ch" v="22" p="267">

<Paragraph number="2484" type="verses" book="ja1">
_“ကိံ နု တေ အကရံ ဓီရော,_  
_ဝဒ ကဿပ ကာရဏံ;_  
_ကေန ကဿပ ဓီရဿ,_  
_ဒဿနံ အဘိကင်္ခသိ”._  

</Paragraph>

</Division>
<Division number="96" book="ja1" e="ch" v="22" p="267">

<Paragraph number="2485" type="verses" book="ja1">
_“နယံ နယတိ မေဓာဝီ,_  
_အဓုရာယံ န ယုဉ္ဇတိ;_  
_သုနယော သေယျသော ဟောတိ,_  
_သမ္မာ ဝုတ္တော န ကုပ္ပတိ;_  
_ဝိနယံ သော ပဇာနာတိ,_  
_သာဓု တေန သမာဂမော”._  

</Paragraph>

</Division>
<Division number="97" book="ja1" e="ch" v="22" p="267">

<Paragraph number="2486" type="verses" book="ja1">
_“ဧတသ္မိံ တေ သုလပိတေ,_  
_ပတိရူပေ သုဘာသိတေ;_  
_ဝရံ ကဿပ တေ ဒမ္မိ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="98" book="ja1" e="ch" v="22" p="267">

<Paragraph number="2487" type="verses" book="ja1">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_တတော ရတျာ ဝိဝသာနေ,_  
_သူရိယုဂ္ဂမနံ ပတိ;_  
_ဒိဗ္ဗာ ဘက္ခာ ပါတုဘဝေယျုံ,_  
_သီလဝန္တော စ ယာစကာ._  

</Paragraph>

</Division>
<Division number="99" book="ja1" e="ch" v="22" p="267">

<Paragraph number="2488" type="verses" book="ja1">
_ဒဒတော မေ န ခီယေထ,_  
_ဒတွာ နာနုတပေယျဟံ;_  
_ဒဒံ စိတ္တံ ပသာဒေယျံ,_  
_ဧတံ သက္က ဝရံ ဝရေ”._  

</Paragraph>

</Division>
<Division number="100" book="ja1" e="ch" v="22" p="268">

<Paragraph number="2489" type="verses" book="ja1">
_“ဧတသ္မိံ တေ သုလပိတေ,_  
_ပတိရူပေ သုဘာသိတေ;_  
_ဝရံ ကဿပ တေ ဒမ္မိ,_  
_ယံ ကိဉ္စိ မနသိစ္ဆသိ”._  

</Paragraph>

</Division>
<Division number="101" book="ja1" e="ch" v="22" p="268">

<Paragraph number="2490" type="verses" book="ja1">
_“ဝရဉ္စေ မေ အဒေါ သက္က,_  
_သဗ္ဗဘူတာနမိဿရ;_  
_န မံ ပုန ဥပေယျာသိ,_  
_ဧတံ သက္က ဝရံ ဝရေ”._  

</Paragraph>

</Division>
<Division number="102" book="ja1" e="ch" v="22" p="268">

<Paragraph number="2491" type="verses" book="ja1">
_“ဗဟူဟိ ဝတစရိယာဟိ,_  
_နရာ စ အထ နာရိယော;_  
_ဒဿနံ အဘိကင်္ခန္တိ,_  
_ကိံ နု မေ ဒဿနေ ဘယံ”._  

</Paragraph>

</Division>
<Division number="103" book="ja1" e="ch" v="22" p="268">

<Paragraph number="2492" type="verses" book="ja1">
_“တံ တာဒိသံ ဒေဝဝဏ္ဏံ,_  
_သဗ္ဗကာမသမိဒ္ဓိနံ;_  
_ဒိသွာ တပေါ ပမဇ္ဇေယျံ,_  
_ဧတံ တေ ဒဿနေ ဘယန်”တိ._  


</Paragraph>
</Division>

<Paragraph number="2493" type="center" book="ja1">
အကိတ္တိဇာတကံ သတ္တမံ.
</Paragraph>