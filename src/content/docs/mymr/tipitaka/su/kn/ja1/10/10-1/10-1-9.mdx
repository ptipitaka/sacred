---
title: "10.1.9 မဟာဓမ္မပါလဇာတက"
tableOfContents: false
sidebar:
  order: 9
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="92" book="ja1" e="ch" v="22" p="214">

<Paragraph number="2008" type="verses" book="ja1">
_“ကိံ တေ ဝတံ ကိံ ပန ဗြဟ္မစရိယံ,_  
_ကိဿ သုစိဏ္ဏဿ အယံ ဝိပါကော;_  
_အက္ခာဟိ မေ ဗြာဟ္မဏ ဧတမတ္ထံ,_  
_ကသ္မာ နု တုမှံ ဒဟရာ န မိယျရေ”._  

</Paragraph>

</Division>
<Division number="93" book="ja1" e="ch" v="22" p="214">

<Paragraph number="2009" type="verses" book="ja1">
_“ဓမ္မံ စရာမ န မုသာ ဘဏာမ,_  
_ပါပါနိ ကမ္မာနိ ပရိဝဇ္ဇယာမ;_  
_အနရိယံ ပရိဝဇ္ဇေမု သဗ္ဗံ,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="94" book="ja1" e="ch" v="22" p="214">

<Paragraph number="2010" type="verses" book="ja1">
_သုဏောမ ဓမ္မံ အသတံ သတဉ္စ,_  
_န စာပိ ဓမ္မံ အသတံ ရောစယာမ;_  
_ဟိတွာ အသန္တေ န ဇဟာမ သန္တေ,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="95" book="ja1" e="ch" v="22" p="214">

<Paragraph number="2011" type="verses" book="ja1">
_ပုဗ္ဗေဝ ဒါနာ သုမနာ ဘဝါမ,_  
_ဒဒမ္ပိ ဝေ အတ္တမနာ ဘဝါမ;_  
_ဒတွာပိ ဝေ နာနုတပ္ပါမ ပစ္ဆာ,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="96" book="ja1" e="ch" v="22" p="214">

<Paragraph number="2012" type="verses" book="ja1">
_သမဏေ မယံ ဗြာဟ္မဏေ အဒ္ဓိကေ စ,_  
_ဝနိဗ္ဗကေ ယာစနကေ ဒလိဒ္ဒေ;_  
_အန္နေန ပါနေန အဘိတပ္ပယာမ,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="97" book="ja1" e="ch" v="22" p="214">

<Paragraph number="2013" type="verses" book="ja1">
_မယဉ္စ ဘရိယံ နာတိက္ကမာမ,_  
_အမှေ စ ဘရိယာ နာတိက္ကမန္တိ;_  
_အညတြ တာဟိ ဗြဟ္မစရိယံ စရာမ,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="98" book="ja1" e="ch" v="22" p="215">

<Paragraph number="2014" type="verses" book="ja1">
_ပါဏာတိပါတာ ဝိရမာမ သဗ္ဗေ,_  
_လောကေ အဒိန္နံ ပရိဝဇ္ဇယာမ;_  
_အမဇ္ဇပါ နောပိ မုသာ ဘဏာမ,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="99" book="ja1" e="ch" v="22" p="215">

<Paragraph number="2015" type="verses" book="ja1">
_ဧတာသု ဝေ ဇာယရေ သုတ္တမာသု,_  
_မေဓာဝိနော ဟောန္တိ ပဟူတပညာ;_  
_ဗဟုဿုတာ ဝေဒဂုနော စ ဟောန္တိ,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="100" book="ja1" e="ch" v="22" p="215">

<Paragraph number="2016" type="verses" book="ja1">
_မာတာ ပိတာ စ ဘဂိနီ ဘာတရော စ,_  
_ပုတ္တာ စ ဒါရာ စ မယဉ္စ သဗ္ဗေ;_  
_ဓမ္မံ စရာမ ပရလောကဟေတု,_  
_တသ္မာ ဟိ အမှံ ဒဟရာ န မိယျရေ._  

</Paragraph>

</Division>
<Division number="101" book="ja1" e="ch" v="22" p="215">

<Paragraph number="2017" type="verses" book="ja1">
_ဒါသာ စ ဒါသျော အနုဇီဝိနော စ,_  
_ပရိစာရကာ ကမ္မကရာ စ သဗ္ဗေ;_  
_ဓမ္မံ စရန္တိ ပရလောကဟေတု,_  
_တသ္မာ ဟိ အမှံ ဒဟရာ န မိယျရေ”._  

</Paragraph>

</Division>
<Division number="102" book="ja1" e="ch" v="22" p="215">

<Paragraph number="2018" type="verses" book="ja1">
_“ဓမ္မော ဟဝေ ရက္ခတိ ဓမ္မစာရိံ,_  
_ဓမ္မော သုစိဏ္ဏော သုခမာဝဟာတိ;_  
_ဧသာနိသံသော ဓမ္မေ သုစိဏ္ဏေ,_  
_န ဒုဂ္ဂတိံ ဂစ္ဆတိ ဓမ္မစာရီ._  

</Paragraph>

</Division>
<Division number="103" book="ja1" e="ch" v="22" p="215">

<Paragraph number="2019" type="verses" book="ja1">
_ဓမ္မော ဟဝေ ရက္ခတိ ဓမ္မစာရိံ,_  
_ဆတ္တံ မဟန္တံ ဝိယ ဝဿကာလေ;_  
_ဓမ္မေန ဂုတ္တော မမ ဓမ္မပါလော,_  
_အညဿ အဋ္ဌီနိ သုခီ ကုမာရော”တိ._  


</Paragraph>
</Division>

<Paragraph number="2020" type="center" book="ja1">
မဟာဓမ္မပါလဇာတကံ နဝမံ.
</Paragraph>