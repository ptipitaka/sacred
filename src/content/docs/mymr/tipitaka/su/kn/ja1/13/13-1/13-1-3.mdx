---
title: 13.1.3 ဇဝနဟံသဇာတက
tableOfContents: false
sidebar:
  order: 3
type: tipitaka
basket: su
book: ja1
review:
  current: review
  updated: '2025-10-20T22:47:23.999755'
  updated_by: ''
  notes: ''
  history:
  - state: review
    date: '2025-10-20T22:47:23.999755'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="27" book="ja1" e="ch" v="22" p="260">

<Paragraph number="2412" type="verses" book="ja1">
_“ဣဓေဝ ဟံသ နိပတ,_  
_ပိယံ မေ တဝ ဒဿနံ;_  
ဣဿရောသိ အနုပ္ပတ္တော,_  
_ယမိဓတ္ထိ ပဝေဒယ”._  

</Paragraph>

</Division>
<Division number="28" book="ja1" e="ch" v="22" p="260">

<Paragraph number="2413" type="verses" book="ja1">
_“သဝနေန ဧကဿ ပိယာ ဘဝန္တိ,_  
_ဒိသွာ ပနေကဿ ဝိယေတိ ဆန္ဒော;_  
_ဒိသွာ စ သုတွာ စ ပိယာ ဘဝန္တိ,_  
_ကစ္စိန္နု မေ ပီယသိ ဒဿနေန._  

</Paragraph>

</Division>
<Division number="29" book="ja1" e="ch" v="22" p="260">

<Paragraph number="2414" type="verses" book="ja1">
_သဝနေန ပိယော မေသိ,_  
_ဘိယျော စာဂမ္မ ဒဿနံ;_  
_ဧဝံ ပိယဒဿနော မေ,_  
_ဝသ ဟံသ မမန္တိကေ”._  

</Paragraph>

</Division>
<Division number="30" book="ja1" e="ch" v="22" p="260">

<Paragraph number="2415" type="verses" book="ja1">
_“ဝသေယျာမ တဝါဂါရေ,_  
_နိစ္စံ သက္ကတပူဇိတာ;_  
_မတ္တော စ ဧကဒါ ဝဇ္ဇေ,_  
_‘ဟံသရာဇံ ပစန္တု မေ’”._  

</Paragraph>

</Division>
<Division number="31" book="ja1" e="ch" v="22" p="260">

<Paragraph number="2416" type="verses" book="ja1">
_“ဓိရတ္ထု တံ မဇ္ဇပါနံ,_  
_ယံ မေ ပိယတရံ တယာ;_  
_န စာပိ မဇ္ဇံ ပိဿာမိ,_  
_ယာဝ မေ ဝစ္ဆသီ ဃရေ”._  

</Paragraph>

</Division>
<Division number="32" book="ja1" e="ch" v="22" p="261">

<Paragraph number="2417" type="verses" book="ja1">
_“သုဝိဇာနံ သိင်္ဂါလာနံ,_  
_သကုဏာနဉ္စ ဝဿိတံ;_  
_မနုဿဝဿိတံ ရာဇ,_  
_ဒုဗ္ဗိဇာနတရံ တတော._  

</Paragraph>

</Division>
<Division number="33" book="ja1" e="ch" v="22" p="261">

<Paragraph number="2418" type="verses" book="ja1">
_အပိ စေ မညတီ ပေါသော,_  
_ဉာတိ မိတ္တော သခါတိ ဝါ;_  
_ယော ပုဗ္ဗေ သုမနော ဟုတွာ,_  
_ပစ္ဆာ သမ္ပဇ္ဇတေ ဒိသော._  

</Paragraph>

</Division>
<Division number="34" book="ja1" e="ch" v="22" p="261">

<Paragraph number="2419" type="verses" book="ja1">
_ယသ္မိံ မနော နိဝိသတိ,_  
_အဝိဒူရေ သဟာပိ သော;_  
_သန္တိကေပိ ဟိ သော ဒူရေ,_  
_ယသ္မိံ နာဝိသတေ မနော._  

</Paragraph>

</Division>
<Division number="35" book="ja1" e="ch" v="22" p="261">

<Paragraph number="2420" type="verses" book="ja1">
_အန္တောပိ သော ဟောတိ ပသန္နစိတ္တော,_  
_ပါရံ သမုဒ္ဒဿ ပသန္နစိတ္တော;_  
_အန္တောပိ သော ဟောတိ ပဒုဋ္ဌစိတ္တော,_  
_ပါရံ သမုဒ္ဒဿ ပဒုဋ္ဌစိတ္တော._  

</Paragraph>

</Division>
<Division number="36" book="ja1" e="ch" v="22" p="261">

<Paragraph number="2421" type="verses" book="ja1">
_သံဝသန္တာ ဝိဝသန္တိ,_  
_ယေ ဒိသာ တေ ရထေသဘ;_  
_အာရာ သန္တော သံဝသန္တိ,_  
_မနသာ ရဋ္ဌဝဍ္ဎန._  

</Paragraph>

</Division>
<Division number="37" book="ja1" e="ch" v="22" p="261">

<Paragraph number="2422" type="verses" book="ja1">
_အတိစိရံ နိဝါသေန,_  
_ပိယော ဘဝတိ အပ္ပိယော;_  
_အာမန္တ ခေါ တံ ဂစ္ဆာမ,_  
_ပုရာ တေ ဟောမ အပ္ပိယာ”._  

</Paragraph>

</Division>
<Division number="38" book="ja1" e="ch" v="22" p="261">

<Paragraph number="2423" type="verses" book="ja1">
_“ဧဝဉ္စေ ယာစမာနာနံ,_  
_အဉ္ဇလိံ နာဝဗုဇ္ဈသိ;_  
_ပရိစာရကာနံ သတံ,_  
_ဝစနံ န ကရောသိ နော;_  
_ဧဝံ တံ အဘိယာစာမ,_  
_ပုန ကယိရာသိ ပရိယာယံ”._  

</Paragraph>

</Division>
<Division number="39" book="ja1" e="ch" v="22" p="261">

<Paragraph number="2424" type="verses" book="ja1">
_“ဧဝဉ္စေ နော ဝိဟရတံ,_  
_အန္တရာယော န ဟေဿတိ;_  
_တုယှဉ္စာပိ မဟာရာဇ,_  
_မယှဉ္စ ရဋ္ဌဝဍ္ဎန;_  
_အပ္ပေဝ နာမ ပဿေမု,_  
_အဟောရတ္တာနမစ္စယေ”တိ._  


</Paragraph>
</Division>

<Paragraph number="2425" type="center" book="ja1">
ဇဝနဟံသဇာတကံ တတိယံ.
</Paragraph>