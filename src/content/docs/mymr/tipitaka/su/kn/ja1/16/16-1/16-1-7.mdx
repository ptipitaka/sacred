---
title: "16.1.7 ဒကရက္ခသဇာတက"
tableOfContents: false
sidebar:
  order: 7
type: "tipitaka"
basket: "su"
book: "ja1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="224" book="ja1" e="ch" v="22" p="384">

<Paragraph number="3485" type="verses" book="ja1">
_“သစေ ဝေါ ဝုယှမာနာနံ,_  
_သတ္တန္နံ ဥဒကဏ္ဏဝေ;_  
_မနုဿဗလိမေသာနော,_  
_နာဝံ ဂဏှေယျ ရက္ခသော;_  
_အနုပုဗ္ဗံ ကထံ ဒတွာ,_  
_မုဉ္စေသိ ဒကရက္ခသာ”._  

</Paragraph>

</Division>
<Division number="225" book="ja1" e="ch" v="22" p="384">

<Paragraph number="3486" type="verses" book="ja1">
_“မာတရံ ပဌမံ ဒဇ္ဇံ,_  
_ဘရိယံ ဒတွာန ဘာတရံ;_  
_တတော သဟာယံ ဒတွာန,_  
_ပဉ္စမံ ဒဇ္ဇံ ဗြာဟ္မဏံ;_  
_ဆဋ္ဌာဟံ ဒဇ္ဇမတ္တာနံ,_  
_နေဝ ဒဇ္ဇံ မဟောသဓံ”._  

</Paragraph>

</Division>
<Division number="226" book="ja1" e="ch" v="22" p="384">

<Paragraph number="3487" type="verses" book="ja1">
_“ပေါသေတာ တေ ဇနေတ္တီ စ,_  
_ဒီဃရတ္တာနုကမ္ပိကာ;_  
_ဆဗ္ဘီ တယိ ပဒုဿတိ,_  
_ပဏ္ဍိတာ အတ္ထဒဿိနီ;_  
_အညံ ဥပနိသံ ကတွာ,_  
_ဝဓာ တံ ပရိမောစယိ._  

</Paragraph>

</Division>
<Division number="227" book="ja1" e="ch" v="22" p="384">

<Paragraph number="3488" type="verses" book="ja1">
_တံ တာဒိသိံ ပါဏဒဒိံ,_  
_ဩရသံ ဂဗ္ဘဓာရိနိံ;_  
_မာတရံ ကေန ဒေါသေန,_  
_ဒဇ္ဇာသိ ဒကရက္ခိနော”._  

</Paragraph>

</Division>
<Division number="228" book="ja1" e="ch" v="22" p="384">

<Paragraph number="3489" type="verses" book="ja1">
_“ဒဟရာ ဝိယလင်္ကာရံ,_  
_ဓာရေတိ အပိဠန္ဓနံ;_  
_ဒေါဝါရိကေ အနီကဋ္ဌေ,_  
_အတိဝေလံ ပဇဂ္ဃတိ._  

</Paragraph>

</Division>
<Division number="229" book="ja1" e="ch" v="22" p="385">

<Paragraph number="3490" type="verses" book="ja1">
_အထောပိ ပဋိရာဇူနံ,_  
_သယံ ဒူတာနိ သာသတိ;_  
_မာတရံ တေန ဒေါသေန,_  
_ဒဇ္ဇာဟံ ဒကရက္ခိနော”._  

</Paragraph>

</Division>
<Division number="230" book="ja1" e="ch" v="22" p="385">

<Paragraph number="3491" type="verses" book="ja1">
_“ဣတ္ထိဂုမ္ဗဿ ပဝရာ,_  
_အစ္စန္တံ ပိယဘာဏိနီ;_  
_အနုဂ္ဂတာ သီလဝတီ,_  
_ဆာယာဝ အနပါယိနီ._  

</Paragraph>

</Division>
<Division number="231" book="ja1" e="ch" v="22" p="385">

<Paragraph number="3492" type="verses" book="ja1">
_အက္ကောဓနာ ပုညဝတီ,_  
_ပဏ္ဍိတာ အတ္ထဒဿိနီ;_  
ဥဗ္ဗရိံ ကေန ဒေါသေန,_  
_ဒဇ္ဇာသိ ဒကရက္ခိနော”._  

</Paragraph>

</Division>
<Division number="232" book="ja1" e="ch" v="22" p="385">

<Paragraph number="3493" type="verses" book="ja1">
_“ခိဍ္ဍာရတိသမာပန္နံ,_  
_အနတ္ထဝသမာဂတံ;_  
_သာ မံ သကာန ပုတ္တာနံ,_  
_အယာစံ ယာစတေ ဓနံ._  

</Paragraph>

</Division>
<Division number="233" book="ja1" e="ch" v="22" p="385">

<Paragraph number="3494" type="verses" book="ja1">
_သောဟံ ဒဒါမိ သာရတ္တော,_  
_ဗဟုံ ဥစ္စာဝစံ ဓနံ;_  
_သုဒုစ္စဇံ စဇိတွာန,_  
_ပစ္ဆာ သောစာမိ ဒုမ္မနော;_  
ဥဗ္ဗရိံ တေန ဒေါသေန,_  
_ဒဇ္ဇာဟံ ဒကရက္ခိနော”._  

</Paragraph>

</Division>
<Division number="234" book="ja1" e="ch" v="22" p="385">

<Paragraph number="3495" type="verses" book="ja1">
_“ယေနောစိတာ ဇနပဒါ,_  
_အာနီတာ စ ပဋိဂ္ဂဟံ;_  
_အာဘတံ ပရရဇ္ဇေဘိ,_  
_အဘိဋ္ဌာယ ဗဟုံ ဓနံ._  

</Paragraph>

</Division>
<Division number="235" book="ja1" e="ch" v="22" p="385">

<Paragraph number="3496" type="verses" book="ja1">
_ဓနုဂ္ဂဟာနံ ပဝရံ,_  
_သူရံ တိခိဏမန္တိနံ;_  
_ဘာတရံ ကေန ဒေါသေန,_  
_ဒဇ္ဇာသိ ဒကရက္ခိနော”._  

</Paragraph>

</Division>
<Division number="236" book="ja1" e="ch" v="22" p="385">

<Paragraph number="3497" type="verses" book="ja1">
_“ယေနောစိတာ ဇနပဒါ,_  
_အာနီတာ စ ပဋိဂ္ဂဟံ;_  
_အာဘတံ ပရရဇ္ဇေဘိ,_  
_အဘိဋ္ဌာယ ဗဟုံ ဓနံ._  

</Paragraph>

</Division>
<Division number="237" book="ja1" e="ch" v="22" p="385">

<Paragraph number="3498" type="verses" book="ja1">
_ဓနုဂ္ဂဟာနံ ပဝရော,_  
_သူရော တိခိဏမန္တိ စ;_  
_မယာယံ သုခိတော ရာဇာ,_  
_အတိမညတိ ဒါရကော._  

</Paragraph>

</Division>
<Division number="238" book="ja1" e="ch" v="22" p="385">

<Paragraph number="3499" type="verses" book="ja1">
ဥပဋ္ဌာနမ္ပိ မေ အယျေ,_  
_န သော ဧတိ ယထာ ပုရေ;_  
_ဘာတရံ တေန ဒေါသေန,_  
_ဒဇ္ဇာဟံ ဒကရက္ခိနော”._  

</Paragraph>

</Division>
<Division number="239" book="ja1" e="ch" v="22" p="385">

<Paragraph number="3500" type="verses" book="ja1">
_“ဧကရတ္တေန ဥဘယော,_  
_တွဉ္စေဝ ဓနုသေခ စ;_  
ဥဘော ဇာတေတ္ထ ပဉ္စာလာ,_  
_သဟာယာ သုသမာဝယာ._  

</Paragraph>

</Division>
<Division number="240" book="ja1" e="ch" v="22" p="386">

<Paragraph number="3501" type="verses" book="ja1">
_စရိယာ တံ အနုဗန္ဓိတ္ထော,_  
_ဧကဒုက္ခသုခေါ တဝ;_  
ဥဿုက္ကော တေ ဒိဝါရတ္တိံ,_  
_သဗ္ဗကိစ္စေသု ဗျာဝဋော;_  
_သဟာယံ ကေန ဒေါသေန,_  
_ဒဇ္ဇာသိ ဒကရက္ခိနော”._  

</Paragraph>

</Division>
<Division number="241" book="ja1" e="ch" v="22" p="386">

<Paragraph number="3502" type="verses" book="ja1">
_“စရိယာ မံ အယံ အယျေ,_  
_ပဇဂ္ဃိတ္ထော မယာ သဟ;_  
_အဇ္ဇာပိ တေန ဝဏ္ဏေန,_  
_အတိဝေလံ ပဇဂ္ဃတိ._  

</Paragraph>

</Division>
<Division number="242" book="ja1" e="ch" v="22" p="386">

<Paragraph number="3503" type="verses" book="ja1">
ဥဗ္ဗရိယာပိဟံ အယျေ,_  
_မန္တယာမိ ရဟောဂတော;_  
_အနာမန္တော ပဝိသတိ,_  
_ပုဗ္ဗေ အပ္ပဋိဝေဒိတော._  

</Paragraph>

</Division>
<Division number="243" book="ja1" e="ch" v="22" p="386">

<Paragraph number="3504" type="verses" book="ja1">
_လဒ္ဓဒွါရော ကတောကာသော,_  
_အဟိရိကံ အနာဒရံ;_  
_သဟာယံ တေန ဒေါသေန,_  
_ဒဇ္ဇာဟံ ဒကရက္ခိနော”._  

</Paragraph>

</Division>
<Division number="244" book="ja1" e="ch" v="22" p="386">

<Paragraph number="3505" type="verses" book="ja1">
_“ကုသလော သဗ္ဗနိမိတ္တာနံ,_  
_ရုတညူ အာဂတာဂမော;_  
ဥပ္ပါတေ သုပိနေ ယုတ္တော,_  
_နိယျာနေ စ ပဝေသနေ._  

</Paragraph>

</Division>
<Division number="245" book="ja1" e="ch" v="22" p="386">

<Paragraph number="3506" type="verses" book="ja1">
_ပဋ္ဌော ဘူမန္တလိက္ခသ္မိံ,_  
_နက္ခတ္တပဒကောဝိဒေါ;_  
_ဗြာဟ္မဏံ ကေန ဒေါသေန,_  
_ဒဇ္ဇာသိ ဒကရက္ခိနော”._  

</Paragraph>

</Division>
<Division number="246" book="ja1" e="ch" v="22" p="386">

<Paragraph number="3507" type="verses" book="ja1">
_“ပရိသာယမ္ပိ မေ အယျေ,_  
ဥမ္မီလိတွာ ဥဒိက္ခတိ;_  
_တသ္မာ အစ္စဘမုံ လုဒ္ဒံ,_  
_ဒဇ္ဇာဟံ ဒကရက္ခိနော”._  

</Paragraph>

</Division>
<Division number="247" book="ja1" e="ch" v="22" p="386">

<Paragraph number="3508" type="verses" book="ja1">
_“သသမုဒ္ဒပရိယာယံ,_  
_မဟိံ သာဂရကုဏ္ဍလံ;_  
_ဝသုန္ဓရံ အာဝသသိ,_  
_အမစ္စပရိဝါရိတော._  

</Paragraph>

</Division>
<Division number="248" book="ja1" e="ch" v="22" p="386">

<Paragraph number="3509" type="verses" book="ja1">
_စာတုရန္တော မဟာရဋ္ဌော,_  
_ဝိဇိတာဝီ မဟဗ္ဗလော;_  
_ပထဗျာ ဧကရာဇာသိ,_  
_ယသော တေ ဝိပုလံ ဂတော._  

</Paragraph>

</Division>
<Division number="249" book="ja1" e="ch" v="22" p="386">

<Paragraph number="3510" type="verses" book="ja1">
_သောဠသိတ္ထိသဟဿာနိ,_  
_အာမုတ္တမဏိကုဏ္ဍလာ;_  
_နာနာဇနပဒါ နာရီ,_  
_ဒေဝကညူပမာ သုဘာ._  

</Paragraph>

</Division>
<Division number="250" book="ja1" e="ch" v="22" p="386">

<Paragraph number="3511" type="verses" book="ja1">
_ဧဝံ သဗ္ဗင်္ဂသမ္ပန္နံ,_  
_သဗ္ဗကာမသမိဒ္ဓိနံ;_  
_သုခိတာနံ ပိယံ ဒီဃံ,_  
_ဇီဝိတံ အာဟု ခတ္တိယ._  

</Paragraph>

</Division>
<Division number="251" book="ja1" e="ch" v="22" p="386">

<Paragraph number="3512" type="verses" book="ja1">
_အထ တွံ ကေန ဝဏ္ဏေန,_  
_ကေန ဝါ ပန ဟေတုနာ;_  
_ပဏ္ဍိတံ အနုရက္ခန္တော,_  
_ပါဏံ စဇသိ ဒုစ္စဇံ”._  

</Paragraph>

</Division>
<Division number="252" book="ja1" e="ch" v="22" p="387">

<Paragraph number="3513" type="verses" book="ja1">
_“ယတောပိ အာဂတော အယျေ,_  
_မမ ဟတ္ထံ မဟောသဓော;_  
_နာဘိဇာနာမိ ဓီရဿ,_  
_အနုမတ္တမ္ပိ ဒုက္ကဋံ._  

</Paragraph>

</Division>
<Division number="253" book="ja1" e="ch" v="22" p="387">

<Paragraph number="3514" type="verses" book="ja1">
_သစေ စ ကိသ္မိစိ ကာလေ,_  
_မရဏံ မေ ပုရေ သိယာ;_  
_သော မေ ပုတ္တေ ပပုတ္တေ စ,_  
_သုခါပေယျ မဟောသဓော._  

</Paragraph>

</Division>
<Division number="254" book="ja1" e="ch" v="22" p="387">

<Paragraph number="3515" type="verses" book="ja1">
_အနာဂတံ ပစ္စုပ္ပန္နံ,_  
_သဗ္ဗမတ္ထမ္ပိ ပဿတိ;_  
_အနာပရာဓကမ္မန္တံ,_  
_န ဒဇ္ဇံ ဒကရက္ခိနော”._  

</Paragraph>

</Division>
<Division number="255" book="ja1" e="ch" v="22" p="387">

<Paragraph number="3516" type="verses" book="ja1">
_“ဣဒံ သုဏာထ ပဉ္စာလာ,_  
_စူဠနေယျဿ ဘာသိတံ;_  
_ပဏ္ဍိတံ အနုရက္ခန္တော,_  
_ပါဏံ စဇတိ ဒုစ္စဇံ._  

</Paragraph>

</Division>
<Division number="256" book="ja1" e="ch" v="22" p="387">

<Paragraph number="3517" type="verses" book="ja1">
_မာတု ဘရိယာယ ဘာတုစ္စ,_  
_သခိနော ဗြာဟ္မဏဿ စ;_  
_အတ္တနော စာပိ ပဉ္စာလော,_  
_ဆန္နံ စဇတိ ဇီဝိတံ._  

</Paragraph>

</Division>
<Division number="257" book="ja1" e="ch" v="22" p="387">

<Paragraph number="3518" type="verses" book="ja1">
_ဧဝံ မဟတ္ထိကာ ပညာ,_  
_နိပုဏာ သာဓုစိန္တိနီ;_  
_ဒိဋ္ဌဓမ္မဟိတတ္ထာယ,_  
_သမ္ပရာယသုခါယ စာ”တိ._  


</Paragraph>
</Division>

<Paragraph number="3519" type="center" book="ja1">
ဒကရက္ခသဇာတကံ သတ္တမံ.
</Paragraph>