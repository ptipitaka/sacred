---
title: 19.1.1 တာလပုဋတ္ထေရဂါထာ
tableOfContents: false
sidebar:
  order: 1
type: tipitaka
basket: su
book: th1
review:
  current: review
  updated: '2025-10-27T21:48:49.246241'
  updated_by: ''
  notes: ''
  history:
  - state: review
    date: '2025-10-27T21:48:49.246241'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1094" book="th1" e="ch" v="19" p="354">

<Paragraph number="1453" type="verses" book="th1">
_“ကဒါ နုဟံ ပဗ္ဗတကန္ဒရာသု,_  
_ဧကာကိယော အဒ္ဒုတိယော ဝိဟဿံ;_  
_အနိစ္စတော သဗ္ဗဘဝံ ဝိပဿံ,_  
_တံ မေ ဣဒံ တံ နု ကဒါ ဘဝိဿတိ._  

</Paragraph>

</Division>
<Division number="1095" book="th1" e="ch" v="19" p="354">

<Paragraph number="1454" type="verses" book="th1">
_ကဒါ နုဟံ ဘိန္နပဋန္ဓရော မုနိ,_  
_ကာသာဝဝတ္ထော အမမော နိရာသော;_  
_ရာဂဉ္စ ဒေါသဉ္စ တထေဝ မောဟံ,_  
_ဟန္တွာ သုခီ ပဝနဂတော ဝိဟဿံ._  

</Paragraph>

</Division>
<Division number="1096" book="th1" e="ch" v="19" p="354">

<Paragraph number="1455" type="verses" book="th1">
_ကဒါ အနိစ္စံ ဝဓရောဂနီဠံ,_  
_ကာယံ ဣမံ မစ္စုဇရာယုပဒ္ဒုတံ;_  
_ဝိပဿမာနော ဝီတဘယော ဝိဟဿံ,_  
_ဧကော ဝနေ တံ နု ကဒါ ဘဝိဿတိ._  

</Paragraph>

</Division>
<Division number="1097" book="th1" e="ch" v="19" p="354">

<Paragraph number="1456" type="verses" book="th1">
_ကဒါ နုဟံ ဘယဇနနိံ ဒုခါဝဟံ,_  
_တဏှာလတံ ဗဟုဝိဓာနုဝတ္တနိံ;_  
_ပညာမယံ တိခိဏမသိံ ဂဟေတွာ,_  
_ဆေတွာ ဝသေ တမ္ပိ ကဒါ ဘဝိဿတိ._  

</Paragraph>

</Division>
<Division number="1098" book="th1" e="ch" v="19" p="354">

<Paragraph number="1457" type="verses" book="th1">
_ကဒါ နု ပညာမယမုဂ္ဂတေဇံ,_  
_သတ္ထံ ဣသီနံ သဟသာဒိယိတွာ;_  
_မာရံ သသေနံ သဟသာ ဘဉ္ဇိဿံ,_  
_သီဟာသနေ တံ နု ကဒါ ဘဝိဿတိ._  

</Paragraph>

</Division>
<Division number="1099" book="th1" e="ch" v="19" p="354">

<Paragraph number="1458" type="verses" book="th1">
_ကဒါ နုဟံ သဗ္ဘိ သမာဂမေသု,_  
_ဒိဋ္ဌော ဘဝေ ဓမ္မဂရူဟိ တာဒိဘိ;_  
_ယာထာဝဒဿီဟိ ဇိတိန္ဒြိယေဟိ,_  
_ပဓာနိယော တံ နု ကဒါ ဘဝိဿတိ._  

</Paragraph>

</Division>
<Division number="1100" book="th1" e="ch" v="19" p="354">

<Paragraph number="1459" type="verses" book="th1">
_ကဒါ နု မံ တန္ဒိ ခုဒါ ပိပါသာ,_  
_ဝါတာတပါ ကီဋသရီသပါ ဝါ;_  
_န ဗာဓယိဿန္တိ န တံ ဂိရိဗ္ဗဇေ,_  
_အတ္ထတ္ထိယံ တံ နု ကဒါ ဘဝိဿတိ._  

</Paragraph>

</Division>
<Division number="1101" book="th1" e="ch" v="19" p="355">

<Paragraph number="1460" type="verses" book="th1">
_ကဒါ နု ခေါ ယံ ဝိဒိတံ မဟေသိနာ,_  
_စတ္တာရိ သစ္စာနိ သုဒုဒ္ဒသာနိ;_  
_သမာဟိတတ္တော သတိမာ အဂစ္ဆံ,_  
_ပညာယ တံ တံ နု ကဒါ ဘဝိဿတိ._  

</Paragraph>

</Division>
<Division number="1102" book="th1" e="ch" v="19" p="355">

<Paragraph number="1461" type="verses" book="th1">
_ကဒါ နု ရူပေ အမိတေ စ သဒ္ဒေ,_  
_ဂန္ဓေ ရသေ ဖုသိတဗ္ဗေ စ ဓမ္မေ;_  
_အာဒိတ္တတောဟံ သမထေဟိ ယုတ္တော,_  
_ပညာယ ဒစ္ဆံ တဒိဒံ ကဒါ မေ._  

</Paragraph>

</Division>
<Division number="1103" book="th1" e="ch" v="19" p="355">

<Paragraph number="1462" type="verses" book="th1">
_ကဒါ နုဟံ ဒုဗ္ဗစနေန ဝုတ္တော,_  
_တတော နိမိတ္တံ ဝိမနော န ဟေဿံ;_  
_အထော ပသတ္ထောပိ တတော နိမိတ္တံ,_  
_တုဋ္ဌော န ဟေဿံ တဒိဒံ ကဒါ မေ._  

</Paragraph>

</Division>
<Division number="1104" book="th1" e="ch" v="19" p="355">

<Paragraph number="1463" type="verses" book="th1">
_ကဒါ နု ကဋ္ဌေ စ တိဏေ လတာ စ,_  
_ခန္ဓေ ဣမေဟံ အမိတေ စ ဓမ္မေ;_  
_အဇ္ဈတ္တိကာနေဝ စ ဗာဟိရာနိ စ,_  
_သမံ တုလေယျံ တဒိဒံ ကဒါ မေ._  

</Paragraph>

</Division>
<Division number="1105" book="th1" e="ch" v="19" p="355">

<Paragraph number="1464" type="verses" book="th1">
_ကဒါ နု မံ ပါဝုသကာလမေဃော,_  
_နဝေန တောယေန သစီဝရံ ဝနေ;_  
ဣသိပ္ပယာတမှိ ပထေ ဝဇန္တံ,_  
_ဩဝဿတေ တံ နု ကဒါ ဘဝိဿတိ._  

</Paragraph>

</Division>
<Division number="1106" book="th1" e="ch" v="19" p="355">

<Paragraph number="1465" type="verses" book="th1">
_ကဒါ မယူရဿ သိခဏ္ဍိနော ဝနေ,_  
_ဒိဇဿ သုတွာ ဂိရိဂဗ္ဘရေ ရုတံ;_  
_ပစ္စုဋ္ဌဟိတွာ အမတဿ ပတ္တိယာ,_  
_သဉ္စိန္တယေ တံ နု ကဒါ ဘဝိဿတိ._  

</Paragraph>

</Division>
<Division number="1107" book="th1" e="ch" v="19" p="355">

<Paragraph number="1466" type="verses" book="th1">
_ကဒါ နု ဂင်္ဂံ ယမုနံ သရဿတိံ,_  
_ပါတာလခိတ္တံ ဝဠဝါမုခဉ္စ;_  
_အသဇ္ဇမာနော ပတရေယျမိဒ္ဓိယာ,_  
_ဝိဘိံသနံ တံ နု ကဒါ ဘဝိဿတိ._  

</Paragraph>

</Division>
<Division number="1108" book="th1" e="ch" v="19" p="356">

<Paragraph number="1467" type="verses" book="th1">
_ကဒါ နု နာဂေါဝ အသင်္ဂစာရီ,_  
_ပဒါလယေ ကာမဂုဏေသု ဆန္ဒံ;_  
_နိဗ္ဗဇ္ဇယံ သဗ္ဗသုဘံ နိမိတ္တံ,_  
_ဈာနေ ယုတော တံ နု ကဒါ ဘဝိဿတိ._  

</Paragraph>

</Division>
<Division number="1109" book="th1" e="ch" v="19" p="356">

<Paragraph number="1468" type="verses" book="th1">
_ကဒါ ဣဏဋ္ဋောဝ ဒလိဒ္ဒကော နိဓိံ,_  
_အာရာဓယိတွာ ဓနိကေဟိ ပီဠိတော;_  
_တုဋ္ဌော ဘဝိဿံ အဓိဂမ္မ သာသနံ,_  
_မဟေသိနော တံ နု ကဒါ ဘဝိဿတိ._  

</Paragraph>

</Division>
<Division number="1110" book="th1" e="ch" v="19" p="356">

<Paragraph number="1469" type="verses" book="th1">
_ဗဟူနိ ဝဿာနိ တယာမှိ ယာစိတော,_  
_‘အဂါရဝါသေန အလံ နု တေ ဣဒံ’;_  
_တံ ဒါနိ မံ ပဗ္ဗဇိတံ သမာနံ,_  
_ကိံကာရဏာ စိတ္တ တုဝံ န ယုဉ္ဇသိ._  

</Paragraph>

</Division>
<Division number="1111" book="th1" e="ch" v="19" p="356">

<Paragraph number="1470" type="verses" book="th1">
_နနု အဟံ စိတ္တ တယာမှိ ယာစိတော,_  
_‘ဂိရိဗ္ဗဇေ စိတြဆဒါ ဝိဟင်္ဂမာ’;_  
_မဟိန္ဒဃောသတ္ထနိတာဘိဂဇ္ဇိနော,_  
_တေ တံ ရမေဿန္တိ ဝနမှိ ဈာယိနံ._  

</Paragraph>

</Division>
<Division number="1112" book="th1" e="ch" v="19" p="356">

<Paragraph number="1471" type="verses" book="th1">
_ကုလမှိ မိတ္တေ စ ပိယေ စ ဉာတကေ,_  
_ခိဍ္ဍာရတိံ ကာမဂုဏဉ္စ လောကေ;_  
_သဗ္ဗံ ပဟာယ ဣမမဇ္ဈုပါဂတော,_  
_အထောပိ တွံ စိတ္တ န မယှ တုဿသိ._  

</Paragraph>

</Division>
<Division number="1113" book="th1" e="ch" v="19" p="356">

<Paragraph number="1472" type="verses" book="th1">
_မမေဝ ဧတံ န ဟိ တွံ ပရေသံ,_  
_သန္နာဟကာလေ ပရိဒေဝိတေန ကိံ;_  
_သဗ္ဗံ ဣဒံ စလမိတိ ပေက္ခမာနော,_  
_အဘိနိက္ခမိံ အမတပဒံ ဇိဂီသံ._  

</Paragraph>

</Division>
<Division number="1114" book="th1" e="ch" v="19" p="356">

<Paragraph number="1473" type="verses" book="th1">
_သုယုတ္တဝါဒီ ဒွိပဒါနမုတ္တမော,_  
_မဟာဘိသက္ကော နရဒမ္မသာရထိ;_  
_‘စိတ္တံ စလံ မက္ကဋသန္နိဘံ ဣတိ,_  
_အဝီတရာဂေန သုဒုန္နိဝါရယံ’._  

</Paragraph>

</Division>
<Division number="1115" book="th1" e="ch" v="19" p="357">

<Paragraph number="1474" type="verses" book="th1">
_ကာမာ ဟိ စိတြာ မဓုရာ မနောရမာ,_  
_အဝိဒ္ဒသူ ယတ္ထ သိတာ ပုထုဇ္ဇနာ;_  
_တေ ဒုက္ခမိစ္ဆန္တိ ပုနဗ္ဘဝေသိနော,_  
_စိတ္တေန နီတာ နိရယေ နိရာကတာ._  

</Paragraph>

</Division>
<Division number="1116" book="th1" e="ch" v="19" p="357">

<Paragraph number="1475" type="verses" book="th1">
_‘မယူရကောဉ္စာဘိရုတမှိ ကာနနေ,_  
_ဒီပီဟိ ဗျဂ္ဃေဟိ ပုရက္ခတော ဝသံ;_  
_ကာယေ အပေက္ခံ ဇဟ မာ ဝိရာဓယ’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1117" book="th1" e="ch" v="19" p="357">

<Paragraph number="1476" type="verses" book="th1">
_‘ဘာဝေဟိ ဈာနာနိ စ ဣန္ဒြိယာနိ စ,_  
_ဗလာနိ ဗောဇ္ဈင်္ဂသမာဓိဘာဝနာ;_  
_တိဿော စ ဝိဇ္ဇာ ဖုသ ဗုဒ္ဓသာသနေ’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1118" book="th1" e="ch" v="19" p="357">

<Paragraph number="1477" type="verses" book="th1">
_‘ဘာဝေဟိ မဂ္ဂံ အမတဿ ပတ္တိယာ,_  
_နိယျာနိကံ သဗ္ဗဒုခက္ခယောဂဓံ;_  
_အဋ္ဌင်္ဂိကံ သဗ္ဗကိလေသသောဓနံ’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1119" book="th1" e="ch" v="19" p="357">

<Paragraph number="1478" book="th1">
_‘ဒုက္ခန္တိ ခန္ဓေ ပဋိပဿ ယောနိသော,_  
_ယတော စ ဒုက္ခံ သမုဒေတိ တံ ဇဟ;_  
ဣဓေဝ ဒုက္ခဿ ကရောဟိ အန္တံ’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1120" book="th1" e="ch" v="19" p="357">

<Paragraph number="1479" type="verses" book="th1">
_‘အနိစ္စံ ဒုက္ခန္တိ ဝိပဿ ယောနိသော,_  
_သုညံ အနတ္တာတိ အဃံ ဝဓန္တိ စ;_  
_မနောဝိစာရေ ဥပရုန္ဓ စေတသော’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1121" book="th1" e="ch" v="19" p="357">

<Paragraph number="1480" type="verses" book="th1">
_‘မုဏ္ဍော ဝိရူပေါ အဘိသာပမာဂတော,_  
_ကပါလဟတ္ထောဝ ကုလေသု ဘိက္ခသု;_  
_ယုဉ္ဇဿု သတ္ထုဝစနေ မဟေသိနော’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1122" book="th1" e="ch" v="19" p="358">

<Paragraph number="1481" type="verses" book="th1">
_‘သုသံဝုတတ္တော ဝိသိခန္တရေ စရံ,_  
_ကုလေသု ကာမေသု အသင်္ဂမာနသော;_  
_စန္ဒော ယထာ ဒေါသိနပုဏ္ဏမာသိယာ’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1123" book="th1" e="ch" v="19" p="358">

<Paragraph number="1482" type="verses" book="th1">
_‘အာရညိကော ဟောဟိ စ ပိဏ္ဍပါတိကော,_  
_သောသာနိကော ဟောဟိ စ ပံသုကူလိကော;_  
_နေသဇ္ဇိကော ဟောဟိ သဒါ ဓုတေ ရတော’,_  
ဣတိဿု မံ စိတ္တ ပုရေ နိယုဉ္ဇသိ._  

</Paragraph>

</Division>
<Division number="1124" book="th1" e="ch" v="19" p="358">

<Paragraph number="1483" type="verses" book="th1">
_ရောပေတွ ရုက္ခာနိ ယထာ ဖလေသီ,_  
_မူလေ တရုံ ဆေတ္တု တမေဝ ဣစ္ဆသိ;_  
_တထူပမံ စိတ္တမိဒံ ကရောသိ,_  
_ယံ မံ အနိစ္စမှိ စလေ နိယုဉ္ဇသိ._  

</Paragraph>

</Division>
<Division number="1125" book="th1" e="ch" v="19" p="358">

<Paragraph number="1484" type="verses" book="th1">
_အရူပ ဒူရင်္ဂမ ဧကစာရိ,_  
_န တေ ကရိဿံ ဝစနံ ဣဒါနိဟံ;_  
_ဒုက္ခာ ဟိ ကာမာ ကဋုကာ မဟဗ္ဘယာ,_  
_နိဗ္ဗာနမေဝါဘိမနော စရိဿံ._  

</Paragraph>

</Division>
<Division number="1126" book="th1" e="ch" v="19" p="358">

<Paragraph number="1485" type="verses" book="th1">
_နာဟံ အလက္ချာ အဟိရိက္ကတာယ ဝါ,_  
_န စိတ္တဟေတူ န စ ဒူရကန္တနာ;_  
_အာဇီဝဟေတူ စ အဟံ န နိက္ခမိံ,_  
_ကတော စ တေ စိတ္တ ပဋိဿဝေါ မယာ._  

</Paragraph>

</Division>
<Division number="1127" book="th1" e="ch" v="19" p="358">

<Paragraph number="1486" book="th1">
_‘အပ္ပိစ္ဆတာ သပ္ပုရိသေဟိ ဝဏ္ဏိတာ,_  
_မက္ခပ္ပဟာနံ ဝုပသမော ဒုခဿ’;_  
ဣတိဿု မံ စိတ္တ တဒါ နိယုဉ္ဇသိ,_  
ဣဒါနိ တွံ ဂစ္ဆသိ ပုဗ္ဗစိဏ္ဏံ._  

</Paragraph>

</Division>
<Division number="1128" book="th1" e="ch" v="19" p="358">

<Paragraph number="1487" type="verses" book="th1">
_တဏှာ အဝိဇ္ဇာ စ ပိယာပိယဉ္စ,_  
_သုဘာနိ ရူပါနိ သုခါ စ ဝေဒနာ;_  
_မနာပိယာ ကာမဂုဏာ စ ဝန္တာ,_  
_ဝန္တေ အဟံ အာဝမိတုံ န ဥဿဟေ._  

</Paragraph>

</Division>
<Division number="1129" book="th1" e="ch" v="19" p="359">

<Paragraph number="1488" type="verses" book="th1">
_သဗ္ဗတ္ထ တေ စိတ္တ ဝစော ကတံ မယာ,_  
_ဗဟူသု ဇာတီသု န မေသိ ကောပိတော;_  
_အဇ္ဈတ္တသမ္ဘဝေါ ကတညုတာယ တေ,_  
_ဒုက္ခေ စိရံ သံသရိတံ တယာ ကတေ._  

</Paragraph>

</Division>
<Division number="1130" book="th1" e="ch" v="19" p="359">

<Paragraph number="1489" type="verses" book="th1">
_တွညေဝ နော စိတ္တ ကရောသိ ဗြာဟ္မဏော,_  
_တွံ ခတ္တိယော ရာဇဒသီ ကရောသိ;_  
_ဝေဿာ စ သုဒ္ဒါ စ ဘဝါမ ဧကဒါ,_  
_ဒေဝတ္တနံ ဝါပိ တဝေဝ ဝါဟသာ._  

</Paragraph>

</Division>
<Division number="1131" book="th1" e="ch" v="19" p="359">

<Paragraph number="1490" type="verses" book="th1">
_တဝေဝ ဟေတူ အသုရာ ဘဝါမသေ,_  
_တွံမူလကံ နေရယိကာ ဘဝါမသေ;_  
_အထော တိရစ္ဆာနဂတာပိ ဧကဒါ,_  
_ပေတတ္တနံ ဝါပိ တဝေဝ ဝါဟသာ._  

</Paragraph>

</Division>
<Division number="1132" book="th1" e="ch" v="19" p="359">

<Paragraph number="1491" type="verses" book="th1">
_နနု ဒုဗ္ဘိဿသိ မံ ပုနပ္ပုနံ,_  
_မုဟုံ မုဟုံ စာရဏိကံဝ ဒဿယံ;_  
ဥမ္မတ္တကေနေဝ မယာ ပလောဘသိ,_  
_ကိဉ္စာပိ တေ စိတ္တ ဝိရာဓိတံ မယာ._  

</Paragraph>

</Division>
<Division number="1133" book="th1" e="ch" v="19" p="359">

<Paragraph number="1492" type="verses" book="th1">
ဣဒံ ပုရေ စိတ္တမစာရိ စာရိကံ,_  
_ယေနိစ္ဆကံ ယတ္ထကာမံ ယထာသုခံ;_  
_တဒဇ္ဇဟံ နိဂ္ဂဟေဿာမိ ယောနိသော,_  
_ဟတ္ထိပ္ပဘိန္နံ ဝိယ အင်္ကုသဂ္ဂဟော._  

</Paragraph>

</Division>
<Division number="1134" book="th1" e="ch" v="19" p="359">

<Paragraph number="1493" type="verses" book="th1">
_သတ္ထာ စ မေ လောကမိမံ အဓိဋ္ဌဟိ,_  
_အနိစ္စတော အဒ္ဓုဝတော အသာရတော;_  
_ပက္ခန္ဒ မံ စိတ္တ ဇိနဿ သာသနေ,_  
_တာရေဟိ ဩဃာ မဟတာ သုဒုတ္တရာ._  

</Paragraph>

</Division>
<Division number="1135" book="th1" e="ch" v="19" p="359">

<Paragraph number="1494" type="verses" book="th1">
_န တေ ဣဒံ စိတ္တ ယထာ ပုရာဏကံ,_  
_နာဟံ အလံ တုယှ ဝသေ နိဝတ္တိတုံ;_  
_မဟေသိနော ပဗ္ဗဇိတောမှိ သာသနေ,_  
_န မာဒိသာ ဟောန္တိ ဝိနာသဓာရိနော._  

</Paragraph>

</Division>
<Division number="1136" book="th1" e="ch" v="19" p="360">

<Paragraph number="1495" type="verses" book="th1">
_နဂါ သမုဒ္ဒါ သရိတာ ဝသုန္ဓရာ,_  
_ဒိသာ စတဿော ဝိဒိသာ အဓော ဒိဝါ;_  
_သဗ္ဗေ အနိစ္စာ တိဘဝါ ဥပဒ္ဒုတာ,_  
_ကုဟိံ ဂတော စိတ္တ သုခံ ရမိဿသိ._  

</Paragraph>

</Division>
<Division number="1137" book="th1" e="ch" v="19" p="360">

<Paragraph number="1496" type="verses" book="th1">
_ဓိတိပ္ပရံ ကိံ မမ စိတ္တ ကာဟိသိ,_  
_န တေ အလံ စိတ္တ ဝသာနုဝတ္တကော;_  
_န ဇာတု ဘသ္တံ ဥဘတောမုခံ ဆုပေ,_  
_ဓိရတ္ထု ပူရံ နဝ သောတသန္ဒနိံ._  

</Paragraph>

</Division>
<Division number="1138" book="th1" e="ch" v="19" p="360">

<Paragraph number="1497" type="verses" book="th1">
_ဝရာဟဧဏေယျဝိဂါဠှသေဝိတေ,_  
_ပဗ္ဘာရကုဋ္ဋေ ပကတေဝ သုန္ဒရေ;_  
_နဝမ္ဗုနာ ပါဝုသသိတ္ထကာနနေ,_  
_တဟိံ ဂုဟာဂေဟဂတော ရမိဿသိ._  

</Paragraph>

</Division>
<Division number="1139" book="th1" e="ch" v="19" p="360">

<Paragraph number="1498" type="verses" book="th1">
_သုနီလဂီဝါ သုသိခါ သုပေခုနာ,_  
_သုစိတ္တပတ္တစ္ဆဒနာ ဝိဟင်္ဂမာ;_  
_သုမဉ္ဇုဃောသတ္ထနိတာဘိဂဇ္ဇိနော,_  
_တေ တံ ရမေဿန္တိ ဝနမှိ ဈာယိနံ._  

</Paragraph>

</Division>
<Division number="1140" book="th1" e="ch" v="19" p="360">

<Paragraph number="1499" type="verses" book="th1">
_ဝုဋ္ဌမှိ ဒေဝေ စတုရင်္ဂုလေ တိဏေ,_  
_သမ္ပုပ္ဖိတေ မေဃနိဘမှိ ကာနနေ;_  
_နဂန္တရေ ဝိဋပိသမော သယိဿံ,_  
_တံ မေ မုဒူ ဟေဟိတိ တူလသန္နိဘံ._  

</Paragraph>

</Division>
<Division number="1141" book="th1" e="ch" v="19" p="360">

<Paragraph number="1500" type="verses" book="th1">
_တထာ တု ကဿာမိ ယထာပိ ဣဿရော,_  
_ယံ လဗ္ဘတိ တေနပိ ဟောတု မေ အလံ;_  
_န တာဟံ ကဿာမိ ယထာ အတန္ဒိတော,_  
_ဗိဠာရဘသ္တံဝ ယထာ သုမဒ္ဒိတံ._  

</Paragraph>

</Division>
<Division number="1142" book="th1" e="ch" v="19" p="360">

<Paragraph number="1501" type="verses" book="th1">
_တထာ တု ကဿာမိ ယထာပိ ဣဿရော,_  
_ယံ လဗ္ဘတိ တေနပိ ဟောတု မေ အလံ;_  
_ဝိရိယေန တံ မယှ ဝသာနယိဿံ,_  
_ဂဇံဝ မတ္တံ ကုသလင်္ကုသဂ္ဂဟော._  

</Paragraph>

</Division>
<Division number="1143" book="th1" e="ch" v="19" p="361">

<Paragraph number="1502" type="verses" book="th1">
_တယာ သုဒန္တေန အဝဋ္ဌိတေန ဟိ,_  
_ဟယေန ယောဂ္ဂါစရိယောဝ ဥဇ္ဇုနာ;_  
_ပဟောမိ မဂ္ဂံ ပဋိပဇ္ဇိတုံ သိဝံ,_  
_စိတ္တာနုရက္ခီဟိ သဒါ နိသေဝိတံ._  

</Paragraph>

</Division>
<Division number="1144" book="th1" e="ch" v="19" p="361">

<Paragraph number="1503" type="verses" book="th1">
_အာရမ္မဏေ တံ ဗလသာ နိဗန္ဓိသံ,_  
_နာဂံဝ ထမ္ဘမှိ ဒဠှာယ ရဇ္ဇုယာ;_  
_တံ မေ သုဂုတ္တံ သတိယာ သုဘာဝိတံ,_  
_အနိဿိတံ သဗ္ဗဘဝေသု ဟေဟိသိ._  

</Paragraph>

</Division>
<Division number="1145" book="th1" e="ch" v="19" p="361">

<Paragraph number="1504" type="verses" book="th1">
_ပညာယ ဆေတွာ ဝိပထာနုသာရိနံ,_  
_ယောဂေန နိဂ္ဂယှ ပထေ နိဝေသိယ;_  
_ဒိသွာ သမုဒယံ ဝိဘဝဉ္စ သမ္ဘဝံ,_  
_ဒါယာဒကော ဟေဟိသိ အဂ္ဂဝါဒိနော._  

</Paragraph>

</Division>
<Division number="1146" book="th1" e="ch" v="19" p="361">

<Paragraph number="1505" type="verses" book="th1">
_စတုဗ္ဗိပလ္လာသဝသံ အဓိဋ္ဌိတံ,_  
_ဂါမဏ္ဍလံဝ ပရိနေသိ စိတ္တ မံ;_  
_နနု သံယောဇနဗန္ဓနစ္ဆိဒံ,_  
_သံသေဝသေ ကာရုဏိကံ မဟာမုနိံ._  

</Paragraph>

</Division>
<Division number="1147" book="th1" e="ch" v="19" p="361">

<Paragraph number="1506" type="verses" book="th1">
_မိဂေါ ယထာ သေရိ သုစိတ္တကာနနေ,_  
_ရမ္မံ ဂိရိံ ပါဝုသအဗ္ဘမာလိနိံ;_  
_အနာကုလေ တတ္ထ နဂေ ရမိဿံ,_  
_အသံသယံ စိတ္တ ပရာ ဘဝိဿသိ._  

</Paragraph>

</Division>
<Division number="1148" book="th1" e="ch" v="19" p="361">

<Paragraph number="1507" type="verses" book="th1">
_ယေ တုယှ ဆန္ဒေန ဝသေန ဝတ္တိနော,_  
_နရာ စ နာရီ စ အနုဘောန္တိ ယံ သုခံ;_  
_အဝိဒ္ဒသူ မာရဝသာနုဝတ္တိနော,_  
_ဘဝါဘိနန္ဒီ တဝ စိတ္တ သာဝကာ”တိ._  


</Paragraph>
</Division>

<Paragraph number="1508" type="center" book="th1">
…  တာလပုဋော ထေရော… .



</Paragraph>

<Paragraph number="1509" type="center" book="th1">
ပညာသနိပါတော နိဋ္ဌိတော.



</Paragraph>

<Paragraph number="1510" type="center" book="th1">
တတြုဒ္ဒါနံ


</Paragraph>

<Paragraph number="1511" type="verses" book="th1">
_ပညာသမှိ နိပါတမှိ,_  
_ဧကော တာလပုဋော သုစိ;_  
_ဂါထာယော တတ္ထ ပညာသ,_  
_ပုန ပဉ္စ စ ဥတ္တရီတိ._
</Paragraph>