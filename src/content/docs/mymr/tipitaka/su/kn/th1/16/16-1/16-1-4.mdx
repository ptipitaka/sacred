---
title: 16.1.4 ရဋ္ဌပါလတ္ထေရဂါထာ
tableOfContents: false
sidebar:
  order: 4
type: tipitaka
basket: su
book: th1
review:
  current: review
  updated: '2025-10-20T20:39:46.370115'
  updated_by: ''
  notes: ''
  history:
  - state: review
    date: '2025-10-20T20:39:46.370115'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="769" book="th1" e="ch" v="19" p="325">

<Paragraph number="1108" type="verses" book="th1">
_“ပဿ စိတ္တကတံ ဗိမ္ဗံ,_  
_အရုကာယံ သမုဿိတံ;_  
_အာတုရံ ဗဟုသင်္ကပ္ပံ,_  
_ယဿ နတ္ထိ ဓုဝံ ဌိတိ._  

</Paragraph>

</Division>
<Division number="770" book="th1" e="ch" v="19" p="325">

<Paragraph number="1109" type="verses" book="th1">
_ပဿ စိတ္တကတံ ရူပံ,_  
_မဏိနာ ကုဏ္ဍလေန စ;_  
_အဋ္ဌိံ တစေန ဩနဒ္ဓံ,_  
_သဟ ဝတ္ထေဟိ သောဘတိ._  

</Paragraph>

</Division>
<Division number="771" book="th1" e="ch" v="19" p="325">

<Paragraph number="1110" type="verses" book="th1">
_အလတ္တကကတာ ပါဒါ,_  
_မုခံ စုဏ္ဏကမက္ခိတံ;_  
_အလံ ဗာလဿ မောဟာယ,_  
_နော စ ပါရဂဝေသိနော._  

</Paragraph>

</Division>
<Division number="772" book="th1" e="ch" v="19" p="325">

<Paragraph number="1111" type="verses" book="th1">
_အဋ္ဌပဒကတာ ကေသာ,_  
_နေတ္တာ အဉ္ဇနမက္ခိတာ;_  
_အလံ ဗာလဿ မောဟာယ,_  
_နော စ ပါရဂဝေသိနော._  

</Paragraph>

</Division>
<Division number="773" book="th1" e="ch" v="19" p="325">

<Paragraph number="1112" type="verses" book="th1">
_အဉ္ဇနီဝ နဝါ စိတ္တာ,_  
_ပူတိကာယော အလင်္ကတော;_  
_အလံ ဗာလဿ မောဟာယ,_  
_နော စ ပါရဂဝေသိနော._  

</Paragraph>

</Division>
<Division number="774" book="th1" e="ch" v="19" p="325">

<Paragraph number="1113" type="verses" book="th1">
_ဩဒဟိ မိဂဝေါ ပါသံ,_  
_နာသဒါ ဝါဂုရံ မိဂေါ;_  
_ဘုတွာ နိဝါပံ ဂစ္ဆာမ,_  
_ကန္ဒန္တေ မိဂဗန္ဓကေ._  

</Paragraph>

</Division>
<Division number="775" book="th1" e="ch" v="19" p="325">

<Paragraph number="1114" type="verses" book="th1">
_ဆိန္နော ပါသော မိဂဝဿ,_  
_နာသဒါ ဝါဂုရံ မိဂေါ;_  
_ဘုတွာ နိဝါပံ ဂစ္ဆာမ,_  
_သောစန္တေ မိဂလုဒ္ဒကေ._  

</Paragraph>

</Division>
<Division number="776" book="th1" e="ch" v="19" p="325">

<Paragraph number="1115" type="verses" book="th1">
_ပဿာမိ လောကေ သဓနေ မနုဿေ,_  
_လဒ္ဓါန ဝိတ္တံ န ဒဒန္တိ မောဟာ;_  
_လုဒ္ဓါ ဓနံ သန္နိစယံ ကရောန္တိ,_  
_ဘိယျောဝ ကာမေ အဘိပတ္ထယန္တိ._  

</Paragraph>

</Division>
<Division number="777" book="th1" e="ch" v="19" p="326">

<Paragraph number="1116" type="verses" book="th1">
_ရာဇာ ပသယှပ္ပထဝိံ ဝိဇေတွာ,_  
_သသာဂရန္တံ မဟိမာဝသန္တော;_  
_ဩရံ သမုဒ္ဒဿ အတိတ္တရူပေါ,_  
_ပါရံ သမုဒ္ဒဿပိ ပတ္ထယေထ._  

</Paragraph>

</Division>
<Division number="778" book="th1" e="ch" v="19" p="326">

<Paragraph number="1117" type="verses" book="th1">
_ရာဇာ စ အညေ စ ဗဟူ မနုဿာ,_  
_အဝီတတဏှာ မရဏံ ဥပေန္တိ;_  
_ဦနာဝ ဟုတွာန ဇဟန္တိ ဒေဟံ,_  
_ကာမေဟိ လောကမှိ န ဟတ္ထိ တိတ္တိ._  

</Paragraph>

</Division>
<Division number="779" book="th1" e="ch" v="19" p="326">

<Paragraph number="1118" type="verses" book="th1">
_ကန္ဒန္တိ နံ ဉာတီ ပကိရိယ ကေသေ,_  
_အဟော ဝတာ နော အမရာတိ စာဟု;_  
_ဝတ္ထေန နံ ပါရုတံ နီဟရိတွာ,_  
_စိတံ သမောဓာယ တတော ဍဟန္တိ._  

</Paragraph>

</Division>
<Division number="780" book="th1" e="ch" v="19" p="326">

<Paragraph number="1119" type="verses" book="th1">
_သော ဍယှတိ သူလေဟိ တုဇ္ဇမာနော,_  
_ဧကေန ဝတ္ထေန ပဟာယ ဘောဂေ;_  
_န မီယမာနဿ ဘဝန္တိ တာဏာ,_  
_ဉာတီ စ မိတ္တာ အထ ဝါ သဟာယာ._  

</Paragraph>

</Division>
<Division number="781" book="th1" e="ch" v="19" p="326">

<Paragraph number="1120" type="verses" book="th1">
_ဒါယာဒကာ တဿ ဓနံ ဟရန္တိ,_  
_သတ္တော ပန ဂစ္ဆတိ ယေန ကမ္မံ;_  
_န မီယမာနံ ဓနမနွေတိ ကိဉ္စိ,_  
_ပုတ္တာ စ ဒါရာ စ ဓနဉ္စ ရဋ္ဌံ._  

</Paragraph>

</Division>
<Division number="782" book="th1" e="ch" v="19" p="326">

<Paragraph number="1121" type="verses" book="th1">
_န ဒီဃမာယုံ လဘတေ ဓနေန,_  
_န စာပိ ဝိတ္တေန ဇရံ ဝိဟန္တိ;_  
_အပ္ပံ ဟိဒံ ဇီဝိတမာဟု ဓီရာ,_  
_အသဿတံ ဝိပ္ပရိဏာမဓမ္မံ._  

</Paragraph>

</Division>
<Division number="783" book="th1" e="ch" v="19" p="326">

<Paragraph number="1122" type="verses" book="th1">
_အဍ္ဎာ ဒလိဒ္ဒါ စ ဖုသန္တိ ဖဿံ,_  
_ဗာလော စ ဓီရော စ တထေဝ ဖုဋ္ဌော;_  
_ဗာလော ဟိ ဗာလျာ ဝဓိတောဝ သေတိ,_  
_ဓီရော စ နော ဝေဓတိ ဖဿဖုဋ္ဌော._  

</Paragraph>

</Division>
<Division number="784" book="th1" e="ch" v="19" p="327">

<Paragraph number="1123" type="verses" book="th1">
_တသ္မာ ဟိ ပညာဝ ဓနေန သေယျာ,_  
_ယာယ ဝေါသာနမိဓာဓိဂစ္ဆတိ;_  
_အဗျောသိတတ္တာ ဟိ ဘဝါဘဝေသု,_  
_ပါပါနိ ကမ္မာနိ ကရောတိ မောဟာ._  

</Paragraph>

</Division>
<Division number="785" book="th1" e="ch" v="19" p="327">

<Paragraph number="1124" book="th1">
ဥပေတိ ဂဗ္ဘဉ္စ ပရဉ္စ လောကံ,_  
_သံသာရမာပဇ္ဇ ပရမ္ပရာယ;_  
_တဿပ္ပပညော အဘိသဒ္ဒဟန္တော,_  
ဥပေတိ ဂဗ္ဘဉ္စ ပရဉ္စ လောကံ._  

</Paragraph>

</Division>
<Division number="786" book="th1" e="ch" v="19" p="327">

<Paragraph number="1125" type="verses" book="th1">
_စောရော ယထာ သန္ဓိမုခေ ဂဟီတော,_  
_သကမ္မုနာ ဟညတိ ပါပဓမ္မော;_  
_ဧဝံ ပဇာ ပေစ္စ ပရမှိ လောကေ,_  
_သကမ္မုနာ ဟညတိ ပါပဓမ္မော._  

</Paragraph>

</Division>
<Division number="787" book="th1" e="ch" v="19" p="327">

<Paragraph number="1126" type="verses" book="th1">
_ကာမာ ဟိ စိတြာ မဓုရာ မနောရမာ,_  
_ဝိရူပရူပေန မထေန္တိ စိတ္တံ;_  
_အာဒီနဝံ ကာမဂုဏေသု ဒိသွာ,_  
_တသ္မာ အဟံ ပဗ္ဗဇိတောမှိ ရာဇ._  

</Paragraph>

</Division>
<Division number="788" book="th1" e="ch" v="19" p="327">

<Paragraph number="1127" type="verses" book="th1">
_ဒုမပ္ဖလာနီဝ ပတန္တိ မာဏဝါ,_  
_ဒဟရာ စ ဝုဍ္ဎာ စ သရီရဘေဒါ;_  
_ဧတမ္ပိ ဒိသွာ ပဗ္ဗဇိတောမှိ ရာဇ,_  
_အပဏ္ဏကံ သာမညမေဝ သေယျော._  

</Paragraph>

</Division>
<Division number="789" book="th1" e="ch" v="19" p="327">

<Paragraph number="1128" type="verses" book="th1">
_သဒ္ဓါယာဟံ ပဗ္ဗဇိတော,_  
ဥပေတော ဇိနသာသနေ;_  
_အဝဉ္ဈာ မယှံ ပဗ္ဗဇ္ဇာ,_  
_အနဏော ဘုဉ္ဇာမိ ဘောဇနံ._  

</Paragraph>

</Division>
<Division number="790" book="th1" e="ch" v="19" p="327">

<Paragraph number="1129" type="verses" book="th1">
_ကာမေ အာဒိတ္တတော ဒိသွာ,_  
_ဇာတရူပါနိ သတ္ထတော;_  
_ဂဗ္ဘဝေါက္ကန္တိတော ဒုက္ခံ,_  
_နိရယေသု မဟဗ္ဘယံ._  

</Paragraph>

</Division>
<Division number="791" book="th1" e="ch" v="19" p="327">

<Paragraph number="1130" type="verses" book="th1">
_ဧတမာဒီနဝံ ဉတွာ,_  
_သံဝေဂံ အလဘိံ တဒါ;_  
_သောဟံ ဝိဒ္ဓေါ တဒါ သန္တော,_  
_သမ္ပတ္တော အာသဝက္ခယံ._  

</Paragraph>

</Division>
<Division number="792" book="th1" e="ch" v="19" p="327">

<Paragraph number="1131" type="verses" book="th1">
_ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_ဘဝနေတ္တိ သမူဟတာ._  

</Paragraph>

</Division>
<Division number="793" book="th1" e="ch" v="19" p="327">

<Paragraph number="1132" type="verses" book="th1">
_ယဿတ္ထာယ ပဗ္ဗဇိတော,_  
_အဂါရသ္မာနဂါရိယံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော”တိ._  


</Paragraph>
</Division>

<Paragraph number="1133" type="center" book="th1">
…  ရဋ္ဌပါလော ထေရော… .
</Paragraph>