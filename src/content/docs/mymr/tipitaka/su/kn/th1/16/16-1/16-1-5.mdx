---
title: "16.1.5 မာလုကျပုတ္တတ္ထေရဂါထာ"
tableOfContents: false
sidebar:
  order: 5
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="794" book="th1" e="ch" v="19" p="328">

<Paragraph number="1134" type="verses" book="th1">
_“ရူပံ ဒိသွာ သတိ မုဋ္ဌာ,_  
_ပိယံ နိမိတ္တံ မနသိ ကရောတော;_  
_သာရတ္တစိတ္တော ဝေဒေတိ,_  
_တဉ္စ အဇ္ဈောသ တိဋ္ဌတိ._  

</Paragraph>

</Division>
<Division number="795" book="th1" e="ch" v="19" p="328">

<Paragraph number="1135" type="verses" book="th1">
_တဿ ဝဍ္ဎန္တိ ဝေဒနာ,_  
_အနေကာ ရူပသမ္ဘဝါ;_  
_အဘိဇ္ဈာ စ ဝိဟေသာ စ,_  
_စိတ္တမဿူပဟညတိ;_  
_ဧဝမာစိနတော ဒုက္ခံ,_  
_အာရာ နိဗ္ဗာန ဝုစ္စတိ._  

</Paragraph>

</Division>
<Division number="796" book="th1" e="ch" v="19" p="328">

<Paragraph number="1136" type="verses" book="th1">
_သဒ္ဒံ သုတွာ သတိ မုဋ္ဌာ,_  
_ပိယံ နိမိတ္တံ မနသိ ကရောတော;_  
_သာရတ္တစိတ္တော ဝေဒေတိ,_  
_တဉ္စ အဇ္ဈောသ တိဋ္ဌတိ._  

</Paragraph>

</Division>
<Division number="797" book="th1" e="ch" v="19" p="328">

<Paragraph number="1137" type="verses" book="th1">
_တဿ ဝဍ္ဎန္တိ ဝေဒနာ,_  
_အနေကာ သဒ္ဒသမ္ဘဝါ;_  
_အဘိဇ္ဈာ စ ဝိဟေသာ စ,_  
_စိတ္တမဿူပဟညတိ;_  
_ဧဝမာစိနတော ဒုက္ခံ,_  
_အာရာ နိဗ္ဗာန ဝုစ္စတိ._  

</Paragraph>

</Division>
<Division number="798" book="th1" e="ch" v="19" p="328">

<Paragraph number="1138" type="verses" book="th1">
_ဂန္ဓံ ဃတွာ သတိ မုဋ္ဌာ,_  
_ပိယံ နိမိတ္တံ မနသိ ကရောတော;_  
_သာရတ္တစိတ္တော ဝေဒေတိ,_  
_တဉ္စ အဇ္ဈောသ တိဋ္ဌတိ._  

</Paragraph>

</Division>
<Division number="799" book="th1" e="ch" v="19" p="328">

<Paragraph number="1139" type="verses" book="th1">
_တဿ ဝဍ္ဎန္တိ ဝေဒနာ,_  
_အနေကာ ဂန္ဓသမ္ဘဝါ;_  
_အဘိဇ္ဈာ စ ဝိဟေသာ စ,_  
_စိတ္တမဿူပဟညတိ;_  
_ဧဝမာစိနတော ဒုက္ခံ,_  
_အာရာ နိဗ္ဗာန ဝုစ္စတိ._  

</Paragraph>

</Division>
<Division number="800" book="th1" e="ch" v="19" p="328">

<Paragraph number="1140" type="verses" book="th1">
_ရသံ ဘောတွာ သတိ မုဋ္ဌာ,_  
_ပိယံ နိမိတ္တံ မနသိ ကရောတော;_  
_သာရတ္တစိတ္တော ဝေဒေတိ,_  
_တဉ္စ အဇ္ဈောသ တိဋ္ဌတိ._  

</Paragraph>

</Division>
<Division number="801" book="th1" e="ch" v="19" p="328">

<Paragraph number="1141" type="verses" book="th1">
_တဿ ဝဍ္ဎန္တိ ဝေဒနာ,_  
_အနေကာ ရသသမ္ဘဝါ;_  
_အဘိဇ္ဈာ စ ဝိဟေသာ စ,_  
_စိတ္တမဿူပဟညတိ;_  
_ဧဝမာစိနတော ဒုက္ခံ,_  
_အာရာ နိဗ္ဗာန ဝုစ္စတိ._  

</Paragraph>

</Division>
<Division number="802" book="th1" e="ch" v="19" p="328">

<Paragraph number="1142" type="verses" book="th1">
_ဖဿံ ဖုဿ သတိ မုဋ္ဌာ,_  
_ပိယံ နိမိတ္တံ မနသိ ကရောတော;_  
_သာရတ္တစိတ္တော ဝေဒေတိ,_  
_တဉ္စ အဇ္ဈောသ တိဋ္ဌတိ._  

</Paragraph>

</Division>
<Division number="803" book="th1" e="ch" v="19" p="328">

<Paragraph number="1143" type="verses" book="th1">
_တဿ ဝဍ္ဎန္တိ ဝေဒနာ,_  
_အနေကာ ဖဿသမ္ဘဝါ;_  
_အဘိဇ္ဈာ စ ဝိဟေသာ စ,_  
_စိတ္တမဿူပဟညတိ;_  
_ဧဝမာစိနတော ဒုက္ခံ,_  
_အာရာ နိဗ္ဗာန ဝုစ္စတိ._  

</Paragraph>

</Division>
<Division number="804" book="th1" e="ch" v="19" p="328">

<Paragraph number="1144" type="verses" book="th1">
_ဓမ္မံ ဉတွာ သတိ မုဋ္ဌာ,_  
_ပိယံ နိမိတ္တံ မနသိ ကရောတော;_  
_သာရတ္တစိတ္တော ဝေဒေတိ,_  
_တဉ္စ အဇ္ဈောသ တိဋ္ဌတိ._  

</Paragraph>

</Division>
<Division number="805" book="th1" e="ch" v="19" p="329">

<Paragraph number="1145" type="verses" book="th1">
_တဿ ဝဍ္ဎန္တိ ဝေဒနာ,_  
_အနေကာ ဓမ္မသမ္ဘဝါ;_  
_အဘိဇ္ဈာ စ ဝိဟေသာ စ,_  
_စိတ္တမဿူပဟညတိ;_  
_ဧဝမာစိနတော ဒုက္ခံ,_  
_အာရာ နိဗ္ဗာန ဝုစ္စတိ._  

</Paragraph>

</Division>
<Division number="806" book="th1" e="ch" v="19" p="329">

<Paragraph number="1146" type="verses" book="th1">
_န သော ရဇ္ဇတိ ရူပေသု,_  
_ရူပံ ဒိသွာ ပတိဿတော;_  
_ဝိရတ္တစိတ္တော ဝေဒေတိ,_  
_တဉ္စ နာဇ္ဈောသ တိဋ္ဌတိ._  

</Paragraph>

</Division>
<Division number="807" book="th1" e="ch" v="19" p="329">

<Paragraph number="1147" type="verses" book="th1">
_ယထာဿ ပဿတော ရူပံ,_  
_သေဝတော စာပိ ဝေဒနံ;_  
_ခီယတိ နောပစီယတိ,_  
_ဧဝံ သော စရတီ သတော;_  
_ဧဝံ အပစိနတော ဒုက္ခံ,_  
_သန္တိကေ နိဗ္ဗာန ဝုစ္စတိ._  

</Paragraph>

</Division>
<Division number="808" book="th1" e="ch" v="19" p="329">

<Paragraph number="1148" type="verses" book="th1">
_န သော ရဇ္ဇတိ သဒ္ဒေသု,_  
_သဒ္ဒံ သုတွာ ပတိဿတော;_  
_ဝိရတ္တစိတ္တော ဝေဒေတိ,_  
_တဉ္စ နာဇ္ဈောသ တိဋ္ဌတိ._  

</Paragraph>

</Division>
<Division number="809" book="th1" e="ch" v="19" p="329">

<Paragraph number="1149" type="verses" book="th1">
_ယထာဿ သုဏတော သဒ္ဒံ,_  
_သေဝတော စာပိ ဝေဒနံ;_  
_ခီယတိ နောပစီယတိ,_  
_ဧဝံ သော စရတီ သတော;_  
_ဧဝံ အပစိနတော ဒုက္ခံ,_  
_သန္တိကေ နိဗ္ဗာန ဝုစ္စတိ._  

</Paragraph>

</Division>
<Division number="810" book="th1" e="ch" v="19" p="329">

<Paragraph number="1150" type="verses" book="th1">
_န သော ရဇ္ဇတိ ဂန္ဓေသု,_  
_ဂန္ဓံ ဃတွာ ပတိဿတော;_  
_ဝိရတ္တစိတ္တော ဝေဒေတိ,_  
_တဉ္စ နာဇ္ဈောသ တိဋ္ဌတိ._  

</Paragraph>

</Division>
<Division number="811" book="th1" e="ch" v="19" p="329">

<Paragraph number="1151" type="verses" book="th1">
_ယထာဿ ဃာယတော ဂန္ဓံ,_  
_သေဝတော စာပိ ဝေဒနံ;_  
_ခီယတိ နောပစီယတိ,_  
_ဧဝံ သော စရတီ သတော;_  
_ဧဝံ အပစိနတော ဒုက္ခံ,_  
_သန္တိကေ နိဗ္ဗာန ဝုစ္စတိ._  

</Paragraph>

</Division>
<Division number="812" book="th1" e="ch" v="19" p="329">

<Paragraph number="1152" type="verses" book="th1">
_န သော ရဇ္ဇတိ ရသေသု,_  
_ရသံ ဘောတွာ ပတိဿတော;_  
_ဝိရတ္တစိတ္တော ဝေဒေတိ,_  
_တဉ္စ နာဇ္ဈောသ တိဋ္ဌတိ._  

</Paragraph>

</Division>
<Division number="813" book="th1" e="ch" v="19" p="329">

<Paragraph number="1153" type="verses" book="th1">
_ယထာဿ သာယရတော ရသံ,_  
_သေဝတော စာပိ ဝေဒနံ;_  
_ခီယတိ နောပစီယတိ,_  
_ဧဝံ သော စရတီ သတော;_  
_ဧဝံ အပစိနတော ဒုက္ခံ,_  
_သန္တိကေ နိဗ္ဗာန ဝုစ္စတိ._  

</Paragraph>

</Division>
<Division number="814" book="th1" e="ch" v="19" p="329">

<Paragraph number="1154" type="verses" book="th1">
_န သော ရဇ္ဇတိ ဖဿေသု,_  
_ဖဿံ ဖုဿ ပတိဿတော;_  
_ဝိရတ္တစိတ္တော ဝေဒေတိ,_  
_တဉ္စ နာဇ္ဈောသ တိဋ္ဌတိ._  

</Paragraph>

</Division>
<Division number="815" book="th1" e="ch" v="19" p="329">

<Paragraph number="1155" type="verses" book="th1">
_ယထာဿ ဖုသတော ဖဿံ,_  
_သေဝတော စာပိ ဝေဒနံ;_  
_ခီယတိ နောပစီယတိ,_  
_ဧဝံ သော စရတီ သတော;_  
_ဧဝံ အပစိနတော ဒုက္ခံ,_  
_သန္တိကေ နိဗ္ဗာန ဝုစ္စတိ._  

</Paragraph>

</Division>
<Division number="816" book="th1" e="ch" v="19" p="329">

<Paragraph number="1156" type="verses" book="th1">
_န သော ရဇ္ဇတိ ဓမ္မေသု,_  
_ဓမ္မံ ဉတွာ ပတိဿတော;_  
_ဝိရတ္တစိတ္တော ဝေဒေတိ,_  
_တဉ္စ နာဇ္ဈောသ တိဋ္ဌတိ._  

</Paragraph>

</Division>
<Division number="817" book="th1" e="ch" v="19" p="330">

<Paragraph number="1157" type="verses" book="th1">
_ယထာဿ ဝိဇာနတော ဓမ္မံ,_  
_သေဝတော စာပိ ဝေဒနံ;_  
_ခီယတိ နောပစီယတိ,_  
_ဧဝံ သော စရတီ သတော;_  
_ဧဝံ အပစိနတော ဒုက္ခံ,_  
_သန္တိကေ နိဗ္ဗာန ဝုစ္စတိ”._  


</Paragraph>
</Division>

<Paragraph number="1158" type="center" book="th1">
…  မာလုကျပုတ္တော ထေရော… .
</Paragraph>