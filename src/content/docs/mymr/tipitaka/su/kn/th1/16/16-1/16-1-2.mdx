---
title: "16.1.2 ပါရာပရိယတ္ထေရဂါထာ"
tableOfContents: false
sidebar:
  order: 3
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="726" book="th1">

<Paragraph number="1063" type="verses" book="th1">
_“သမဏဿ အဟု စိန္တာ,_  
_ပါရာပရိယဿ ဘိက္ခုနော;_  
_ဧကကဿ နိသိန္နဿ,_  
_ပဝိဝိတ္တဿ ဈာယိနော._  

</Paragraph>

</Division>
<Division number="727" book="th1">

<Paragraph number="1064" type="verses" book="th1">
_ကိမာနုပုဗ္ဗံ ပုရိသော,_  
_ကိံ ဝတံ ကိံ သမာစာရံ;_  
_အတ္တနော ကိစ္စကာရီဿ,_  
_န စ ကဉ္စိ ဝိဟေဌယေ._  

</Paragraph>

</Division>
<Division number="728" book="th1">

<Paragraph number="1065" type="verses" book="th1">
ဣန္ဒြိယာနိ မနုဿာနံ,_  
_ဟိတာယ အဟိတာယ စ;_  
_အရက္ခိတာနိ အဟိတာယ,_  
_ရက္ခိတာနိ ဟိတာယ စ._  

</Paragraph>

</Division>
<Division number="729" book="th1">

<Paragraph number="1066" book="th1">
ဣန္ဒြိယာနေဝ သာရက္ခံ,_  
ဣန္ဒြိယာနိ စ ဂေါပယံ;_  
_အတ္တနော ကိစ္စကာရီဿ,_  
_န စ ကဉ္စိ ဝိဟေဌယေ._  

</Paragraph>

</Division>
<Division number="730" book="th1">

<Paragraph number="1067" type="verses" book="th1">
_စက္ခုန္ဒြိယဉ္စေ ရူပေသု,_  
_ဂစ္ဆန္တံ အနိဝါရယံ;_  
_အနာဒီနဝဒဿာဝီ,_  
_သော ဒုက္ခာ န ဟိ မုစ္စတိ._  

</Paragraph>

</Division>
<Division number="731" book="th1">

<Paragraph number="1068" type="verses" book="th1">
_သောတိန္ဒြိယဉ္စေ သဒ္ဒေသု,_  
_ဂစ္ဆန္တံ အနိဝါရယံ;_  
_အနာဒီနဝဒဿာဝီ,_  
_သော ဒုက္ခာ န ဟိ မုစ္စတိ._  

</Paragraph>

</Division>
<Division number="732" book="th1">

<Paragraph number="1069" type="verses" book="th1">
_အနိဿရဏဒဿာဝီ,_  
_ဂန္ဓေ စေ ပဋိသေဝတိ;_  
_န သော မုစ္စတိ ဒုက္ခမှာ,_  
_ဂန္ဓေသု အဓိမုစ္ဆိတော._  

</Paragraph>

</Division>
<Division number="733" book="th1">

<Paragraph number="1070" type="verses" book="th1">
_အမ္ဗိလံ မဓုရဂ္ဂဉ္စ,_  
_တိတ္တကဂ္ဂမနုဿရံ;_  
_ရသတဏှာယ ဂဓိတော,_  
_ဟဒယံ နာဝဗုဇ္ဈတိ._  

</Paragraph>

</Division>
<Division number="734" book="th1">

<Paragraph number="1071" type="verses" book="th1">
_သုဘာနျပ္ပဋိကူလာနိ,_  
_ဖောဋ္ဌဗ္ဗာနိ အနုဿရံ;_  
_ရတ္တော ရာဂါဓိကရဏံ,_  
_ဝိဝိဓံ ဝိန္ဒတေ ဒုခံ._  

</Paragraph>

</Division>
<Division number="735" book="th1">

<Paragraph number="1072" type="verses" book="th1">
_မနံ စေတေဟိ ဓမ္မေဟိ,_  
_ယော န သက္ကောတိ ရက္ခိတုံ;_  
_တတော နံ ဒုက္ခမနွေတိ,_  
_သဗ္ဗေဟေတေဟိ ပဉ္စဟိ._  

</Paragraph>

</Division>
<Division number="736" book="th1">

<Paragraph number="1073" type="verses" book="th1">
_ပုဗ္ဗလောဟိတသမ္ပုဏ္ဏံ,_  
_ဗဟုဿ ကုဏပဿ စ;_  
_နရဝီရကတံ ဝဂ္ဂုံ,_  
_သမုဂ္ဂမိဝ စိတ္တိတံ._  

</Paragraph>

</Division>
<Division number="737" book="th1">

<Paragraph number="1074" type="verses" book="th1">
_ကဋုကံ မဓုရဿာဒံ,_  
_ပိယနိဗန္ဓနံ ဒုခံ;_  
_ခုရံဝ မဓုနာ လိတ္တံ,_  
ဥလ္လိဟံ နာဝဗုဇ္ဈတိ._  

</Paragraph>

</Division>
<Division number="738" book="th1">

<Paragraph number="1075" book="th1">
ဣတ္ထိရူပေ ဣတ္ထိသရေ,_  
_ဖောဋ္ဌဗ္ဗေပိ စ ဣတ္ထိယာ;_  
ဣတ္ထိဂန္ဓေသု သာရတ္တော,_  
_ဝိဝိဓံ ဝိန္ဒတေ ဒုခံ._  

</Paragraph>

</Division>
<Division number="739" book="th1">

<Paragraph number="1076" type="verses" book="th1">
ဣတ္ထိသောတာနိ သဗ္ဗာနိ,_  
_သန္ဒန္တိ ပဉ္စ ပဉ္စသု;_  
_တေသမာဝရဏံ ကာတုံ,_  
_ယော သက္ကောတိ ဝီရိယဝါ._  

</Paragraph>

</Division>
<Division number="740" book="th1">

<Paragraph number="1077" type="verses" book="th1">
_သော အတ္ထဝါ သော ဓမ္မဋ္ဌော,_  
_သော ဒက္ခော သော ဝိစက္ခဏော;_  
_ကရေယျ ရမမာနောပိ,_  
_ကိစ္စံ ဓမ္မတ္ထသံဟိတံ._  

</Paragraph>

</Division>
<Division number="741" book="th1">

<Paragraph number="1078" type="verses" book="th1">
_အထော သီဒတိ သညုတ္တံ,_  
_ဝဇ္ဇေ ကိစ္စံ နိရတ္ထကံ;_  
_‘န တံ ကိစ္စန်’တိ မညိတွာ,_  
_အပ္ပမတ္တော ဝိစက္ခဏော._  

</Paragraph>

</Division>
<Division number="742" book="th1">

<Paragraph number="1079" type="verses" book="th1">
_ယဉ္စ အတ္ထေန သညုတ္တံ,_  
_ယာ စ ဓမ္မဂတာ ရတိ;_  
_တံ သမာဒါယ ဝတ္တေထ,_  
_သာ ဟိ ဝေ ဥတ္တမာ ရတိ._  

</Paragraph>

</Division>
<Division number="743" book="th1">

<Paragraph number="1080" type="verses" book="th1">
ဥစ္စာဝစေဟုပါယေဟိ,_  
_ပရေသမဘိဇိဂီသတိ;_  
_ဟန္တွာ ဝဓိတွာ အထ သောစယိတွာ,_  
_အာလောပတိ သာဟသာ ယော ပရေသံ._  

</Paragraph>

</Division>
<Division number="744" book="th1">

<Paragraph number="1081" type="verses" book="th1">
_တစ္ဆန္တော အာဏိယာ အာဏိံ,_  
_နိဟန္တိ ဗလဝါ ယထာ;_  
ဣန္ဒြိယာနိန္ဒြိယေဟေဝ,_  
_နိဟန္တိ ကုသလော တထာ._  

</Paragraph>

</Division>
<Division number="745" book="th1">

<Paragraph number="1082" type="verses" book="th1">
_သဒ္ဓံ ဝီရိယံ သမာဓိဉ္စ,_  
_သတိပညဉ္စ ဘာဝယံ;_  
_ပဉ္စ ပဉ္စဟိ ဟန္တွာန,_  
_အနီဃော ယာတိ ဗြာဟ္မဏော._  

</Paragraph>

</Division>
<Division number="746" book="th1">

<Paragraph number="1083" type="verses" book="th1">
_သော အတ္ထဝါ သော ဓမ္မဋ္ဌော,_  
_ကတွာ ဝါကျာနုသာသနိံ;_  
_သဗ္ဗေန သဗ္ဗံ ဗုဒ္ဓဿ,_  
_သော နရော သုခမေဓတီ”တိ._  


</Paragraph>
</Division>

<Paragraph number="1084" type="center" book="th1">
… ပါရာပရိယော ထေရော… .
</Paragraph>