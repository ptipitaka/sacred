---
title: "21.1.1 ဝင်္ဂီသတ္ထေရဂါထာ"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1218" book="th1" e="ch" v="19" p="368">

<Paragraph number="1585" type="verses" book="th1">
_“နိက္ခန္တံ ဝတ မံ သန္တံ,_  
_အဂါရသ္မာနဂါရိယံ;_  
_ဝိတက္ကာ ဥပဓာဝန္တိ,_  
_ပဂဗ္ဘာ ကဏှတော ဣမေ._  

</Paragraph>

</Division>
<Division number="1219" book="th1" e="ch" v="19" p="368">

<Paragraph number="1586" type="verses" book="th1">
ဥဂ္ဂပုတ္တာ မဟိဿာသာ,_  
_သိက္ခိတာ ဒဠှဓမ္မိနော;_  
_သမန္တာ ပရိကိရေယျုံ,_  
_သဟဿံ အပလာယိနံ._  

</Paragraph>

</Division>
<Division number="1220" book="th1" e="ch" v="19" p="368">

<Paragraph number="1587" type="verses" book="th1">
_သစေပိ ဧတ္တကာ ဘိယျော,_  
_အာဂမိဿန္တိ ဣတ္ထိယော;_  
_နေဝ မံ ဗျာဓယိဿန္တိ,_  
_ဓမ္မေ သမှိ ပတိဋ္ဌိတော._  

</Paragraph>

</Division>
<Division number="1221" book="th1" e="ch" v="19" p="368">

<Paragraph number="1588" type="verses" book="th1">
_သက္ခီ ဟိ မေ သုတံ ဧတံ,_  
_ဗုဒ္ဓဿာဒိစ္စဗန္ဓုနော;_  
_နိဗ္ဗာနဂမနံ မဂ္ဂံ,_  
_တတ္ထ မေ နိရတော မနော._  

</Paragraph>

</Division>
<Division number="1222" book="th1" e="ch" v="19" p="368">

<Paragraph number="1589" type="verses" book="th1">
_ဧဝဉ္စေ မံ ဝိဟရန္တံ,_  
_ပါပိမ ဥပဂစ္ဆသိ;_  
_တထာ မစ္စု ကရိဿာမိ,_  
_န မေ မဂ္ဂမ္ပိ ဒက္ခသိ._  

</Paragraph>

</Division>
<Division number="1223" book="th1" e="ch" v="19" p="368">

<Paragraph number="1590" type="verses" book="th1">
_အရတိဉ္စ ရတိဉ္စ ပဟာယ,_  
_သဗ္ဗသော ဂေဟသိတဉ္စ ဝိတက္ကံ;_  
_ဝနထံ န ကရေယျ ကုဟိဉ္စိ,_  
_နိဗ္ဗနထော အဝနထော သ ဘိက္ခု._  

</Paragraph>

</Division>
<Division number="1224" book="th1" e="ch" v="19" p="368">

<Paragraph number="1591" type="verses" book="th1">
_ယမိဓ ပထဝိဉ္စ ဝေဟာသံ,_  
_ရူပဂတံ ဇဂတောဂဓံ ကိဉ္စိ;_  
_ပရိဇီယတိ သဗ္ဗမနိစ္စံ,_  
_ဧဝံ သမေစ္စ စရန္တိ မုတတ္တာ._  

</Paragraph>

</Division>
<Division number="1225" book="th1" e="ch" v="19" p="368">

<Paragraph number="1592" type="verses" book="th1">
ဥပဓီသု ဇနာ ဂဓိတာသေ,_  
_ဒိဋ္ဌသုတေ ပဋိဃေ စ မုတေ စ;_  
_ဧတ္ထ ဝိနောဒယ ဆန္ဒမနေဇော,_  
_ယော ဟေတ္ထ န လိမ္ပတိ မုနိ တမာဟု._  

</Paragraph>

</Division>
<Division number="1226" book="th1" e="ch" v="19" p="369">

<Paragraph number="1593" type="verses" book="th1">
_အထ သဋ္ဌိသိတာ သဝိတက္ကာ,_  
_ပုထုဇ္ဇနတာယ အဓမ္မာ နိဝိဋ္ဌာ;_  
_န စ ဝဂ္ဂဂတဿ ကုဟိဉ္စိ,_  
_နော ပန ဒုဋ္ဌုလ္လဂါဟီ သ ဘိက္ခု._  

</Paragraph>

</Division>
<Division number="1227" book="th1" e="ch" v="19" p="369">

<Paragraph number="1594" type="verses" book="th1">
_ဒဗ္ဗော စိရရတ္တသမာဟိတော,_  
_အကုဟကော နိပကော အပိဟာလု;_  
_သန္တံ ပဒံ အဇ္ဈဂမာ မုနိ,_  
_ပဋိစ္စ ပရိနိဗ္ဗုတော ကင်္ခတိ ကာလံ._  

</Paragraph>

</Division>
<Division number="1228" book="th1" e="ch" v="19" p="369">

<Paragraph number="1595" type="verses" book="th1">
_မာနံ ပဇဟဿု ဂေါတမ,_  
_မာနပထဉ္စ ဇဟဿု အသေသံ;_  
_မာနပထမှိ သ မုစ္ဆိတော,_  
_ဝိပ္ပဋိသာရီဟုဝါ စိရရတ္တံ._  

</Paragraph>

</Division>
<Division number="1229" book="th1" e="ch" v="19" p="369">

<Paragraph number="1596" type="verses" book="th1">
_မက္ခေန မက္ခိတာ ပဇာ,_  
_မာနဟတာ နိရယံ ပပတန္တိ;_  
_သောစန္တိ ဇနာ စိရရတ္တံ,_  
_မာနဟတာ နိရယံ ဥပပန္နာ._  

</Paragraph>

</Division>
<Division number="1230" book="th1" e="ch" v="19" p="369">

<Paragraph number="1597" type="verses" book="th1">
_န ဟိ သောစတိ ဘိက္ခု ကဒါစိ,_  
_မဂ္ဂဇိနော သမ္မာ ပဋိပန္နော;_  
_ကိတ္တိဉ္စ သုခဉ္စာနုဘောတိ,_  
_ဓမ္မဒသောတိ တမာဟု တထတ္တံ._  

</Paragraph>

</Division>
<Division number="1231" book="th1" e="ch" v="19" p="369">

<Paragraph number="1598" type="verses" book="th1">
_တသ္မာ အခိလော ဣဓ ပဓာနဝါ,_  
_နီဝရဏာနိ ပဟာယ ဝိသုဒ္ဓေါ;_  
_မာနဉ္စ ပဟာယ အသေသံ,_  
_ဝိဇ္ဇာယန္တကရော သမိတာဝီ”._  

</Paragraph>

</Division>
<Division number="1232" book="th1" e="ch" v="19" p="369">

<Paragraph number="1599" type="verses" book="th1">
_“ကာမရာဂေန ဍယှာမိ,_  
_စိတ္တံ မေ ပရိဍယှတိ;_  
_သာဓု နိဗ္ဗာပနံ ဗြူဟိ,_  
_အနုကမ္ပာယ ဂေါတမ”._  

</Paragraph>

</Division>
<Division number="1233" book="th1" e="ch" v="19" p="370">

<Paragraph number="1600" type="verses" book="th1">
_“သညာယ ဝိပရိယေသာ,_  
_စိတ္တံ တေ ပရိဍယှတိ;_  
_နိမိတ္တံ ပရိဝဇ္ဇေဟိ,_  
_သုဘံ ရာဂူပသံဟိတံ. ( )_  

</Paragraph>

</Division>
<Division number="1234" book="th1" e="ch" v="19" p="370">

<Paragraph number="1601" type="verses" book="th1">
_အသုဘာယ စိတ္တံ ဘာဝေဟိ,_  
_ဧကဂ္ဂံ သုသမာဟိတံ;_  
_သတိ ကာယဂတာ တျတ္ထု,_  
_နိဗ္ဗိဒါဗဟုလော ဘဝ._  

</Paragraph>

</Division>
<Division number="1235" book="th1" e="ch" v="19" p="370">

<Paragraph number="1602" type="verses" book="th1">
_အနိမိတ္တဉ္စ ဘာဝေဟိ,_  
_မာနာနုသယမုဇ္ဇဟ;_  
_တတော မာနာဘိသမယာ,_  
ဥပသန္တော စရိဿသိ”._  

</Paragraph>

</Division>
<Division number="1236" book="th1" e="ch" v="19" p="370">

<Paragraph number="1603" type="verses" book="th1">
_“တမေဝ ဝါစံ ဘာသေယျ,_  
_ယာယတ္တာနံ န တာပယေ;_  
_ပရေ စ န ဝိဟိံသေယျ,_  
_သာ ဝေ ဝါစာ သုဘာသိတာ._  

</Paragraph>

</Division>
<Division number="1237" book="th1" e="ch" v="19" p="370">

<Paragraph number="1604" type="verses" book="th1">
_ပိယဝါစမေဝ ဘာသေယျ,_  
_ယာ ဝါစာ ပဋိနန္ဒိတာ;_  
_ယံ အနာဒါယ ပါပါနိ,_  
_ပရေသံ ဘာသတေ ပိယံ._  

</Paragraph>

</Division>
<Division number="1238" book="th1" e="ch" v="19" p="370">

<Paragraph number="1605" type="verses" book="th1">
_သစ္စံ ဝေ အမတာ ဝါစာ,_  
_ဧသ ဓမ္မော သနန္တနော;_  
_သစ္စေ အတ္ထေ စ ဓမ္မေ စ,_  
_အာဟု သန္တော ပတိဋ္ဌိတာ._  

</Paragraph>

</Division>
<Division number="1239" book="th1" e="ch" v="19" p="370">

<Paragraph number="1606" type="verses" book="th1">
_ယံ ဗုဒ္ဓေါ ဘာသတိ ဝါစံ,_  
_ခေမံ နိဗ္ဗာနပတ္တိယာ;_  
_ဒုက္ခဿန္တကိရိယာယ,_  
_သာ ဝေ ဝါစာနမုတ္တမာ”._  

</Paragraph>

</Division>
<Division number="1240" book="th1" e="ch" v="19" p="370">

<Paragraph number="1607" type="verses" book="th1">
_“ဂမ္ဘီရပညော မေဓာဝီ,_  
_မဂ္ဂါမဂ္ဂဿ ကောဝိဒေါ;_  
_သာရိပုတ္တော မဟာပညော,_  
_ဓမ္မံ ဒေသေတိ ဘိက္ခုနံ._  

</Paragraph>

</Division>
<Division number="1241" book="th1" e="ch" v="19" p="370">

<Paragraph number="1608" type="verses" book="th1">
_သံခိတ္တေနပိ ဒေသေတိ,_  
_ဝိတ္ထာရေနပိ ဘာသတိ;_  
_သာလိကာယိဝ နိဂ္ဃေါသော,_  
_ပဋိဘာနံ ဥဒိယျတိ._  

</Paragraph>

</Division>
<Division number="1242" book="th1" e="ch" v="19" p="370">

<Paragraph number="1609" type="verses" book="th1">
_တဿ တံ ဒေသယန္တဿ,_  
_သုဏန္တိ မဓုရံ ဂိရံ;_  
_သရေန ရဇနီယေန,_  
_သဝနီယေန ဝဂ္ဂုနာ;_  
ဥဒဂ္ဂစိတ္တာ မုဒိတာ,_  
_သောတံ ဩဓေန္တိ ဘိက္ခဝေါ”._  

</Paragraph>

</Division>
<Division number="1243" book="th1" e="ch" v="19" p="370">

<Paragraph number="1610" type="verses" book="th1">
_“အဇ္ဇ ပန္နရသေ ဝိသုဒ္ဓိယာ,_  
_ဘိက္ခူ ပဉ္စသတာ သမာဂတာ;_  
_သံယောဇနဗန္ဓနစ္ဆိဒါ,_  
_အနီဃာ ခီဏပုနဗ္ဘဝါ ဣသီ._  

</Paragraph>

</Division>
<Division number="1244" book="th1" e="ch" v="19" p="370">

<Paragraph number="1611" type="verses" book="th1">
_စက္ကဝတ္တီ ယထာ ရာဇာ,_  
_အမစ္စပရိဝါရိတော;_  
_သမန္တာ အနုပရိယေတိ,_  
_သာဂရန္တံ မဟိံ ဣမံ._  

</Paragraph>

</Division>
<Division number="1245" book="th1" e="ch" v="19" p="371">

<Paragraph number="1612" type="verses" book="th1">
_ဧဝံ ဝိဇိတသင်္ဂါမံ,_  
_သတ္ထဝါဟံ အနုတ္တရံ;_  
_သာဝကာ ပယိရုပါသန္တိ,_  
_တေဝိဇ္ဇာ မစ္စုဟာယိနော._  

</Paragraph>

</Division>
<Division number="1246" book="th1" e="ch" v="19" p="371">

<Paragraph number="1613" type="verses" book="th1">
_သဗ္ဗေ ဘဂဝတော ပုတ္တာ,_  
_ပလာပေတ္ထ န ဝိဇ္ဇတိ;_  
_တဏှာသလ္လဿ ဟန္တာရံ,_  
_ဝန္ဒေ အာဒိစ္စဗန္ဓုနံ._  

</Paragraph>

</Division>
<Division number="1247" book="th1" e="ch" v="19" p="371">

<Paragraph number="1614" type="verses" book="th1">
_ပရောသဟဿံ ဘိက္ခူနံ,_  
_သုဂတံ ပယိရုပါသတိ;_  
_ဒေသေန္တံ ဝိရဇံ ဓမ္မံ,_  
_နိဗ္ဗာနံ အကုတောဘယံ._  

</Paragraph>

</Division>
<Division number="1248" book="th1" e="ch" v="19" p="371">

<Paragraph number="1615" type="verses" book="th1">
_သုဏန္တိ ဓမ္မံ ဝိမလံ,_  
_သမ္မာသမ္ဗုဒ္ဓဒေသိတံ;_  
_သောဘတိ ဝတ သမ္ဗုဒ္ဓေါ,_  
_ဘိက္ခုသံဃပုရက္ခတော._  

</Paragraph>

</Division>
<Division number="1249" book="th1" e="ch" v="19" p="371">

<Paragraph number="1616" type="verses" book="th1">
_‘နာဂနာမော’သိ ဘဂဝါ,_  
ဣသီနံ ဣသိသတ္တမော;_  
_မဟာမေဃောဝ ဟုတွာန,_  
_သာဝကေ အဘိဝဿသိ._  

</Paragraph>

</Division>
<Division number="1250" book="th1" e="ch" v="19" p="371">

<Paragraph number="1617" type="verses" book="th1">
_ဒိဝါ ဝိဟာရာ နိက္ခမ္မ,_  
_သတ္ထုဒဿနကမျတာ;_  
_သာဝကော တေ မဟာဝီရ,_  
_ပါဒေ ဝန္ဒတိ ဝင်္ဂိသော”._  

</Paragraph>

</Division>
<Division number="1251" book="th1" e="ch" v="19" p="371">

<Paragraph number="1618" type="verses" book="th1">
_“ဥမ္မဂ္ဂပထံ မာရဿ,_  
_အဘိဘုယျ စရတိ ပဘိဇ္ဇ ခီလာနိ;_  
_တံ ပဿထ ဗန္ဓပမုဉ္စကရံ,_  
_အသိတံဝ ဘာဂသော ပဝိဘဇ္ဇ._  

</Paragraph>

</Division>
<Division number="1252" book="th1" e="ch" v="19" p="371">

<Paragraph number="1619" type="verses" book="th1">
_ဩဃဿ ဟိ နိတရဏတ္ထံ,_  
_အနေကဝိဟိတံ မဂ္ဂံ အက္ခာသိ;_  
_တသ္မိဉ္စ အမတေ အက္ခာတေ,_  
_ဓမ္မဒသာ ဌိတာ အသံဟီရာ._  

</Paragraph>

</Division>
<Division number="1253" book="th1" e="ch" v="19" p="371">

<Paragraph number="1620" type="verses" book="th1">
_ပဇ္ဇောတကရော အတိဝိဇ္ဈ,_  
_သဗ္ဗဌိတီနံ အတိက္ကမမဒ္ဒသ;_  
_ဉတွာ စ သစ္ဆိကတွာ စ,_  
_အဂ္ဂံ သော ဒေသယိ ဒသဒ္ဓါနံ._  

</Paragraph>

</Division>
<Division number="1254" book="th1" e="ch" v="19" p="371">

<Paragraph number="1621" type="verses" book="th1">
_ဧဝံ သုဒေသိတေ ဓမ္မေ,_  
_ကော ပမာဒေါ ဝိဇာနတံ ဓမ္မံ;_  
_တသ္မာ ဟိ တဿ ဘဂဝတော သာသနေ,_  
_အပ္ပမတ္တော သဒါ နမဿမနုသိက္ခေ”._  

</Paragraph>

</Division>
<Division number="1255" book="th1" e="ch" v="19" p="371">

<Paragraph number="1622" type="verses" book="th1">
_“ဗုဒ္ဓါနုဗုဒ္ဓေါ ယော ထေရော,_  
_ကောဏ္ဍညော တိဗ္ဗနိက္ကမော;_  
_လာဘီ သုခဝိဟာရာနံ,_  
_ဝိဝေကာနံ အဘိဏှသော._  

</Paragraph>

</Division>
<Division number="1256" book="th1" e="ch" v="19" p="372">

<Paragraph number="1623" type="verses" book="th1">
_ယံ သာဝကေန ပတ္တဗ္ဗံ,_  
_သတ္ထု သာသနကာရိနာ;_  
_သဗ္ဗဿ တံ အနုပ္ပတ္တံ,_  
_အပ္ပမတ္တဿ သိက္ခတော._  

</Paragraph>

</Division>
<Division number="1257" book="th1" e="ch" v="19" p="372">

<Paragraph number="1624" type="verses" book="th1">
_မဟာနုဘာဝေါ တေဝိဇ္ဇော,_  
_စေတောပရိယကောဝိဒေါ;_  
_ကောဏ္ဍညော ဗုဒ္ဓဒါယာဒေါ,_  
_ပါဒေ ဝန္ဒတိ သတ္ထုနော”._  

</Paragraph>

</Division>
<Division number="1258" book="th1" e="ch" v="19" p="372">

<Paragraph number="1625" type="verses" book="th1">
_“နဂဿ ပဿေ အာသီနံ,_  
_မုနိံ ဒုက္ခဿ ပါရဂုံ;_  
_သာဝကာ ပယိရုပါသန္တိ,_  
_တေဝိဇ္ဇာ မစ္စုဟာယိနော._  

</Paragraph>

</Division>
<Division number="1259" book="th1" e="ch" v="19" p="372">

<Paragraph number="1626" type="verses" book="th1">
_စေတသာ အနုပရိယေတိ,_  
_မောဂ္ဂလ္လာနော မဟိဒ္ဓိကော;_  
_စိတ္တံ နေသံ သမနွေသံ,_  
_ဝိပ္ပမုတ္တံ နိရူပဓိံ._  

</Paragraph>

</Division>
<Division number="1260" book="th1" e="ch" v="19" p="372">

<Paragraph number="1627" type="verses" book="th1">
_ဧဝံ သဗ္ဗင်္ဂသမ္ပန္နံ,_  
_မုနိံ ဒုက္ခဿ ပါရဂုံ;_  
_အနေကာကာရသမ္ပန္နံ,_  
_ပယိရုပါသန္တိ ဂေါတမံ”._  

</Paragraph>

</Division>
<Division number="1261" book="th1" e="ch" v="19" p="372">

<Paragraph number="1628" type="verses" book="th1">
_“စန္ဒော ယထာ ဝိဂတဝလာဟကေ နဘေ,_  
_ဝိရောစတိ ဝီတမလောဝ ဘာဏုမာ;_  
_ဧဝမ္ပိ အင်္ဂီရသ တွံ မဟာမုနိ,_  
_အတိရောစသိ ယသသာ သဗ္ဗလောကံ”._  

</Paragraph>

</Division>
<Division number="1262" book="th1" e="ch" v="19" p="372">

<Paragraph number="1629" type="verses" book="th1">
_“ကာဝေယျမတ္တာ ဝိစရိမှ ပုဗ္ဗေ,_  
_ဂါမာ ဂါမံ ပုရာ ပုရံ;_  
_အထဒ္ဒသာမ သမ္ဗုဒ္ဓံ,_  
_သဗ္ဗဓမ္မာန ပါရဂုံ._  

</Paragraph>

</Division>
<Division number="1263" book="th1" e="ch" v="19" p="372">

<Paragraph number="1630" type="verses" book="th1">
_သော မေ ဓမ္မမဒေသေသိ,_  
_မုနိ ဒုက္ခဿ ပါရဂူ;_  
_ဓမ္မံ သုတွာ ပသီဒိမှ,_  
_သဒ္ဓါ နော ဥဒပဇ္ဇထ._  

</Paragraph>

</Division>
<Division number="1264" book="th1" e="ch" v="19" p="372">

<Paragraph number="1631" type="verses" book="th1">
_တဿာဟံ ဝစနံ သုတွာ,_  
_ခန္ဓေ အာယတနာနိ စ;_  
_ဓာတုယော စ ဝိဒိတွာန,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="1265" book="th1" e="ch" v="19" p="372">

<Paragraph number="1632" book="th1">
_ဗဟူနံ ဝတ အတ္ထာယ,_  
ဥပ္ပဇ္ဇန္တိ တထာဂတာ;_  
ဣတ္ထီနံ ပုရိသာနဉ္စ,_  
_ယေ တေ သာသနကာရကာ._  

</Paragraph>

</Division>
<Division number="1266" book="th1" e="ch" v="19" p="372">

<Paragraph number="1633" type="verses" book="th1">
_တေသံ ခေါ ဝတ အတ္ထာယ,_  
_ဗောဓိမဇ္ဈဂမာ မုနိ;_  
_ဘိက္ခူနံ ဘိက္ခုနီနဉ္စ,_  
_ယေ နိရာမဂတဒ္ဒသာ._  

</Paragraph>

</Division>
<Division number="1267" book="th1" e="ch" v="19" p="372">

<Paragraph number="1634" type="verses" book="th1">
_သုဒေသိတာ စက္ခုမတာ,_  
_ဗုဒ္ဓေနာဒိစ္စဗန္ဓုနာ;_  
_စတ္တာရိ အရိယသစ္စာနိ,_  
_အနုကမ္ပာယ ပါဏိနံ._  

</Paragraph>

</Division>
<Division number="1268" book="th1" e="ch" v="19" p="373">

<Paragraph number="1635" type="verses" book="th1">
_ဒုက္ခံ ဒုက္ခသမုပ္ပါဒံ,_  
_ဒုက္ခဿ စ အတိက္ကမံ;_  
_အရိယံ စဋ္ဌင်္ဂိကံ မဂ္ဂံ,_  
_ဒုက္ခူပသမဂါမိနံ._  

</Paragraph>

</Division>
<Division number="1269" book="th1" e="ch" v="19" p="373">

<Paragraph number="1636" type="verses" book="th1">
_ဧဝမေတေ တထာ ဝုတ္တာ,_  
_ဒိဋ္ဌာ မေ တေ ယထာ တထာ;_  
_သဒတ္ထော မေ အနုပ္ပတ္တော,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="1270" book="th1" e="ch" v="19" p="373">

<Paragraph number="1637" type="verses" book="th1">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_သုဝိဘတ္တေသု ဓမ္မေသု,_  
_ယံ သေဋ္ဌံ တဒုပါဂမိံ._  

</Paragraph>

</Division>
<Division number="1271" book="th1" e="ch" v="19" p="373">

<Paragraph number="1638" type="verses" book="th1">
_အဘိညာပါရမိပ္ပတ္တော,_  
_သောတဓာတု ဝိသောဓိတာ;_  
_တေဝိဇ္ဇော ဣဒ္ဓိပတ္တောမှိ,_  
_စေတောပရိယကောဝိဒေါ”._  

</Paragraph>

</Division>
<Division number="1272" book="th1" e="ch" v="19" p="373">

<Paragraph number="1639" type="verses" book="th1">
_“ပုစ္ဆာမိ သတ္ထာရမနောမပညံ,_  
_ဒိဋ္ဌေဝ ဓမ္မေ ယော ဝိစိကိစ္ဆာနံ ဆေတ္တာ;_  
_အဂ္ဂါဠဝေ ကာလမကာသိ ဘိက္ခု,_  
_ဉာတော ယသဿီ အဘိနိဗ္ဗုတတ္တော._  

</Paragraph>

</Division>
<Division number="1273" book="th1" e="ch" v="19" p="373">

<Paragraph number="1640" type="verses" book="th1">
_နိဂြေါဓကပ္ပေါ ဣတိ တဿ နာမံ,_  
_တယာ ကတံ ဘဂဝါ ဗြာဟ္မဏဿ;_  
_သော တံ နမဿံ အစရိ မုတျပေခေါ,_  
_အာရဒ္ဓဝီရိယော ဒဠှဓမ္မဒဿီ._  

</Paragraph>

</Division>
<Division number="1274" book="th1" e="ch" v="19" p="373">

<Paragraph number="1641" type="verses" book="th1">
_တံ သာဝကံ သက္က မယမ္ပိ သဗ္ဗေ,_  
_အညာတုမိစ္ဆာမ သမန္တစက္ခု;_  
_သမဝဋ္ဌိတာ နော သဝနာယ သောတာ,_  
_တုဝံ နော သတ္ထာ တွမနုတ္တရောသိ._  

</Paragraph>

</Division>
<Division number="1275" book="th1" e="ch" v="19" p="373">

<Paragraph number="1642" type="verses" book="th1">
_ဆိန္ဒ နော ဝိစိကိစ္ဆံ ဗြူဟိ မေတံ,_  
_ပရိနိဗ္ဗုတံ ဝေဒယ ဘူရိပည;_  
_မဇ္ဈေဝ နော ဘာသ သမန္တစက္ခု,_  
_သက္ကောဝ ဒေဝါန သဟဿနေတ္တော._  

</Paragraph>

</Division>
<Division number="1276" book="th1" e="ch" v="19" p="373">

<Paragraph number="1643" type="verses" book="th1">
_ယေ ကေစိ ဂန္ထာ ဣဓ မောဟမဂ္ဂါ,_  
_အညာဏပက္ခာ ဝိစိကိစ္ဆဌာနာ;_  
_တထာဂတံ ပတွာ န တေ ဘဝန္တိ,_  
_စက္ခုဉှိ ဧတံ ပရမံ နရာနံ._  

</Paragraph>

</Division>
<Division number="1277" book="th1" e="ch" v="19" p="374">

<Paragraph number="1644" type="verses" book="th1">
_နော စေ ဟိ ဇာတု ပုရိသော ကိလေသေ,_  
_ဝါတော ယထာ အဗ္ဘဃနံ ဝိဟာနေ;_  
_တမောဝဿ နိဝုတော သဗ္ဗလောကော,_  
_ဇောတိမန္တောပိ န ပဘာသေယျုံ._  

</Paragraph>

</Division>
<Division number="1278" book="th1" e="ch" v="19" p="374">

<Paragraph number="1645" type="verses" book="th1">
_ဓီရာ စ ပဇ္ဇောတကရာ ဘဝန္တိ,_  
_တံ တံ အဟံ ဝီရ တထေဝ မညေ;_  
_ဝိပဿိနံ ဇာနမုပါဂမိမှ,_  
_ပရိသာသု နော အာဝိကရောဟိ ကပ္ပံ._  

</Paragraph>

</Division>
<Division number="1279" book="th1" e="ch" v="19" p="374">

<Paragraph number="1646" type="verses" book="th1">
_ခိပ္ပံ ဂိရံ ဧရယ ဝဂ္ဂု ဝဂ္ဂုံ,_  
_ဟံသောဝ ပဂ္ဂယှ သဏိကံ နိကူဇ;_  
_ဗိန္ဒုဿရေန သုဝိကပ္ပိတေန,_  
_သဗ္ဗေဝ တေ ဥဇ္ဇုဂတာ သုဏောမ._  

</Paragraph>

</Division>
<Division number="1280" book="th1" e="ch" v="19" p="374">

<Paragraph number="1647" type="verses" book="th1">
_ပဟီနဇာတိမရဏံ အသေသံ,_  
_နိဂ္ဂယှ ဓောနံ ဝဒေဿာမိ ဓမ္မံ;_  
_န ကာမကာရော ဟိ ပုထုဇ္ဇနာနံ,_  
_သင်္ခေယျကာရော စ တထာဂတာနံ._  

</Paragraph>

</Division>
<Division number="1281" book="th1" e="ch" v="19" p="374">

<Paragraph number="1648" type="verses" book="th1">
_သမ္ပန္နဝေယျာကရဏံ တဝေဒံ,_  
_သမုဇ္ဇုပညဿ သမုဂ္ဂဟီတံ;_  
_အယမဉ္ဇလိ ပစ္ဆိမော သုပ္ပဏာမိတော,_  
_မာ မောဟယီ ဇာနမနောမပည._  

</Paragraph>

</Division>
<Division number="1282" book="th1" e="ch" v="19" p="374">

<Paragraph number="1649" type="verses" book="th1">
_ပရောပရံ အရိယဓမ္မံ ဝိဒိတွာ,_  
_မာ မောဟယီ ဇာနမနောမဝီရိယ;_  
_ဝါရိံ ယထာ ဃမ္မနိ ဃမ္မတတ္တော,_  
_ဝါစာဘိကင်္ခါမိ သုတံ ပဝဿ._  

</Paragraph>

</Division>
<Division number="1283" book="th1" e="ch" v="19" p="374">

<Paragraph number="1650" type="verses" book="th1">
_ယဒတ္ထိကံ ဗြဟ္မစရိယံ အစရီ,_  
_ကပ္ပါယနော ကစ္စိဿတံ အမောဃံ;_  
_နိဗ္ဗာယိ သော အာဒု သော်ပါဒိသေသော,_  
_ယထာ ဝိမုတ္တော အဟု တံ သုဏောမ”._  

</Paragraph>

</Division>
<Division number="1284" book="th1" e="ch" v="19" p="375">

<Paragraph number="1651" type="verses" book="th1">
_“အစ္ဆေစ္ဆိ တဏှံ ဣဓ နာမရူပေ, __(ဣတိ ဘဂဝါ)___  
_ကဏှဿ သောတံ ဒီဃရတ္တာနုသယိတံ;_  
_အတာရိ ဇာတိံ မရဏံ အသေသံ,_  
ဣစ္စဗြဝိ ဘဂဝါ ပဉ္စသေဋ္ဌော”._  

</Paragraph>

</Division>
<Division number="1285" book="th1" e="ch" v="19" p="375">

<Paragraph number="1652" type="verses" book="th1">
_“ဧသ သုတွာ ပသီဒါမိ,_  
_ဝစော တေ ဣသိသတ္တမ;_  
_အမောဃံ ကိရ မေ ပုဋ္ဌံ,_  
_န မံ ဝဉ္စေသိ ဗြာဟ္မဏော._  

</Paragraph>

</Division>
<Division number="1286" book="th1" e="ch" v="19" p="375">

<Paragraph number="1653" type="verses" book="th1">
_ယထာ ဝါဒီ တထာ ကာရီ,_  
_အဟု ဗုဒ္ဓဿ သာဝကော;_  
_အစ္ဆေစ္ဆိ မစ္စုနော ဇာလံ,_  
_တတံ မာယာဝိနော ဒဠှံ._  

</Paragraph>

</Division>
<Division number="1287" book="th1" e="ch" v="19" p="375">

<Paragraph number="1654" type="verses" book="th1">
_အဒ္ဒသ ဘဂဝါ အာဒိံ,_  
ဥပါဒါနဿ ကပ္ပိယော;_  
_အစ္စဂါ ဝတ ကပ္ပါနော,_  
_မစ္စုဓေယျံ သုဒုတ္တရံ._  

</Paragraph>

</Division>
<Division number="1288" book="th1" e="ch" v="19" p="375">

<Paragraph number="1655" type="verses" book="th1">
_တံ ဒေဝဒေဝံ ဝန္ဒာမိ,_  
_ပုတ္တံ တေ ဒွိပဒုတ္တမ;_  
_အနုဇာတံ မဟာဝီရံ,_  
_နာဂံ နာဂဿ ဩရသန်”တိ._  

</Paragraph>

<Paragraph number="1656" book="th1">
ဣတ္ထံ သုဒံ အာယသ္မာ ဝင်္ဂီသော ထေရော ဂါထာယော အဘာသိတ္ထာတိ.

</Paragraph>
</Division>

<Paragraph number="1657" type="center" book="th1">
မဟာနိပါတော နိဋ္ဌိတော.



</Paragraph>

<Paragraph number="1658" type="center" book="th1">
တတြုဒ္ဒါနံ


</Paragraph>

<Paragraph number="1659" type="verses" book="th1">
_သတ္တတိမှိ နိပါတမှိ,_  
_ဝင်္ဂီသော ပဋိဘာဏဝါ;_  
_ဧကောဝ ထေရော နတ္ထညော,_  
_ဂါထာယော ဧကသတ္တတီတိ._  


</Paragraph>

<Paragraph number="1660" type="center" book="th1">
နိဋ္ဌိတာ ထေရဂါထာယော.



</Paragraph>

<Paragraph number="1661" type="center" book="th1">
တတြုဒ္ဒါနံ


</Paragraph>

<Paragraph number="1662" type="verses" book="th1">
_သဟဿံ ဟောန္တိ တာ ဂါထာ,_  
_တီဏိ သဋ္ဌိသတာနိ စ;_  
_ထေရာ စ ဒွေ သတာ သဋ္ဌိ,_  
_စတ္တာရော စ ပကာသိတာ._  

</Paragraph>

<Paragraph number="1663" type="verses" book="th1">
_သီဟနာဒံ နဒိတွာန,_  
_ဗုဒ္ဓပုတ္တာ အနာသဝါ;_  
_ခေမန္တံ ပါပုဏိတွာန,_  
_အဂ္ဂိခန္ဓာဝ နိဗ္ဗုတာတိ._  


</Paragraph>

<Paragraph number="1664" type="center" book="th1">
ထေရဂါထာပါဠိ နိဋ္ဌိတာ.
</Paragraph>