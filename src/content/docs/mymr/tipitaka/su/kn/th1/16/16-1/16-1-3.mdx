---
title: 16.1.3 တေလကာနိတ္ထေရဂါထာ
tableOfContents: false
sidebar:
  order: 3
type: tipitaka
basket: su
book: th1
review:
  current: review
  updated: '2025-10-23T09:13:47.573284'
  updated_by: ''
  notes: ''
  history:
  - state: review
    date: '2025-10-23T09:13:47.573284'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="747" book="th1" e="ch" v="19" p="323">

<Paragraph number="1085" type="verses" book="th1">
_“စိရရတ္တံ ဝတာတာပီ,_  
_ဓမ္မံ အနုဝိစိန္တယံ;_  
_သမံ စိတ္တဿ နာလတ္ထံ,_  
_ပုစ္ဆံ သမဏဗြာဟ္မဏေ._  

</Paragraph>

</Division>
<Division number="748" book="th1" e="ch" v="19" p="323">

<Paragraph number="1086" type="verses" book="th1">
_‘ကော သော ပါရင်္ဂတော လောကေ,_  
_ကော ပတ္တော အမတောဂဓံ;_  
_ကဿ ဓမ္မံ ပဋိစ္ဆာမိ,_  
_ပရမတ္ထဝိဇာနနံ’._  

</Paragraph>

</Division>
<Division number="749" book="th1" e="ch" v="19" p="323">

<Paragraph number="1087" type="verses" book="th1">
_အန္တောဝင်္ကဂတော အာသိ,_  
_မစ္ဆောဝ ဃသမာမိသံ;_  
_ဗဒ္ဓေါ မဟိန္ဒပါသေန,_  
_ဝေပစိတျသုရော ယထာ._  

</Paragraph>

</Division>
<Division number="750" book="th1" e="ch" v="19" p="323">

<Paragraph number="1088" type="verses" book="th1">
_အဉ္ဆာမိ နံ န မုဉ္စာမိ,_  
_အသ္မာ သောကပရိဒ္ဒဝါ;_  
_ကော မေ ဗန္ဓံ မုဉ္စံ လောကေ,_  
_သမ္ဗောဓိံ ဝေဒယိဿတိ._  

</Paragraph>

</Division>
<Division number="751" book="th1" e="ch" v="19" p="323">

<Paragraph number="1089" type="verses" book="th1">
_သမဏံ ဗြာဟ္မဏံ ဝါ ကံ,_  
_အာဒိသန္တံ ပဘင်္ဂုနံ;_  
_ကဿ ဓမ္မံ ပဋိစ္ဆာမိ,_  
_ဇရာမစ္စုပဝါဟနံ._  

</Paragraph>

</Division>
<Division number="752" book="th1" e="ch" v="19" p="323">

<Paragraph number="1090" type="verses" book="th1">
_ဝိစိကိစ္ဆာကင်္ခါဂန္ထိတံ,_  
_သာရမ္ဘဗလသညုတံ;_  
_ကောဓပ္ပတ္တမနတ္ထဒ္ဓံ,_  
_အဘိဇပ္ပပ္ပဒါရဏံ._  

</Paragraph>

</Division>
<Division number="753" book="th1" e="ch" v="19" p="324">

<Paragraph number="1091" type="verses" book="th1">
_တဏှာဓနုသမုဋ္ဌာနံ,_  
_ဒွေ စ ပန္နရသာယုတံ;_  
_ပဿ ဩရသိကံ ဗာဠှံ,_  
_ဘေတွာန ယဒိ တိဋ္ဌတိ._  

</Paragraph>

</Division>
<Division number="754" book="th1" e="ch" v="19" p="324">

<Paragraph number="1092" type="verses" book="th1">
_အနုဒိဋ္ဌီနံ အပ္ပဟာနံ,_  
_သင်္ကပ္ပပရတေဇိတံ;_  
_တေန ဝိဒ္ဓေါ ပဝေဓာမိ,_  
_ပတ္တံဝ မာလုတေရိတံ._  

</Paragraph>

</Division>
<Division number="755" book="th1" e="ch" v="19" p="324">

<Paragraph number="1093" type="verses" book="th1">
_အဇ္ဈတ္တံ မေ သမုဋ္ဌာယ,_  
_ခိပ္ပံ ပစ္စတိ မာမကံ;_  
_ဆဖဿာယတနီ ကာယော,_  
_ယတ္ထ သရတိ သဗ္ဗဒါ._  

</Paragraph>

</Division>
<Division number="756" book="th1" e="ch" v="19" p="324">

<Paragraph number="1094" type="verses" book="th1">
_တံ န ပဿာမိ တေကိစ္ဆံ,_  
_ယော မေတံ သလ္လမုဒ္ဓရေ;_  
_နာနာရဇ္ဇေန သတ္ထေန,_  
_နာညေန ဝိစိကိစ္ဆိတံ._  

</Paragraph>

</Division>
<Division number="757" book="th1" e="ch" v="19" p="324">

<Paragraph number="1095" type="verses" book="th1">
_ကော မေ အသတ္ထော အဝဏော,_  
_သလ္လမဗ္ဘန္တရပဿယံ;_  
_အဟိံသံ သဗ္ဗဂတ္တာနိ,_  
_သလ္လံ မေ ဥဒ္ဓရိဿတိ._  

</Paragraph>

</Division>
<Division number="758" book="th1" e="ch" v="19" p="324">

<Paragraph number="1096" type="verses" book="th1">
_ဓမ္မပ္ပတိ ဟိ သော သေဋ္ဌော,_  
_ဝိသဒေါသပ္ပဝါဟကော;_  
_ဂမ္ဘီရေ ပတိတဿ မေ,_  
_ထလံ ပါဏိဉ္စ ဒဿယေ._  

</Paragraph>

</Division>
<Division number="759" book="th1" e="ch" v="19" p="324">

<Paragraph number="1097" type="verses" book="th1">
_ရဟဒေဟမသ္မိ ဩဂါဠှော,_  
_အဟာရိယရဇမတ္တိကေ;_  
_မာယာဥသူယသာရမ္ဘ,_  
_ထိနမိဒ္ဓမပတ္ထဋေ._  

</Paragraph>

</Division>
<Division number="760" book="th1" e="ch" v="19" p="324">

<Paragraph number="1098" type="verses" book="th1">
ဥဒ္ဓစ္စမေဃထနိတံ,_  
_သံယောဇနဝလာဟကံ;_  
_ဝါဟာ ဝဟန္တိ ကုဒ္ဒိဋ္ဌိံ,_  
_သင်္ကပ္ပါ ရာဂနိဿိတာ._  

</Paragraph>

</Division>
<Division number="761" book="th1" e="ch" v="19" p="324">

<Paragraph number="1099" type="verses" book="th1">
_သဝန္တိ သဗ္ဗဓိ သောတာ,_  
_လတာ ဥဗ္ဘိဇ္ဇ တိဋ္ဌတိ;_  
_တေ သောတေ ကော နိဝါရေယျ,_  
_တံ လတံ ကော ဟိ ဆေစ္ဆတိ._  

</Paragraph>

</Division>
<Division number="762" book="th1" e="ch" v="19" p="324">

<Paragraph number="1100" type="verses" book="th1">
_ဝေလံ ကရောထ ဘဒ္ဒန္တေ,_  
_သောတာနံ သန္နိဝါရဏံ;_  
_မာ တေ မနောမယော သောတော,_  
_ရုက္ခံဝ သဟသာ လုဝေ._  

</Paragraph>

</Division>
<Division number="763" book="th1" e="ch" v="19" p="324">

<Paragraph number="1101" type="verses" book="th1">
_ဧဝံ မေ ဘယဇာတဿ,_  
_အပါရာ ပါရမေသတော;_  
_တာဏော ပညာဝုဓော သတ္ထာ,_  
ဣသိသံဃနိသေဝိတော._  

</Paragraph>

</Division>
<Division number="764" book="th1" e="ch" v="19" p="324">

<Paragraph number="1102" type="verses" book="th1">
_သောပါဏံ သုဂတံ သုဒ္ဓံ,_  
_ဓမ္မသာရမယံ ဒဠှံ;_  
_ပါဒါသိ ဝုယှမာနဿ,_  
_‘မာ ဘာယီ’တိ စ မဗြဝိ._  

</Paragraph>

</Division>
<Division number="765" book="th1" e="ch" v="19" p="324">

<Paragraph number="1103" type="verses" book="th1">
_သတိပဋ္ဌာနပါသာဒံ,_  
_အာရုယှ ပစ္စဝေက္ခိသံ;_  
_ယံ တံ ပုဗ္ဗေ အမညိဿံ,_  
_သက္ကာယာဘိရတံ ပဇံ._  

</Paragraph>

</Division>
<Division number="766" book="th1" e="ch" v="19" p="325">

<Paragraph number="1104" type="verses" book="th1">
_ယဒါ စ မဂ္ဂမဒ္ဒက္ခိံ,_  
_နာဝါယ အဘိရူဟနံ;_  
_အနဓိဋ္ဌာယ အတ္တာနံ,_  
_တိတ္ထမဒ္ဒက္ခိမုတ္တမံ._  

</Paragraph>

</Division>
<Division number="767" book="th1" e="ch" v="19" p="325">

<Paragraph number="1105" type="verses" book="th1">
_သလ္လံ အတ္တသမုဋ္ဌာနံ,_  
_ဘဝနေတ္တိပ္ပဘာဝိတံ;_  
_ဧတေသံ အပ္ပဝတ္တာယ,_  
_ဒေသေသိ မဂ္ဂမုတ္တမံ._  

</Paragraph>

</Division>
<Division number="768" book="th1" e="ch" v="19" p="325">

<Paragraph number="1106" type="verses" book="th1">
_ဒီဃရတ္တာနုသယိတံ,_  
_စိရရတ္တမဓိဋ္ဌိတံ;_  
_ဗုဒ္ဓေါ မေပါနုဒီ ဂန္ထံ,_  
_ဝိသဒေါသပ္ပဝါဟနော”တိ._  


</Paragraph>
</Division>

<Paragraph number="1107" type="center" book="th1">
… တေလကာနိ ထေရော… .
</Paragraph>