---
title: "14.1.1 ခဒိရဝနိယရေဝတတ္ထေရဂါထာ"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="645" book="th1">

<Paragraph number="971" type="verses" book="th1">
_“ယဒါ အဟံ ပဗ္ဗဇိတော,_  
_အဂါရသ္မာနဂါရိယံ;_  
_နာဘိဇာနာမိ သင်္ကပ္ပံ,_  
_အနရိယံ ဒေါသသံဟိတံ._  

</Paragraph>

</Division>
<Division number="646" book="th1">

<Paragraph number="972" type="verses" book="th1">
_‘ဣမေ ဟညန္တု ဝဇ္ဈန္တု,_  
_ဒုက္ခံ ပပ္ပေါန္တု ပါဏိနော’;_  
_သင်္ကပ္ပံ နာဘိဇာနာမိ,_  
ဣမသ္မိံ ဒီဃမန္တရေ._  

</Paragraph>

</Division>
<Division number="647" book="th1">

<Paragraph number="973" type="verses" book="th1">
_မေတ္တဉ္စ အဘိဇာနာမိ,_  
_အပ္ပမာဏံ သုဘာဝိတံ;_  
_အနုပုဗ္ဗံ ပရိစိတံ,_  
_ယထာ ဗုဒ္ဓေန ဒေသိတံ._  

</Paragraph>

</Division>
<Division number="648" book="th1">

<Paragraph number="974" type="verses" book="th1">
_သဗ္ဗမိတ္တော သဗ္ဗသခေါ,_  
_သဗ္ဗဘူတာနုကမ္ပကော;_  
_မေတ္တစိတ္တဉ္စ ဘာဝေမိ,_  
_အဗျာပဇ္ဇရတော သဒါ._  

</Paragraph>

</Division>
<Division number="649" book="th1">

<Paragraph number="975" type="verses" book="th1">
_အသံဟီရံ အသံကုပ္ပံ,_  
_စိတ္တံ အာမောဒယာမဟံ;_  
_ဗြဟ္မဝိဟာရံ ဘာဝေမိ,_  
_အကာပုရိသသေဝိတံ._  

</Paragraph>

</Division>
<Division number="650" book="th1">

<Paragraph number="976" type="verses" book="th1">
_အဝိတက္ကံ သမာပန္နော,_  
_သမ္မာသမ္ဗုဒ္ဓသာဝကော;_  
_အရိယေန တုဏှီဘာဝေန,_  
ဥပေတော ဟောတိ တာဝဒေ._  

</Paragraph>

</Division>
<Division number="651" book="th1">

<Paragraph number="977" type="verses" book="th1">
_ယထာပိ ပဗ္ဗတော သေလော,_  
_အစလော သုပ္ပတိဋ္ဌိတော;_  
_ဧဝံ မောဟက္ခယာ ဘိက္ခု,_  
_ပဗ္ဗတောဝ န ဝေဓတိ._  

</Paragraph>

</Division>
<Division number="652" book="th1">

<Paragraph number="978" type="verses" book="th1">
_အနင်္ဂဏဿ ပေါသဿ,_  
_နိစ္စံ သုစိဂဝေသိနော;_  
_ဝါလဂ္ဂမတ္တံ ပါပဿ,_  
_အဗ္ဘမတ္တံဝ ခါယတိ._  

</Paragraph>

</Division>
<Division number="653" book="th1">

<Paragraph number="979" type="verses" book="th1">
_နဂရံ ယထာ ပစ္စန္တံ,_  
_ဂုတ္တံ သန္တရဗာဟိရံ;_  
_ဧဝံ ဂေါပေထ အတ္တာနံ,_  
_ခဏော ဝေါ မာ ဥပစ္စဂါ._  

</Paragraph>

</Division>
<Division number="654" book="th1">

<Paragraph number="980" type="verses" book="th1">
_နာဘိနန္ဒာမိ မရဏံ,_  
_နာဘိနန္ဒာမိ ဇီဝိတံ;_  
_ကာလဉ္စ ပဋိကင်္ခါမိ,_  
_နိဗ္ဗိသံ ဘတကော ယထာ._  

</Paragraph>

</Division>
<Division number="655" book="th1">

<Paragraph number="981" type="verses" book="th1">
_နာဘိနန္ဒာမိ မရဏံ,_  
_ …ပေ… _  
_သမ္ပဇာနော ပတိဿတော._  

</Paragraph>

</Division>
<Division number="656" book="th1">

<Paragraph number="982" type="verses" book="th1">
_ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_ဘဝနေတ္တိ သမူဟတာ._  

</Paragraph>

</Division>
<Division number="657" book="th1">

<Paragraph number="983" type="verses" book="th1">
_ယဿ စတ္ထာယ ပဗ္ဗဇိတော,_  
_အဂါရသ္မာနဂါရိယံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော._  

</Paragraph>

</Division>
<Division number="658" book="th1">

<Paragraph number="984" type="verses" book="th1">
_သမ္ပာဒေထပ္ပမာဒေန,_  
_ဧသာ မေ အနုသာသနီ;_  
_ဟန္ဒာဟံ ပရိနိဗ္ဗိဿံ,_  
_ဝိပ္ပမုတ္တောမှိ သဗ္ဗဓီ”တိ._  


</Paragraph>
</Division>

<Paragraph number="985" type="center" book="th1">
…  ခဒိရဝနိယရေဝတော ထေရော… .
</Paragraph>