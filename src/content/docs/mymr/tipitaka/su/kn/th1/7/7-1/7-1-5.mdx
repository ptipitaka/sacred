---
title: 7.1.5 သရဘင်္ဂတ္ထေရဂါထာ
tableOfContents: false
sidebar:
  order: 5
type: tipitaka
basket: su
book: th1
review:
  current: review
  updated: '2025-10-27T21:48:49.811089'
  updated_by: ''
  notes: ''
  history:
  - state: review
    date: '2025-10-27T21:48:49.811089'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="487" book="th1" e="ch" v="19" p="293">

<Paragraph number="776" type="verses" book="th1">
_“သရေ ဟတ္ထေဟိ ဘဉ္ဇိတွာ,_  
_ကတွာန ကုဋိမစ္ဆိသံ;_  
_တေန မေ သရဘင်္ဂေါတိ,_  
_နာမံ သမ္မုတိယာ အဟု._  

</Paragraph>

</Division>
<Division number="488" book="th1" e="ch" v="19" p="293">

<Paragraph number="777" type="verses" book="th1">
_န မယှံ ကပ္ပတေ အဇ္ဇ,_  
_သရေ ဟတ္ထေဟိ ဘဉ္ဇိတုံ;_  
_သိက္ခာပဒါ နော ပညတ္တာ,_  
_ဂေါတမေန ယသဿိနာ._  

</Paragraph>

</Division>
<Division number="489" book="th1" e="ch" v="19" p="293">

<Paragraph number="778" type="verses" book="th1">
_သကလံ သမတ္တံ ရောဂံ,_  
_သရဘင်္ဂေါ နာဒ္ဒသံ ပုဗ္ဗေ;_  
_သောယံ ရောဂေါ ဒိဋ္ဌော,_  
_ဝစနကရေနာတိဒေဝဿ._  

</Paragraph>

</Division>
<Division number="490" book="th1" e="ch" v="19" p="293">

<Paragraph number="779" type="verses" book="th1">
_ယေနေဝ မဂ္ဂေန ဂတော ဝိပဿီ,_  
_ယေနေဝ မဂ္ဂေန သိခီ စ ဝေဿဘူ;_  
_ကကုသန္ဓကောဏာဂမနော စ ကဿပေါ,_  
_တေနဉ္ဇသေန အဂမာသိ ဂေါတမော._  

</Paragraph>

</Division>
<Division number="491" book="th1" e="ch" v="19" p="294">

<Paragraph number="780" type="verses" book="th1">
_ဝီတတဏှာ အနာဒါနာ,_  
_သတ္တ ဗုဒ္ဓါ ခယောဂဓာ;_  
_ယေဟာယံ ဒေသိတော ဓမ္မော,_  
_ဓမ္မဘူတေဟိ တာဒိဘိ._  

</Paragraph>

</Division>
<Division number="492" book="th1" e="ch" v="19" p="294">

<Paragraph number="781" type="verses" book="th1">
_စတ္တာရိ အရိယသစ္စာနိ,_  
_အနုကမ္ပာယ ပါဏိနံ;_  
_ဒုက္ခံ သမုဒယော မဂ္ဂေါ,_  
_နိရောဓော ဒုက္ခသင်္ခယော._  

</Paragraph>

</Division>
<Division number="493" book="th1" e="ch" v="19" p="294">

<Paragraph number="782" type="verses" book="th1">
_ယသ္မိံ နိဝတ္တတေ ဒုက္ခံ,_  
_သံသာရသ္မိံ အနန္တကံ;_  
_ဘေဒါ ဣမဿ ကာယဿ,_  
_ဇီဝိတဿ စ သင်္ခယာ;_  
_အညော ပုနဗ္ဘဝေါ နတ္ထိ,_  
_သုဝိမုတ္တောမှိ သဗ္ဗဓီ”တိ._  


</Paragraph>
</Division>

<Paragraph number="783" type="center" book="th1">
…  သရဘင်္ဂေါ ထေရော… .



</Paragraph>

<Paragraph number="784" type="center" book="th1">
သတ္တကနိပါတော နိဋ္ဌိတော.



</Paragraph>

<Paragraph number="785" type="center" book="th1">
တတြုဒ္ဒါနံ


</Paragraph>

<Paragraph number="786" type="verses" book="th1">
_သုန္ဒရသမုဒ္ဒေါ ထေရော,_  
_ထေရော လကုဏ္ဍဘဒ္ဒိယော;_  
_ဘဒ္ဒေါ ထေရော စ သောပါကော,_  
_သရဘင်္ဂေါ မဟာဣသိ;_  
_သတ္တကေ ပဉ္စကာ ထေရာ,_  
_ဂါထာယော ပဉ္စတိံသတီတိ._
</Paragraph>