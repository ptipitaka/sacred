---
title: "20.1.1 မဟာမောဂ္ဂလ္လာနတ္ထေရဂါထာ"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1149" book="th1">

<Paragraph number="1512" type="verses" book="th1">
_“အာရညိကာ ပိဏ္ဍပါတိကာ,_  
ဥဉ္ဆာပတ္တာဂတေ ရတာ;_  
_ဒါလေမု မစ္စုနော သေနံ,_  
_အဇ္ဈတ္တံ သုသမာဟိတာ._  

</Paragraph>

</Division>
<Division number="1150" book="th1">

<Paragraph number="1513" type="verses" book="th1">
_အာရညိကာ ပိဏ္ဍပါတိကာ,_  
ဥဉ္ဆာပတ္တာဂတေ ရတာ;_  
_ဓုနာမ မစ္စုနော သေနံ,_  
_နဠာဂါရံဝ ကုဉ္ဇရော._  

</Paragraph>

</Division>
<Division number="1151" book="th1">

<Paragraph number="1514" type="verses" book="th1">
_ရုက္ခမူလိကာ သာတတိကာ,_  
ဥဉ္ဆာပတ္တာဂတေ ရတာ;_  
_ဒါလေမု မစ္စုနော သေနံ,_  
_အဇ္ဈတ္တံ သုသမာဟိတာ._  

</Paragraph>

</Division>
<Division number="1152" book="th1">

<Paragraph number="1515" type="verses" book="th1">
_ရုက္ခမူလိကာ သာတတိကာ,_  
ဥဉ္ဆာပတ္တာဂတေ ရတာ;_  
_ဓုနာမ မစ္စုနော သေနံ,_  
_နဠာဂါရံဝ ကုဉ္ဇရော”._  

</Paragraph>

</Division>
<Division number="1153" book="th1">

<Paragraph number="1516" type="verses" book="th1">
_“အဋ္ဌိကင်္ကလကုဋိကေ,_  
_မံသနှာရုပသိဗ္ဗိတေ;_  
_ဓိရတ္ထု ပုရေ ဒုဂ္ဂန္ဓေ,_  
_ပရဂတ္တေ မမာယသေ._  

</Paragraph>

</Division>
<Division number="1154" book="th1">

<Paragraph number="1517" type="verses" book="th1">
_ဂူထဘသ္တေ တစောနဒ္ဓေ,_  
ဥရဂဏ္ဍိပိသာစိနိ;_  
_နဝ သောတာနိ တေ ကာယေ,_  
_ယာနိ သန္ဒန္တိ သဗ္ဗဒါ._  

</Paragraph>

</Division>
<Division number="1155" book="th1">

<Paragraph number="1518" type="verses" book="th1">
_တဝ သရီရံ နဝသောတံ,_  
_ဒုဂ္ဂန္ဓကရံ ပရိဗန္ဓံ;_  
_ဘိက္ခု ပရိဝဇ္ဇယတေ တံ,_  
_မီဠှံ စ ယထာ သုစိကာမော._  

</Paragraph>

</Division>
<Division number="1156" book="th1">

<Paragraph number="1519" type="verses" book="th1">
_ဧဝဉ္စေ တံ ဇနော ဇညာ,_  
_ယထာ ဇာနာမိ တံ အဟံ;_  
_အာရကာ ပရိဝဇ္ဇေယျ,_  
_ဂူထဋ္ဌာနံဝ ပါဝုသေ”._  

</Paragraph>

</Division>
<Division number="1157" book="th1">

<Paragraph number="1520" type="verses" book="th1">
_“ဧဝမေတံ မဟာဝီရ,_  
_ယထာ သမဏ ဘာသသိ;_  
_ဧတ္ထ စေကေ ဝိသီဒန္တိ,_  
_ပင်္ကမှိဝ ဇရဂ္ဂဝေါ”._  

</Paragraph>

</Division>
<Division number="1158" book="th1">

<Paragraph number="1521" type="verses" book="th1">
_“အာကာသမှိ ဟလိဒ္ဒိယာ,_  
_ယော မညေထ ရဇေတဝေ;_  
_အညေန ဝါပိ ရင်္ဂေန,_  
_ဝိဃာတုဒယမေဝ တံ._  

</Paragraph>

</Division>
<Division number="1159" book="th1">

<Paragraph number="1522" type="verses" book="th1">
_တဒါကာသသမံ စိတ္တံ,_  
_အဇ္ဈတ္တံ သုသမာဟိတံ;_  
_မာ ပါပစိတ္တေ အာသာဒိ,_  
_အဂ္ဂိခန္ဓံဝ ပက္ခိမာ”._  

</Paragraph>

</Division>
<Division number="1160" book="th1">

<Paragraph number="1523" type="verses" book="th1">
_“ပဿ စိတ္တကတံ ဗိမ္ဗံ,_  
_အရုကာယံ သမုဿိတံ;_  
_အာတုရံ ဗဟုသင်္ကပ္ပံ,_  
_ယဿ နတ္ထိ ဓုဝံ ဌိတိ._  

</Paragraph>

</Division>
<Division number="1161" book="th1">

<Paragraph number="1524" type="verses" book="th1">
_ပဿ စိတ္တကတံ ရူပံ,_  
_မဏိနာ ကုဏ္ဍလေန စ;_  
_အဋ္ဌိံ တစေန ဩနဒ္ဓံ,_  
_သဟ ဝတ္ထေဟိ သောဘတိ._  

</Paragraph>

</Division>
<Division number="1162" book="th1">

<Paragraph number="1525" type="verses" book="th1">
_အလတ္တကကတာ ပါဒါ,_  
_မုခံ စုဏ္ဏကမက္ခိတံ;_  
_အလံ ဗာလဿ မောဟာယ,_  
_နော စ ပါရဂဝေသိနော._  

</Paragraph>

</Division>
<Division number="1163" book="th1">

<Paragraph number="1526" type="verses" book="th1">
_အဋ္ဌပဒကတာ ကေသာ,_  
_နေတ္တာ အဉ္ဇနမက္ခိတာ;_  
_အလံ ဗာလဿ မောဟာယ,_  
_နော စ ပါရဂဝေသိနော._  

</Paragraph>

</Division>
<Division number="1164" book="th1">

<Paragraph number="1527" type="verses" book="th1">
_အဉ္ဇနီဝ နဝါ စိတ္တာ,_  
_ပူတိကာယော အလင်္ကတော;_  
_အလံ ဗာလဿ မောဟာယ,_  
_နော စ ပါရဂဝေသိနော._  

</Paragraph>

</Division>
<Division number="1165" book="th1">

<Paragraph number="1528" type="verses" book="th1">
_ဩဒဟိ မိဂဝေါ ပါသံ,_  
_နာသဒါ ဝါဂုရံ မိဂေါ;_  
_ဘုတွာ နိဝါပံ ဂစ္ဆာမ,_  
_ကဒ္ဒန္တေ မိဂဗန္ဓကေ._  

</Paragraph>

</Division>
<Division number="1166" book="th1">

<Paragraph number="1529" type="verses" book="th1">
_ဆိန္နော ပါသော မိဂဝဿ,_  
_နာသဒါ ဝါဂုရံ မိဂေါ;_  
_ဘုတွာ နိဝါပံ ဂစ္ဆာမ,_  
_သောစန္တေ မိဂလုဒ္ဒကေ”._  

</Paragraph>

</Division>
<Division number="1167" book="th1">

<Paragraph number="1530" type="verses" book="th1">
_“တဒါသိ ယံ ဘိံသနကံ,_  
_တဒါသိ လောမဟံသနံ;_  
_အနေကာကာရသမ္ပန္နေ,_  
_သာရိပုတ္တမှိ နိဗ္ဗုတေ._  

</Paragraph>

</Division>
<Division number="1168" book="th1">

<Paragraph number="1531" book="th1">
_အနိစ္စာ ဝတ သင်္ခါရာ,_  
ဥပ္ပါဒဝယဓမ္မိနော;_  
ဥပဇ္ဇိတွာ နိရုဇ္ဈန္တိ,_  
_တေသံ ဝူပသမော သုခေါ._  

</Paragraph>

</Division>
<Division number="1169" book="th1">

<Paragraph number="1532" type="verses" book="th1">
_သုခုမံ တေ ပဋိဝိဇ္ဈန္တိ,_  
_ဝါလဂ္ဂံ ဥသုနာ ယထာ;_  
_ယေ ပဉ္စက္ခန္ဓေ ပဿန္တိ,_  
_ပရတော နော စ အတ္တတော._  

</Paragraph>

</Division>
<Division number="1170" book="th1">

<Paragraph number="1533" type="verses" book="th1">
_ယေ စ ပဿန္တိ သင်္ခါရေ,_  
_ပရတော နော စ အတ္တတော;_  
_ပစ္စဗျာဓိံသု နိပုဏံ,_  
_ဝါလဂ္ဂံ ဥသုနာ ယထာ._  

</Paragraph>

</Division>
<Division number="1171" book="th1">

<Paragraph number="1534" type="verses" book="th1">
_သတ္တိယာ ဝိယ ဩမဋ္ဌော,_  
_ဍယှမာနောဝ မတ္ထကေ;_  
_ကာမရာဂပ္ပဟာနာယ,_  
_သတော ဘိက္ခု ပရိဗ္ဗဇေ._  

</Paragraph>

</Division>
<Division number="1172" book="th1">

<Paragraph number="1535" type="verses" book="th1">
_သတ္တိယာ ဝိယ ဩမဋ္ဌော,_  
_ဍယှမာနောဝ မတ္ထကေ;_  
_ဘဝရာဂပ္ပဟာနာယ,_  
_သတော ဘိက္ခု ပရိဗ္ဗဇေ._  

</Paragraph>

</Division>
<Division number="1173" book="th1">

<Paragraph number="1536" type="verses" book="th1">
_စောဒိတော ဘာဝိတတ္တေန,_  
_သရီရန္တိမဓာရိနာ;_  
_မိဂါရမာတုပါသာဒံ,_  
_ပါဒင်္ဂုဋ္ဌေန ကမ္ပယိံ._  

</Paragraph>

</Division>
<Division number="1174" book="th1">

<Paragraph number="1537" type="verses" book="th1">
_နယိဒံ သိထိလမာရဗ္ဘ,_  
_နယိဒံ အပ္ပေန ထာမသာ;_  
_နိဗ္ဗာနမဓိဂန္တဗ္ဗံ,_  
_သဗ္ဗဂန္ထပမောစနံ._  

</Paragraph>

</Division>
<Division number="1175" book="th1">

<Paragraph number="1538" type="verses" book="th1">
_အယဉ္စ ဒဟရော ဘိက္ခု,_  
_အယမုတ္တမပေါရိသော;_  
_ဓာရေတိ အန္တိမံ ဒေဟံ,_  
_ဇေတွာ မာရံ သဝါဟိနိံ._  

</Paragraph>

</Division>
<Division number="1176" book="th1">

<Paragraph number="1539" type="verses" book="th1">
_ဝိဝရမနုပဘန္တိ ဝိဇ္ဇုတာ,_  
_ဝေဘာရဿ စ ပဏ္ဍဝဿ စ;_  
_နဂဝိဝရဂတော ဈာယတိ,_  
_ပုတ္တော အပ္ပဋိမဿ တာဒိနော._  

</Paragraph>

</Division>
<Division number="1177" book="th1">

<Paragraph number="1540" type="verses" book="th1">
ဥပသန္တော ဥပရတော,_  
_ပန္တသေနာသနော မုနိ;_  
_ဒါယာဒေါ ဗုဒ္ဓသေဋ္ဌဿ,_  
_ဗြဟ္မုနာ အဘိဝန္ဒိတော”._  

</Paragraph>

</Division>
<Division number="1178" book="th1">

<Paragraph number="1541" type="verses" book="th1">
_“ဥပသန္တံ ဥပရတံ,_  
_ပန္တသေနာသနံ မုနိံ;_  
_ဒါယာဒံ ဗုဒ္ဓသေဋ္ဌဿ,_  
_ဝန္ဒ ဗြာဟ္မဏ ကဿပံ._  

</Paragraph>

</Division>
<Division number="1179" book="th1">

<Paragraph number="1542" type="verses" book="th1">
_ယော စ ဇာတိသတံ ဂစ္ဆေ,_  
_သဗ္ဗာ ဗြာဟ္မဏဇာတိယော;_  
_သောတ္တိယော ဝေဒသမ္ပန္နော,_  
_မနုဿေသု ပုနပ္ပုနံ._  

</Paragraph>

</Division>
<Division number="1180" book="th1">

<Paragraph number="1543" type="verses" book="th1">
_အဇ္ဈာယကောပိ စေ အဿ,_  
_တိဏ္ဏံ ဝေဒါန ပါရဂူ;_  
_ဧတဿ ဝန္ဒနာယေတံ,_  
_ကလံ နာဂ္ဃတိ သောဠသိံ._  

</Paragraph>

</Division>
<Division number="1181" book="th1">

<Paragraph number="1544" type="verses" book="th1">
_ယော သော အဋ္ဌ ဝိမောက္ခာနိ,_  
_ပုရေဘတ္တံ အဖဿယိ;_  
_အနုလောမံ ပဋိလောမံ,_  
_တတော ပိဏ္ဍာယ ဂစ္ဆတိ._  

</Paragraph>

</Division>
<Division number="1182" book="th1">

<Paragraph number="1545" type="verses" book="th1">
_တာဒိသံ ဘိက္ခုံ မာသာဒိ,_  
_မာတ္တာနံ ခဏိ ဗြာဟ္မဏ;_  
_အဘိပ္ပသာဒေဟိ မနံ,_  
_အရဟန္တမှိ တာဒိနေ;_  
_ခိပ္ပံ ပဉ္ဇလိကော ဝန္ဒ,_  
_မာ တေ ဝိဇဋိ မတ္ထကံ”._  

</Paragraph>

</Division>
<Division number="1183" book="th1">

<Paragraph number="1546" type="verses" book="th1">
_“နေသော ပဿတိ သဒ္ဓမ္မံ,_  
_သံသာရေန ပုရက္ခတော;_  
_အဓောဂမံ ဇိမှပထံ,_  
_ကုမ္မဂ္ဂမနုဓာဝတိ._  

</Paragraph>

</Division>
<Division number="1184" book="th1">

<Paragraph number="1547" type="verses" book="th1">
_ကိမီဝ မီဠှသလ္လိတ္တော,_  
_သင်္ခါရေ အဓိမုစ္ဆိတော;_  
_ပဂါဠှော လာဘသက္ကာရေ,_  
_တုစ္ဆော ဂစ္ဆတိ ပေါဋ္ဌိလော”._  

</Paragraph>

</Division>
<Division number="1185" book="th1">

<Paragraph number="1548" type="verses" book="th1">
_“ဣမဉ္စ ပဿ အာယန္တံ,_  
_သာရိပုတ္တံ သုဒဿနံ;_  
_ဝိမုတ္တံ ဥဘတောဘာဂေ,_  
_အဇ္ဈတ္တံ သုသမာဟိတံ._  

</Paragraph>

</Division>
<Division number="1186" book="th1">

<Paragraph number="1549" type="verses" book="th1">
_ဝိသလ္လံ ခီဏသံယောဂံ,_  
_တေဝိဇ္ဇံ မစ္စုဟာယိနံ;_  
_ဒက္ခိဏေယျံ မနုဿာနံ,_  
_ပုညက္ခေတ္တံ အနုတ္တရံ”._  

</Paragraph>

</Division>
<Division number="1187" book="th1">

<Paragraph number="1550" type="verses" book="th1">
_“ဧတေ သမ္ဗဟုလာ ဒေဝါ,_  
ဣဒ္ဓိမန္တော ယသဿိနော;_  
_ဒသ ဒေဝသဟဿာနိ,_  
_သဗ္ဗေ ဗြဟ္မပုရောဟိတာ;_  
_မောဂ္ဂလ္လာနံ နမဿန္တာ,_  
_တိဋ္ဌန္တိ ပဉ္ဇလီကတာ._  

</Paragraph>

</Division>
<Division number="1188" book="th1">

<Paragraph number="1551" type="verses" book="th1">
_‘နမော တေ ပုရိသာဇည,_  
_နမော တေ ပုရိသုတ္တမ;_  
_ယဿ တေ အာသဝါ ခီဏာ,_  
_ဒက္ခိဏေယျောသိ မာရိသ’._  

</Paragraph>

</Division>
<Division number="1189" book="th1">

<Paragraph number="1552" type="verses" book="th1">
_ပူဇိတော နရဒေဝေန,_  
ဥပ္ပန္နော မရဏာဘိဘူ;_  
_ပုဏ္ဍရီကံဝ တောယေန,_  
_သင်္ခါရေနုပလိပ္ပတိ._  

</Paragraph>

</Division>
<Division number="1190" book="th1">

<Paragraph number="1553" type="verses" book="th1">
_ယဿ မုဟုတ္တေန သဟဿဓာ လောကော,_  
_သံဝိဒိတော သဗြဟ္မကပ္ပေါ ဝသိ;_  
ဣဒ္ဓိဂုဏေ စုတုပပါတေ ကာလေ,_  
_ပဿတိ ဒေဝတာ သ ဘိက္ခု”._  

</Paragraph>

</Division>
<Division number="1191" book="th1">

<Paragraph number="1554" type="verses" book="th1">
_“သာရိပုတ္တောဝ ပညာယ,_  
_သီလေန ဥပသမေန စ;_  
_ယောပိ ပါရင်္ဂတော ဘိက္ခု,_  
_ဧတာဝပရမော သိယာ._  

</Paragraph>

</Division>
<Division number="1192" book="th1">

<Paragraph number="1555" type="verses" book="th1">
_ကောဋိသတသဟဿဿ,_  
_အတ္တဘာဝံ ခဏေန နိမ္မိနေ;_  
_အဟံ ဝိကုဗ္ဗနာသု ကုသလော,_  
_ဝသီဘူတောမှိ ဣဒ္ဓိယာ._  

</Paragraph>

</Division>
<Division number="1193" book="th1">

<Paragraph number="1556" type="verses" book="th1">
_သမာဓိဝိဇ္ဇာဝသိပါရမီဂတော,_  
_မောဂ္ဂလ္လာနဂေါတ္တော အသိတဿ သာသနေ;_  
_ဓီရော သမုစ္ဆိန္ဒိ သမာဟိတိန္ဒြိယော,_  
_နာဂေါ ယထာ ပူတိလတံဝ ဗန္ဓနံ._  

</Paragraph>

</Division>
<Division number="1194" book="th1">

<Paragraph number="1557" type="verses" book="th1">
_ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_ဘဝနေတ္တိ သမူဟတာ._  

</Paragraph>

</Division>
<Division number="1195" book="th1">

<Paragraph number="1558" type="verses" book="th1">
_ယဿ စတ္ထာယ ပဗ္ဗဇိတော,_  
_အဂါရသ္မာနဂါရိယံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော._  

</Paragraph>

</Division>
<Division number="1196" book="th1">

<Paragraph number="1559" type="verses" book="th1">
_ကီဒိသော နိရယော အာသိ,_  
_ယတ္ထ ဒုဿီ အပစ္စထ;_  
_ဝိဓုရံ သာဝကမာသဇ္ဇ,_  
_ကကုသန္ဓဉ္စ ဗြာဟ္မဏံ._  

</Paragraph>

</Division>
<Division number="1197" book="th1">

<Paragraph number="1560" type="verses" book="th1">
_သတံ အာသိ အယောသင်္ကူ,_  
_သဗ္ဗေ ပစ္စတ္တဝေဒနာ;_  
_ဤဒိသော နိရယော အာသိ,_  
_ယတ္ထ ဒုဿီ အပစ္စထ;_  
_ဝိဓုရံ သာဝကမာသဇ္ဇ,_  
_ကကုသန္ဓဉ္စ ဗြာဟ္မဏံ._  

</Paragraph>

</Division>
<Division number="1198" book="th1">

<Paragraph number="1561" type="verses" book="th1">
_ယော ဧတမဘိဇာနာတိ,_  
_ဘိက္ခု ဗုဒ္ဓဿ သာဝကော;_  
_တာဒိသံ ဘိက္ခုမာသဇ္ဇ,_  
_ကဏှ ဒုက္ခံ နိဂစ္ဆသိ._  

</Paragraph>

</Division>
<Division number="1199" book="th1">

<Paragraph number="1562" type="verses" book="th1">
_မဇ္ဈေသရသ္မိံ တိဋ္ဌန္တိ,_  
_ဝိမာနာ ကပ္ပဌာယိနော;_  
_ဝေဠုရိယဝဏ္ဏာ ရုစိရာ,_  
_အစ္စိမန္တော ပဘဿရာ;_  
_အစ္ဆရာ တတ္ထ နစ္စန္တိ,_  
_ပုထု နာနတ္တဝဏ္ဏိယော._  

</Paragraph>

</Division>
<Division number="1200" book="th1">

<Paragraph number="1563" type="verses" book="th1">
_ယော ဧတမဘိဇာနာတိ,_  
_ …ပေ… _  
_ကဏှ ဒုက္ခံ နိဂစ္ဆသိ._  

</Paragraph>

</Division>
<Division number="1201" book="th1">

<Paragraph number="1564" type="verses" book="th1">
_ယော ဝေ ဗုဒ္ဓေန စောဒိတော,_  
_ဘိက္ခုသံဃဿ ပေက္ခတော;_  
_မိဂါရမာတုပါသာဒံ,_  
_ပါဒင်္ဂုဋ္ဌေန ကမ္ပယိ._  

</Paragraph>

</Division>
<Division number="1202" book="th1">

<Paragraph number="1565" type="verses" book="th1">
_ယော ဧတမဘိဇာနာတိ,_  
_ …ပေ… _  
_ကဏှ ဒုက္ခံ နိဂစ္ဆသိ._  

</Paragraph>

</Division>
<Division number="1203" book="th1">

<Paragraph number="1566" type="verses" book="th1">
_ယော ဝေဇယန္တပါသာဒံ,_  
_ပါဒင်္ဂုဋ္ဌေန ကမ္ပယိ;_  
ဣဒ္ဓိဗလေနုပတ္ထဒ္ဓေါ,_  
_သံဝေဇေသိ စ ဒေဝတာ._  

</Paragraph>

</Division>
<Division number="1204" book="th1">

<Paragraph number="1567" type="verses" book="th1">
_ယော ဧတမဘိဇာနာတိ,_  
_ …ပေ… _  
_ကဏှ ဒုက္ခံ နိဂစ္ဆသိ._  

</Paragraph>

</Division>
<Division number="1205" book="th1">

<Paragraph number="1568" type="verses" book="th1">
_ယော ဝေဇယန္တပါသာဒေ,_  
_သက္ကံ သော ပရိပုစ္ဆတိ;_  
_အပိ အာဝုသော ဇာနာသိ,_  
_တဏှက္ခယဝိမုတ္တိယော;_  
_တဿ သက္ကော ဝိယာကာသိ,_  
_ပဉှံ ပုဋ္ဌော ယထာတထံ”._  

</Paragraph>

</Division>
<Division number="1206" book="th1">

<Paragraph number="1569" type="verses" book="th1">
_“ယော ဧတမဘိဇာနာတိ,_  
_ …ပေ… _  
_ကဏှ ဒုက္ခံ နိဂစ္ဆသိ._  

</Paragraph>

</Division>
<Division number="1207" book="th1">

<Paragraph number="1570" type="verses" book="th1">
_ယော ဗြဟ္မာနံ ပရိပုစ္ဆတိ,_  
_သုဓမ္မာယံ ဌိတော သဘံ;_  
_အဇ္ဇာပိ တျာဝုသော သာ ဒိဋ္ဌိ,_  
_ယာ တေ ဒိဋ္ဌိ ပုရေ အဟု;_  
_ပဿသိ ဝီတိဝတ္တန္တံ,_  
_ဗြဟ္မလောကေ ပဘဿရံ._  

</Paragraph>

</Division>
<Division number="1208" book="th1">

<Paragraph number="1571" type="verses" book="th1">
_တဿ ဗြဟ္မာ ဝိယာကာသိ,_  
_ပဉှံ ပုဋ္ဌော ယထာတထံ;_  
_န မေ မာရိသ သာ ဒိဋ္ဌိ,_  
_ယာ မေ ဒိဋ္ဌိ ပုရေ အဟု._  

</Paragraph>

</Division>
<Division number="1209" book="th1">

<Paragraph number="1572" type="verses" book="th1">
_ပဿာမိ ဝီတိဝတ္တန္တံ,_  
_ဗြဟ္မလောကေ ပဘဿရံ;_  
_သောဟံ အဇ္ဇ ကထံ ဝဇ္ဇံ,_  
_အဟံ နိစ္စောမှိ သဿတော”._  

</Paragraph>

</Division>
<Division number="1210" book="th1">

<Paragraph number="1573" type="verses" book="th1">
_“ယော ဧတမဘိဇာနာတိ,_  
_ …ပေ… _  
_ကဏှ ဒုက္ခံ နိဂစ္ဆသိ._  

</Paragraph>

</Division>
<Division number="1211" book="th1">

<Paragraph number="1574" type="verses" book="th1">
_ယော မဟာနေရုနော ကူဋံ,_  
_ဝိမောက္ခေန အဖဿယိ;_  
_ဝနံ ပုဗ္ဗဝိဒေဟာနံ,_  
_ယေ စ ဘူမိသယာ နရာ._  

</Paragraph>

</Division>
<Division number="1212" book="th1">

<Paragraph number="1575" type="verses" book="th1">
_ယော ဧတမဘိဇာနာတိ,_  
_ဘိက္ခု ဗုဒ္ဓဿ သာဝကော;_  
_တာဒိသံ ဘိက္ခုမာသဇ္ဇ,_  
_ကဏှ ဒုက္ခံ နိဂစ္ဆသိ._  

</Paragraph>

</Division>
<Division number="1213" book="th1">

<Paragraph number="1576" type="verses" book="th1">
_န ဝေ အဂ္ဂိ စေတယတိ,_  
_အဟံ ဗာလံ ဍဟာမီတိ;_  
_ဗာလောဝ ဇလိတံ အဂ္ဂိံ,_  
_အာသဇ္ဇ နံ ပဍယှတိ._  

</Paragraph>

</Division>
<Division number="1214" book="th1">

<Paragraph number="1577" type="verses" book="th1">
_ဧဝမေဝံ တုဝံ မာရ,_  
_အာသဇ္ဇ နံ တထာဂတံ;_  
_သယံ ဍဟိဿသိ အတ္တာနံ,_  
_ဗာလော အဂ္ဂိံဝ သမ္ဖုသံ._  

</Paragraph>

</Division>
<Division number="1215" book="th1">

<Paragraph number="1578" type="verses" book="th1">
_အပုညံ ပသဝီ မာရော,_  
_အာသဇ္ဇ နံ တထာဂတံ;_  
_ကိံ နု မညသိ ပါပိမ,_  
_န မေ ပါပံ ဝိပစ္စတိ._  

</Paragraph>

</Division>
<Division number="1216" book="th1">

<Paragraph number="1579" type="verses" book="th1">
_ကရတော တေ စီယတေ ပါပံ,_  
_စိရရတ္တာယ အန္တက;_  
_မာရ နိဗ္ဗိန္ဒ ဗုဒ္ဓမှာ,_  
_အာသံ မာကာသိ ဘိက္ခုသု”._  

</Paragraph>

</Division>
<Division number="1217" book="th1">

<Paragraph number="1580" type="verses" book="th1">
_“ဣတိ မာရံ အတဇ္ဇေသိ,_  
_ဘိက္ခု ဘေသကဠာဝနေ;_  
_တတော သော ဒုမ္မနော ယက္ခော,_  
_တတ္ထေဝန္တရဓာယထာ”တိ._  

</Paragraph>

<Paragraph number="1581" book="th1">
ဣတ္ထံ သုဒံ အာယသ္မာ မဟာမောဂ္ဂလ္လာနော ထေရော ဂါထာယော အဘာသိတ္ထာတိ.

</Paragraph>
</Division>

<Paragraph number="1582" type="center" book="th1">
သဋ္ဌိနိပါတော နိဋ္ဌိတော.



</Paragraph>

<Paragraph number="1583" type="center" book="th1">
တတြုဒ္ဒါနံ


</Paragraph>

<Paragraph number="1584" type="verses" book="th1">
_သဋ္ဌိကမှိ နိပါတမှိ,_  
_မောဂ္ဂလ္လာနော မဟိဒ္ဓိကော;_  
_ဧကောဝ ထေရဂါထာယော,_  
_အဋ္ဌသဋ္ဌိ ဘဝန္တိ တာတိ._
</Paragraph>