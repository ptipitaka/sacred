---
title: "16.1.1 အဓိမုတ္တတ္ထေရဂါထာ"
tableOfContents: false
sidebar:
  order: 1
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="705" book="th1" e="ch" v="19" p="320">

<Paragraph number="1041" type="verses" book="th1">
_“ယညတ္ထံ ဝါ ဓနတ္ထံ ဝါ,_  
_ယေ ဟနာမ မယံ ပုရေ;_  
_အဝသေသံ ဘယံ ဟောတိ,_  
_ဝေဓန္တိ ဝိလပန္တိ စ._  

</Paragraph>

</Division>
<Division number="706" book="th1" e="ch" v="19" p="320">

<Paragraph number="1042" type="verses" book="th1">
_တဿ တေ နတ္ထိ ဘီတတ္တံ,_  
_ဘိယျော ဝဏ္ဏော ပသီဒတိ;_  
_ကသ္မာ န ပရိဒေဝေသိ,_  
_ဧဝရူပေ မဟဗ္ဘယေ”._  

</Paragraph>

</Division>
<Division number="707" book="th1" e="ch" v="19" p="320">

<Paragraph number="1043" type="verses" book="th1">
_“နတ္ထိ စေတသိကံ ဒုက္ခံ,_  
_အနပေက္ခဿ ဂါမဏိ;_  
_အတိက္ကန္တာ ဘယာ သဗ္ဗေ,_  
_ခီဏသံယောဇနဿ ဝေ._  

</Paragraph>

</Division>
<Division number="708" book="th1" e="ch" v="19" p="320">

<Paragraph number="1044" type="verses" book="th1">
_ခီဏာယ ဘဝနေတ္တိယာ,_  
_ဒိဋ္ဌေ ဓမ္မေ ယထာတထေ;_  
_န ဘယံ မရဏေ ဟောတိ,_  
_ဘာရနိက္ခေပနေ ယထာ._  

</Paragraph>

</Division>
<Division number="709" book="th1" e="ch" v="19" p="320">

<Paragraph number="1045" type="verses" book="th1">
_သုစိဏ္ဏံ ဗြဟ္မစရိယံ မေ,_  
_မဂ္ဂေါ စာပိ သုဘာဝိတော;_  
_မရဏေ မေ ဘယံ နတ္ထိ,_  
_ရောဂါနမိဝ သင်္ခယေ._  

</Paragraph>

</Division>
<Division number="710" book="th1" e="ch" v="19" p="320">

<Paragraph number="1046" type="verses" book="th1">
_သုစိဏ္ဏံ ဗြဟ္မစရိယံ မေ,_  
_မဂ္ဂေါ စာပိ သုဘာဝိတော;_  
_နိရဿာဒါ ဘဝါ ဒိဋ္ဌာ,_  
_ဝိသံ ပိတွာဝ ဆဍ္ဍိတံ._  

</Paragraph>

</Division>
<Division number="711" book="th1" e="ch" v="19" p="320">

<Paragraph number="1047" type="verses" book="th1">
_ပါရဂူ အနုပါဒါနော,_  
_ကတကိစ္စော အနာသဝေါ;_  
_တုဋ္ဌော အာယုက္ခယာ ဟောတိ,_  
_မုတ္တော အာဃာတနာ ယထာ._  

</Paragraph>

</Division>
<Division number="712" book="th1" e="ch" v="19" p="320">

<Paragraph number="1048" type="verses" book="th1">
ဥတ္တမံ ဓမ္မတံ ပတ္တော,_  
_သဗ္ဗလောကေ အနတ္ထိကော;_  
_အာဒိတ္တာဝ ဃရာ မုတ္တော,_  
_မရဏသ္မိံ န သောစတိ._  

</Paragraph>

</Division>
<Division number="713" book="th1" e="ch" v="19" p="320">

<Paragraph number="1049" type="verses" book="th1">
_ယဒတ္ထိ သင်္ဂတံ ကိဉ္စိ,_  
_ဘဝေါ ဝါ ယတ္ထ လဗ္ဘတိ;_  
_သဗ္ဗံ အနိဿရံ ဧတံ,_  
ဣတိ ဝုတ္တံ မဟေသိနာ._  

</Paragraph>

</Division>
<Division number="714" book="th1" e="ch" v="19" p="320">

<Paragraph number="1050" type="verses" book="th1">
_ယော တံ တထာ ပဇာနာတိ,_  
_ယထာ ဗုဒ္ဓေန ဒေသိတံ;_  
_န ဂဏှာတိ ဘဝံ ကိဉ္စိ,_  
_သုတတ္တံဝ အယောဂုဠံ._  

</Paragraph>

</Division>
<Division number="715" book="th1" e="ch" v="19" p="320">

<Paragraph number="1051" type="verses" book="th1">
_န မေ ဟောတိ ‘အဟောသိန်’တိ,_  
_‘ဘဝိဿန်’တိ န ဟောတိ မေ;_  
_သင်္ခါရာ ဝိဂမိဿန္တိ,_  
_တတ္ထ ကာ ပရိဒေဝနာ._  

</Paragraph>

</Division>
<Division number="716" book="th1" e="ch" v="19" p="320">

<Paragraph number="1052" type="verses" book="th1">
_သုဒ္ဓံ ဓမ္မသမုပ္ပါဒံ,_  
_သုဒ္ဓံ သင်္ခါရသန္တတိံ;_  
_ပဿန္တဿ ယထာဘူတံ,_  
_န ဘယံ ဟောတိ ဂါမဏိ._  

</Paragraph>

</Division>
<Division number="717" book="th1" e="ch" v="19" p="321">

<Paragraph number="1053" type="verses" book="th1">
_တိဏကဋ္ဌသမံ လောကံ,_  
_ယဒါ ပညာယ ပဿတိ;_  
_မမတ္တံ သော အသံဝိန္ဒံ,_  
_‘နတ္ထိ မေ’တိ န သောစတိ._  

</Paragraph>

</Division>
<Division number="718" book="th1" e="ch" v="19" p="321">

<Paragraph number="1054" type="verses" book="th1">
ဥက္ကဏ္ဌာမိ သရီရေန,_  
_ဘဝေနမှိ အနတ္ထိကော;_  
_သောယံ ဘိဇ္ဇိဿတိ ကာယော,_  
_အညော စ န ဘဝိဿတိ._  

</Paragraph>

</Division>
<Division number="719" book="th1" e="ch" v="19" p="321">

<Paragraph number="1055" type="verses" book="th1">
_ယံ ဝေါ ကိစ္စံ သရီရေန,_  
_တံ ကရောထ ယဒိစ္ဆထ;_  
_န မေ တပ္ပစ္စယာ တတ္ထ,_  
_ဒေါသော ပေမဉ္စ ဟေဟိတိ”._  

</Paragraph>

</Division>
<Division number="720" book="th1" e="ch" v="19" p="321">

<Paragraph number="1056" type="verses" book="th1">
_တဿ တံ ဝစနံ သုတွာ,_  
_အဗ္ဘုတံ လောမဟံသနံ;_  
_သတ္ထာနိ နိက္ခိပိတွာန,_  
_မာဏဝါ ဧတဒဗြဝုံ._  

</Paragraph>

</Division>
<Division number="721" book="th1" e="ch" v="19" p="321">

<Paragraph number="1057" type="verses" book="th1">
_“ကိံ ဘဒန္တေ ကရိတွာန,_  
_ကော ဝါ အာစရိယော တဝ;_  
_ကဿ သာသနမာဂမ္မ,_  
_လဗ္ဘတေ တံ အသောကတာ”._  

</Paragraph>

</Division>
<Division number="722" book="th1" e="ch" v="19" p="321">

<Paragraph number="1058" type="verses" book="th1">
_“သဗ္ဗညူ သဗ္ဗဒဿာဝီ,_  
_ဇိနော အာစရိယော မမ;_  
_မဟာကာရုဏိကော သတ္ထာ,_  
_သဗ္ဗလောကတိကိစ္ဆကော._  

</Paragraph>

</Division>
<Division number="723" book="th1" e="ch" v="19" p="321">

<Paragraph number="1059" type="verses" book="th1">
_တေနာယံ ဒေသိတော ဓမ္မော,_  
_ခယဂါမီ အနုတ္တရော;_  
_တဿ သာသနမာဂမ္မ,_  
_လဗ္ဘတေ တံ အသောကတာ”._  

</Paragraph>

</Division>
<Division number="724" book="th1" e="ch" v="19" p="321">

<Paragraph number="1060" type="verses" book="th1">
_သုတွာန စောရာ ဣသိနော သုဘာသိတံ,_  
_နိက္ခိပ္ပ သတ္ထာနိ စ အာဝုဓာနိ စ;_  
_တမှာ စ ကမ္မာ ဝိရမိံသု ဧကေ,_  
_ဧကေ စ ပဗ္ဗဇ္ဇမရောစယိံသု._  

</Paragraph>

</Division>
<Division number="725" book="th1" e="ch" v="19" p="321">

<Paragraph number="1061" type="verses" book="th1">
_တေ ပဗ္ဗဇိတွာ သုဂတဿ သာသနေ,_  
_ဘာဝေတွ ဗောဇ္ဈင်္ဂဗလာနိ ပဏ္ဍိတာ;_  
ဥဒဂ္ဂစိတ္တာ သုမနာ ကတိန္ဒြိယာ,_  
_ဖုသိံသု နိဗ္ဗာနပဒံ အသင်္ခတန္တိ._  


</Paragraph>
</Division>

<Paragraph number="1062" type="center" book="th1">
… အဓိမုတ္တော ထေရော… .
</Paragraph>