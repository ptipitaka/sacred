---
title: "5.1.6 နဒီကဿပတ္ထေရဂါထာ"
tableOfContents: false
sidebar:
  order: 6
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="340" book="th1" e="ch" v="19" p="277">

<Paragraph number="597" type="verses" book="th1">
_“အတ္ထာယ ဝတ မေ ဗုဒ္ဓေါ,_  
_နဒိံ နေရဉ္ဇရံ အဂါ;_  
_ယဿာဟံ ဓမ္မံ သုတွာန,_  
_မိစ္ဆာဒိဋ္ဌိံ ဝိဝဇ္ဇယိံ._  

</Paragraph>

</Division>
<Division number="341" book="th1" e="ch" v="19" p="277">

<Paragraph number="598" type="verses" book="th1">
_ယဇိံ ဥစ္စာဝစေ ယညေ,_  
_အဂ္ဂိဟုတ္တံ ဇုဟိံ အဟံ;_  
_‘ဧသာ သုဒ္ဓီ’တိ မညန္တော,_  
_အန္ဓဘူတော ပုထုဇ္ဇနော._  

</Paragraph>

</Division>
<Division number="342" book="th1" e="ch" v="19" p="277">

<Paragraph number="599" type="verses" book="th1">
_ဒိဋ္ဌိဂဟနပက္ခန္ဒော,_  
_ပရာမာသေန မောဟိတော;_  
_အသုဒ္ဓိံ မညိသံ သုဒ္ဓိံ,_  
_အန္ဓဘူတော အဝိဒ္ဒသု._  

</Paragraph>

</Division>
<Division number="343" book="th1" e="ch" v="19" p="277">

<Paragraph number="600" type="verses" book="th1">
_မိစ္ဆာဒိဋ္ဌိ ပဟီနာ မေ,_  
_ဘဝါ သဗ္ဗေ ပဒါလိတာ;_  
_ဇုဟာမိ ဒက္ခိဏေယျဂ္ဂိံ,_  
_နမဿာမိ တထာဂတံ._  

</Paragraph>

</Division>
<Division number="344" book="th1" e="ch" v="19" p="278">

<Paragraph number="601" type="verses" book="th1">
_မောဟာ သဗ္ဗေ ပဟီနာ မေ,_  
_ဘဝတဏှာ ပဒါလိတာ;_  
_ဝိက္ခီဏော ဇာတိသံသာရော,_  
_နတ္ထိ ဒါနိ ပုနဗ္ဘဝေါ”တိ._  


</Paragraph>
</Division>

<Paragraph number="602" type="center" book="th1">
…  နဒီကဿပေါ ထေရော… .
</Paragraph>