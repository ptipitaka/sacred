---
title: 9.1.1 ဘူတတ္ထေရဂါထာ
tableOfContents: false
sidebar:
  order: 1
type: tipitaka
basket: su
book: th1
review:
  current: review
  updated: '2025-10-23T09:13:48.155574'
  updated_by: ''
  notes: ''
  history:
  - state: review
    date: '2025-10-23T09:13:48.155574'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="518" book="th1" e="ch" v="19" p="298">

<Paragraph number="817" type="verses" book="th1">
_“ယဒါ ဒုက္ခံ ဇရာမရဏန္တိ ပဏ္ဍိတော,_  
_အဝိဒ္ဒသူ ယတ္ထ သိတာ ပုထုဇ္ဇနာ;_  
_ဒုက္ခံ ပရိညာယ သတောဝ ဈာယတိ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="519" book="th1" e="ch" v="19" p="298">

<Paragraph number="818" type="verses" book="th1">
_ယဒါ ဒုက္ခဿာဝဟနိံ ဝိသတ္တိကံ,_  
_ပပဉ္စသင်္ဃာတဒုခါဓိဝါဟိနိံ;_  
_တဏှံ ပဟန္တွာန သတောဝ ဈာယတိ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="520" book="th1" e="ch" v="19" p="298">

<Paragraph number="819" type="verses" book="th1">
_ယဒါ သိဝံ ဒွေစတုရင်္ဂဂါမိနံ,_  
_မဂ္ဂုတ္တမံ သဗ္ဗကိလေသသောဓနံ;_  
_ပညာယ ပဿိတွ သတောဝ ဈာယတိ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="521" book="th1" e="ch" v="19" p="298">

<Paragraph number="820" type="verses" book="th1">
_ယဒါ အသောကံ ဝိရဇံ အသင်္ခတံ,_  
_သန္တံ ပဒံ သဗ္ဗကိလေသသောဓနံ;_  
_ဘာဝေတိ သံယောဇနဗန္ဓနစ္ဆိဒံ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="522" book="th1" e="ch" v="19" p="298">

<Paragraph number="821" type="verses" book="th1">
_ယဒါ နဘေ ဂဇ္ဇတိ မေဃဒုန္ဒုဘိ,_  
_ဓာရာကုလာ ဝိဟဂပထေ သမန္တတော;_  
_ဘိက္ခူ စ ပဗ္ဘာရဂတောဝ ဈာယတိ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="523" book="th1" e="ch" v="19" p="298">

<Paragraph number="822" type="verses" book="th1">
_ယဒါ နဒီနံ ကုသုမာကုလာနံ,_  
_ဝိစိတ္တ-ဝါနေယျ-ဝဋံသကာနံ;_  
_တီရေ နိသိန္နော သုမနောဝ ဈာယတိ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="524" book="th1" e="ch" v="19" p="299">

<Paragraph number="823" type="verses" book="th1">
_ယဒါ နိသီထေ ရဟိတမှိ ကာနနေ,_  
_ဒေဝေ ဂဠန္တမှိ နဒန္တိ ဒါဌိနော;_  
_ဘိက္ခူ စ ပဗ္ဘာရဂတောဝ ဈာယတိ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="525" book="th1" e="ch" v="19" p="299">

<Paragraph number="824" type="verses" book="th1">
_ယဒါ ဝိတက္ကေ ဥပရုန္ဓိယတ္တနော,_  
_နဂန္တရေ နဂဝိဝရံ သမဿိတော;_  
_ဝီတဒ္ဒရော ဝီတခိလောဝ ဈာယတိ,_  
_တတော ရတိံ ပရမတရံ န ဝိန္ဒတိ._  

</Paragraph>

</Division>
<Division number="526" book="th1" e="ch" v="19" p="299">

<Paragraph number="825" type="verses" book="th1">
_ယဒါ သုခီ မလခိလသောကနာသနော,_  
_နိရဂ္ဂဠော နိဗ္ဗနထော ဝိသလ္လော;_  
_သဗ္ဗာသဝေ ဗျန္တိကတောဝ ဈာယတိ,_  
_တတော ရတိံ ပရမတရံ န ဝိန္ဒတီ”တိ._  


</Paragraph>
</Division>

<Paragraph number="826" type="center" book="th1">
…  ဘူတော ထေရော… .



</Paragraph>

<Paragraph number="827" type="center" book="th1">
နဝကနိပါတော နိဋ္ဌိတော.



</Paragraph>

<Paragraph number="828" type="center" book="th1">
တတြုဒ္ဒါနံ


</Paragraph>

<Paragraph number="829" type="verses" book="th1">
_ဘူတော တထဒ္ဒသော ထေရော,_  
_ဧကော ခဂ္ဂဝိသာဏဝါ;_  
_နဝကမှိ နိပါတမှိ,_  
_ဂါထာယောပိ ဣမာ နဝါတိ._
</Paragraph>