---
title: 8.1.3 မဟာပန္ထကတ္ထေရဂါထာ
tableOfContents: false
sidebar:
  order: 3
type: tipitaka
basket: su
book: th1
review:
  current: review
  updated: '2025-10-20T20:39:47.426328'
  updated_by: ''
  notes: ''
  history:
  - state: review
    date: '2025-10-20T20:39:47.426328'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="510" book="th1" e="ch" v="19" p="296">

<Paragraph number="805" type="verses" book="th1">
_“ယဒါ ပဌမမဒ္ဒက္ခိံ,_  
_သတ္ထာရမကုတောဘယံ;_  
_တတော မေ အဟု သံဝေဂေါ,_  
_ပဿိတွာ ပုရိသုတ္တမံ._  

</Paragraph>

</Division>
<Division number="511" book="th1" e="ch" v="19" p="296">

<Paragraph number="806" type="verses" book="th1">
_သိရိံ ဟတ္ထေဟိ ပါဒေဟိ,_  
_ယော ပဏာမေယျ အာဂတံ;_  
_ဧတာဒိသံ သော သတ္ထာရံ,_  
_အာရာဓေတွာ ဝိရာဓယေ._  

</Paragraph>

</Division>
<Division number="512" book="th1" e="ch" v="19" p="296">

<Paragraph number="807" type="verses" book="th1">
_တဒါဟံ ပုတ္တဒါရဉ္စ,_  
_ဓနဓညဉ္စ ဆဍ္ဍယိံ;_  
_ကေသမဿူနိ ဆေဒေတွာ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="513" book="th1" e="ch" v="19" p="296">

<Paragraph number="808" type="verses" book="th1">
_သိက္ခာသာဇီဝသမ္ပန္နော,_  
ဣန္ဒြိယေသု သုသံဝုတော;_  
_နမဿမာနော သမ္ဗုဒ္ဓံ,_  
_ဝိဟာသိံ အပရာဇိတော._  

</Paragraph>

</Division>
<Division number="514" book="th1" e="ch" v="19" p="296">

<Paragraph number="809" type="verses" book="th1">
_တတော မေ ပဏိဓီ အာသိ,_  
_စေတသော အဘိပတ္ထိတော;_  
_န နိသီဒေ မုဟုတ္တမ္ပိ,_  
_တဏှာသလ္လေ အနူဟတေ._  

</Paragraph>

</Division>
<Division number="515" book="th1" e="ch" v="19" p="296">

<Paragraph number="810" type="verses" book="th1">
_တဿ မေဝံ ဝိဟရတော,_  
_ပဿ ဝီရိယပရက္ကမံ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="516" book="th1" e="ch" v="19" p="297">

<Paragraph number="811" type="verses" book="th1">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_အရဟာ ဒက္ခိဏေယျောမှိ,_  
_ဝိပ္ပမုတ္တော နိရူပဓိ._  

</Paragraph>

</Division>
<Division number="517" book="th1" e="ch" v="19" p="297">

<Paragraph number="812" type="verses" book="th1">
_တတော ရတျာ ဝိဝသာနေ,_  
_သူရိယုဂ္ဂမနံ ပတိ;_  
_သဗ္ဗံ တဏှံ ဝိသောသေတွာ,_  
_ပလ္လင်္ကေန ဥပါဝိသိန်”တိ._  


</Paragraph>
</Division>

<Paragraph number="813" type="center" book="th1">
…  မဟာပန္ထကော ထေရော… .



</Paragraph>

<Paragraph number="814" type="center" book="th1">
အဋ္ဌကနိပါတော နိဋ္ဌိတော.



</Paragraph>

<Paragraph number="815" type="center" book="th1">
တတြုဒ္ဒါနံ


</Paragraph>

<Paragraph number="816" type="verses" book="th1">
_မဟာကစ္စာယနော ထေရော,_  
_သိရိမိတ္တော မဟာပန္ထကော;_  
_ဧတေ အဋ္ဌနိပါတမှိ,_  
_ဂါထာယော စတုဝီသတီတိ._
</Paragraph>