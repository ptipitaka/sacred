---
title: 16.1.10 ပါရာပရိယတ္ထေရဂါထာ
tableOfContents: false
sidebar:
  order: 10
type: tipitaka
basket: su
book: th1
review:
  current: review
  updated: '2025-10-20T20:39:46.353162'
  updated_by: ''
  notes: ''
  history:
  - state: review
    date: '2025-10-20T20:39:46.353162'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="920" book="th1" e="ch" v="19" p="338">

<Paragraph number="1265" type="verses" book="th1">
_သမဏဿ အဟု စိန္တာ,_  
_ပုပ္ဖိတမှိ မဟာဝနေ;_  
_ဧကဂ္ဂဿ နိသိန္နဿ,_  
_ပဝိဝိတ္တဿ ဈာယိနော._  

</Paragraph>

</Division>
<Division number="921" book="th1" e="ch" v="19" p="338">

<Paragraph number="1266" type="verses" book="th1">
_“အညထာ လောကနာထမှိ,_  
_တိဋ္ဌန္တေ ပုရိသုတ္တမေ;_  
ဣရိယံ အာသိ ဘိက္ခူနံ,_  
_အညထာ ဒါနိ ဒိဿတိ._  

</Paragraph>

</Division>
<Division number="922" book="th1" e="ch" v="19" p="338">

<Paragraph number="1267" type="verses" book="th1">
_သီတဝါတပရိတ္တာဏံ,_  
_ဟိရိကောပီနဆာဒနံ;_  
_မတ္တဋ္ဌိယံ အဘုဉ္ဇိံသု,_  
_သန္တုဋ္ဌာ ဣတရီတရေ._  

</Paragraph>

</Division>
<Division number="923" book="th1" e="ch" v="19" p="338">

<Paragraph number="1268" type="verses" book="th1">
_ပဏီတံ ယဒိ ဝါ လူခံ,_  
_အပ္ပံ ဝါ ယဒိ ဝါ ဗဟုံ;_  
_ယာပနတ္ထံ အဘုဉ္ဇိံသု,_  
_အဂိဒ္ဓါ နာဓိမုစ္ဆိတာ._  

</Paragraph>

</Division>
<Division number="924" book="th1" e="ch" v="19" p="338">

<Paragraph number="1269" type="verses" book="th1">
_ဇီဝိတာနံ ပရိက္ခာရေ,_  
_ဘေသဇ္ဇေ အထ ပစ္စယေ;_  
_န ဗာဠှံ ဥဿုကာ အာသုံ,_  
_ယထာ တေ အာသဝက္ခယေ._  

</Paragraph>

</Division>
<Division number="925" book="th1" e="ch" v="19" p="338">

<Paragraph number="1270" type="verses" book="th1">
_အရညေ ရုက္ခမူလေသု,_  
_ကန္ဒရာသု ဂုဟာသု စ;_  
_ဝိဝေကမနုဗြူဟန္တာ,_  
_ဝိဟံသု တပ္ပရာယဏာ._  

</Paragraph>

</Division>
<Division number="926" book="th1" e="ch" v="19" p="338">

<Paragraph number="1271" type="verses" book="th1">
_နီစာ နိဝိဋ္ဌာ သုဘရာ,_  
_မုဒူ အတ္ထဒ္ဓမာနသာ;_  
_အဗျာသေကာ အမုခရာ,_  
_အတ္ထစိန္တာ ဝသာနုဂါ._  

</Paragraph>

</Division>
<Division number="927" book="th1" e="ch" v="19" p="338">

<Paragraph number="1272" type="verses" book="th1">
_တတော ပါသာဒိကံ အာသိ,_  
_ဂတံ ဘုတ္တံ နိသေဝိတံ;_  
_သိနိဒ္ဓါ တေလဓာရာဝ,_  
_အဟောသိ ဣရိယာပထော._  

</Paragraph>

</Division>
<Division number="928" book="th1" e="ch" v="19" p="338">

<Paragraph number="1273" type="verses" book="th1">
_သဗ္ဗာသဝပရိက္ခီဏာ,_  
_မဟာဈာယီ မဟာဟိတာ;_  
_နိဗ္ဗုတာ ဒါနိ တေ ထေရာ,_  
_ပရိတ္တာ ဒါနိ တာဒိသာ._  

</Paragraph>

</Division>
<Division number="929" book="th1" e="ch" v="19" p="339">

<Paragraph number="1274" type="verses" book="th1">
_ကုသလာနဉ္စ ဓမ္မာနံ,_  
_ပညာယ စ ပရိက္ခယာ;_  
_သဗ္ဗာကာရဝရူပေတံ,_  
_လုဇ္ဇတေ ဇိနသာသနံ._  

</Paragraph>

</Division>
<Division number="930" book="th1" e="ch" v="19" p="339">

<Paragraph number="1275" type="verses" book="th1">
_ပါပကာနဉ္စ ဓမ္မာနံ,_  
_ကိလေသာနဉ္စ ယော ဥတု;_  
ဥပဋ္ဌိတာ ဝိဝေကာယ,_  
_ယေ စ သဒ္ဓမ္မသေသကာ._  

</Paragraph>

</Division>
<Division number="931" book="th1" e="ch" v="19" p="339">

<Paragraph number="1276" type="verses" book="th1">
_တေ ကိလေသာ ပဝဍ္ဎန္တာ,_  
_အာဝိသန္တိ ဗဟုံ ဇနံ;_  
_ကီဠန္တိ မညေ ဗာလေဟိ,_  
ဥမ္မတ္တေဟိဝ ရက္ခသာ._  

</Paragraph>

</Division>
<Division number="932" book="th1" e="ch" v="19" p="339">

<Paragraph number="1277" type="verses" book="th1">
_ကိလေသေဟာဘိဘူတာ တေ,_  
_တေန တေန ဝိဓာဝိတာ;_  
_နရာ ကိလေသဝတ္ထူသု,_  
_သသင်္ဂါမေဝ ဃောသိတေ._  

</Paragraph>

</Division>
<Division number="933" book="th1" e="ch" v="19" p="339">

<Paragraph number="1278" type="verses" book="th1">
_ပရိစ္စဇိတွာ သဒ္ဓမ္မံ,_  
_အညမညေဟိ ဘဏ္ဍရေ;_  
_ဒိဋ္ဌိဂတာနိ အနွေန္တာ,_  
ဣဒံ သေယျောတိ မညရေ._  

</Paragraph>

</Division>
<Division number="934" book="th1" e="ch" v="19" p="339">

<Paragraph number="1279" type="verses" book="th1">
_ဓနဉ္စ ပုတ္တံ ဘရိယဉ္စ,_  
_ဆဍ္ဍယိတွာန နိဂ္ဂတာ;_  
_ကဋစ္ဆုဘိက္ခဟေတူပိ,_  
_အကိစ္ဆာနိ နိသေဝရေ._  

</Paragraph>

</Division>
<Division number="935" book="th1" e="ch" v="19" p="339">

<Paragraph number="1280" type="verses" book="th1">
ဥဒရာဝဒေဟကံ ဘုတွာ,_  
_သယန္တုတ္တာနသေယျကာ;_  
_ကထံ ဝတ္တေန္တိ ပဋိဗုဒ္ဓါ,_  
_ယာ ကထာ သတ္ထုဂရဟိတာ._  

</Paragraph>

</Division>
<Division number="936" book="th1" e="ch" v="19" p="339">

<Paragraph number="1281" type="verses" book="th1">
_သဗ္ဗကာရုကသိပ္ပါနိ,_  
_စိတ္တိံ ကတွာန သိက္ခရေ;_  
_အဝူပသန္တာ အဇ္ဈတ္တံ,_  
_သာမညတ္ထောတိအစ္ဆတိ._  

</Paragraph>

</Division>
<Division number="937" book="th1" e="ch" v="19" p="339">

<Paragraph number="1282" type="verses" book="th1">
_မတ္တိကံ တေလစုဏ္ဏဉ္စ,_  
ဥဒကာသနဘောဇနံ;_  
_ဂိဟီနံ ဥပနာမေန္တိ,_  
_အာကင်္ခန္တာ ဗဟုတ္တရံ._  

</Paragraph>

</Division>
<Division number="938" book="th1" e="ch" v="19" p="339">

<Paragraph number="1283" type="verses" book="th1">
_ဒန္တပေါနံ ကပိတ္ထဉ္စ,_  
_ပုပ္ဖံ ခါဒနိယာနိ စ;_  
_ပိဏ္ဍပါတေ စ သမ္ပန္နေ,_  
_အမ္ဗေ အာမလကာနိ စ._  

</Paragraph>

</Division>
<Division number="939" book="th1" e="ch" v="19" p="339">

<Paragraph number="1284" type="verses" book="th1">
_ဘေသဇ္ဇေသု ယထာ ဝေဇ္ဇာ,_  
_ကိစ္စာကိစ္စေ ယထာ ဂိဟီ;_  
_ဂဏိကာဝ ဝိဘူသာယံ,_  
ဣဿရေ ခတ္တိယာ ယထာ._  

</Paragraph>

</Division>
<Division number="940" book="th1" e="ch" v="19" p="339">

<Paragraph number="1285" type="verses" book="th1">
_နေကတိကာ ဝဉ္စနိကာ,_  
_ကူဋသက္ခီ အပါဋုကာ;_  
_ဗဟူဟိ ပရိကပ္ပေဟိ,_  
_အာမိသံ ပရိဘုဉ္ဇရေ._  

</Paragraph>

</Division>
<Division number="941" book="th1" e="ch" v="19" p="339">

<Paragraph number="1286" type="verses" book="th1">
_လေသကပ္ပေ ပရိယာယေ,_  
_ပရိကပ္ပေနုဓာဝိတာ;_  
_ဇီဝိကတ္ထာ ဥပါယေန,_  
_သင်္ကဍ္ဎန္တိ ဗဟုံ ဓနံ._  

</Paragraph>

</Division>
<Division number="942" book="th1" e="ch" v="19" p="340">

<Paragraph number="1287" type="verses" book="th1">
ဥပဋ္ဌာပေန္တိ ပရိသံ,_  
_ကမ္မတော နော စ ဓမ္မတော;_  
_ဓမ္မံ ပရေသံ ဒေသေန္တိ,_  
_လာဘတော နော စ အတ္ထတော._  

</Paragraph>

</Division>
<Division number="943" book="th1" e="ch" v="19" p="340">

<Paragraph number="1288" type="verses" book="th1">
_သံဃလာဘဿ ဘဏ္ဍန္တိ,_  
_သံဃတော ပရိဗာဟိရာ;_  
_ပရလာဘောပဇီဝန္တာ,_  
_အဟိရီကာ န လဇ္ဇရေ._  

</Paragraph>

</Division>
<Division number="944" book="th1" e="ch" v="19" p="340">

<Paragraph number="1289" type="verses" book="th1">
_နာနုယုတ္တာ တထာ ဧကေ,_  
_မုဏ္ဍာ သင်္ဃာဋိပါရုတာ;_  
_သမ္ဘာဝနံယေဝိစ္ဆန္တိ,_  
_လာဘသက္ကာရမုစ္ဆိတာ._  

</Paragraph>

</Division>
<Division number="945" book="th1" e="ch" v="19" p="340">

<Paragraph number="1290" type="verses" book="th1">
_ဧဝံ နာနပ္ပယာတမှိ,_  
_န ဒါနိ သုကရံ တထာ;_  
_အဖုသိတံ ဝါ ဖုသိတုံ,_  
_ဖုသိတံ ဝါနုရက္ခိတုံ._  

</Paragraph>

</Division>
<Division number="946" book="th1" e="ch" v="19" p="340">

<Paragraph number="1291" type="verses" book="th1">
_ယထာ ကဏ္ဋကဋ္ဌာနမှိ,_  
_စရေယျ အနုပါဟနော;_  
_သတိံ ဥပဋ္ဌပေတွာန,_  
_ဧဝံ ဂါမေ မုနီ စရေ._  

</Paragraph>

</Division>
<Division number="947" book="th1" e="ch" v="19" p="340">

<Paragraph number="1292" type="verses" book="th1">
_သရိတွာ ပုဗ္ဗကေ ယောဂီ,_  
_တေသံ ဝတ္တမနုဿရံ;_  
_ကိဉ္စာပိ ပစ္ဆိမော ကာလော,_  
_ဖုသေယျ အမတံ ပဒံ._  

</Paragraph>

</Division>
<Division number="948" book="th1" e="ch" v="19" p="340">

<Paragraph number="1293" book="th1">
ဣဒံ ဝတွာ သာလဝနေ,_  
_သမဏော ဘာဝိတိန္ဒြိယော;_  
_ဗြာဟ္မဏော ပရိနိဗ္ဗာယီ,_  
ဣသိ ခီဏပုနဗ္ဘဝေါ”တိ._  


</Paragraph>
</Division>

<Paragraph number="1294" type="center" book="th1">
…  ပါရာပရိယော ထေရော… .



</Paragraph>

<Paragraph number="1295" type="center" book="th1">
ဝီသတိနိပါတော နိဋ္ဌိတော.



</Paragraph>

<Paragraph number="1296" type="center" book="th1">
တတြုဒ္ဒါနံ


</Paragraph>

<Paragraph number="1297" type="verses" book="th1">
_အဓိမုတ္တော ပါရာပရိယော,_  
_တေလကာနိ ရဋ္ဌပါလော;_  
_မာလုကျသေလော ဘဒ္ဒိယော,_  
_အင်္ဂုလိ ဒိဗ္ဗစက္ခုကော;_  
_ပါရာပရိယော ဒသေတေ,_  
_ဝီသမှိ ပရိကိတ္တိတာ;_  
_ဂါထာယော ဒွေ သတာ ဟောန္တိ,_  
_ပဉ္စတာလီသ ဥတ္တရိန္တိ._
</Paragraph>