---
title: 10.1.1 ကာဠုဒါယိတ္ထေရဂါထာ
tableOfContents: false
sidebar:
  order: 1
type: tipitaka
basket: su
book: th1
review:
  current: review
  updated: '2025-10-23T09:13:47.473419'
  updated_by: ''
  notes: ''
  history:
  - state: review
    date: '2025-10-23T09:13:47.473419'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="527" book="th1" e="ch" v="19" p="300">

<Paragraph number="830" type="verses" book="th1">
_“အင်္ဂါရိနော ဒါနိ ဒုမာ ဘဒန္တေ,_  
_ဖလေသိနော ဆဒနံ ဝိပ္ပဟာယ;_  
_တေ အစ္စိမန္တောဝ ပဘာသယန္တိ,_  
_သမယော မဟာဝီရ ဘာဂီ ရသာနံ._  

</Paragraph>

</Division>
<Division number="528" book="th1" e="ch" v="19" p="300">

<Paragraph number="831" type="verses" book="th1">
_ဒုမာနိ ဖုလ္လာနိ မနောရမာနိ,_  
_သမန္တတော သဗ္ဗဒိသာ ပဝန္တိ;_  
_ပတ္တံ ပဟာယ ဖလမာသသာနာ,_  
_ကာလော ဣတော ပက္ကမနာယ ဝီရ._  

</Paragraph>

</Division>
<Division number="529" book="th1" e="ch" v="19" p="300">

<Paragraph number="832" type="verses" book="th1">
_နေဝါတိသီတံ န ပနာတိဥဏှံ,_  
_သုခါ ဥတု အဒ္ဓနိယာ ဘဒန္တေ;_  
_ပဿန္တု တံ သာကိယာ ကောဠိယာ စ,_  
_ပစ္ဆာမုခံ ရောဟိနိယံ တရန္တံ._  

</Paragraph>

</Division>
<Division number="530" book="th1" e="ch" v="19" p="300">

<Paragraph number="833" type="verses" book="th1">
_အာသာယ ကသတေ ခေတ္တံ,_  
_ဗီဇံ အာသာယ ဝပ္ပတိ;_  
_အာသာယ ဝါဏိဇာ ယန္တိ,_  
_သမုဒ္ဒံ ဓနဟာရကာ;_  
_ယာယ အာသာယ တိဋ္ဌာမိ,_  
_သာ မေ အာသာ သမိဇ္ဈတု._  

</Paragraph>

</Division>
<Division number="531" book="th1" e="ch" v="19" p="300">

<Paragraph number="834" type="verses" book="th1">
_ပုနပ္ပုနံ စေဝ ဝပန္တိ ဗီဇံ,_  
_ပုနပ္ပုနံ ဝဿတိ ဒေဝရာဇာ;_  
_ပုနပ္ပုနံ ခေတ္တံ ကသန္တိ ကဿကာ,_  
_ပုနပ္ပုနံ ဓညမုပေတိ ရဋ္ဌံ._  

</Paragraph>

</Division>
<Division number="532" book="th1" e="ch" v="19" p="300">

<Paragraph number="835" type="verses" book="th1">
_ပုနပ္ပုနံ ယာစနကာ စရန္တိ,_  
_ပုနပ္ပုနံ ဒါနပတီ ဒဒန္တိ;_  
_ပုနပ္ပုနံ ဒါနပတီ ဒဒိတွာ,_  
_ပုနပ္ပုနံ သဂ္ဂမုပေန္တိ ဌာနံ._  

</Paragraph>

</Division>
<Division number="533" book="th1" e="ch" v="19" p="300">

<Paragraph number="836" type="verses" book="th1">
_ဝီရော ဟဝေ သတ္တယုဂံ ပုနေတိ,_  
_ယသ္မိံ ကုလေ ဇာယတိ ဘူရိပညော;_  
_မညာမဟံ သက္ကတိ ဒေဝဒေဝေါ,_  
_တယာ ဟိ ဇာတော မုနိ သစ္စနာမော._  

</Paragraph>

</Division>
<Division number="534" book="th1" e="ch" v="19" p="301">

<Paragraph number="837" type="verses" book="th1">
_သုဒ္ဓေါဒနော နာမ ပိတာ မဟေသိနော,_  
_ဗုဒ္ဓဿ မာတာ ပန မာယနာမာ;_  
_ယာ ဗောဓိသတ္တံ ပရိဟရိယ ကုစ္ဆိနာ,_  
_ကာယဿ ဘေဒါ တိဒိဝမှိ မောဒတိ._  

</Paragraph>

</Division>
<Division number="535" book="th1" e="ch" v="19" p="301">

<Paragraph number="838" type="verses" book="th1">
_သာ ဂေါတမီ ကာလကတာ ဣတော စုတာ,_  
_ဒိဗ္ဗေဟိ ကာမေဟိ သမင်္ဂိဘူတာ;_  
_သာ မောဒတိ ကာမဂုဏေဟိ ပဉ္စဟိ,_  
_ပရိဝါရိတာ ဒေဝဂဏေဟိ တေဟိ”._  

</Paragraph>

</Division>
<Division number="536" book="th1" e="ch" v="19" p="301">

<Paragraph number="839" type="verses" book="th1">
_“ဗုဒ္ဓဿ ပုတ္တောမှိ အသယှသာဟိနော,_  
_အင်္ဂီရသဿပ္ပဋိမဿ တာဒိနော;_  
_ပိတုပိတာ မယှံ တုဝံသိ သက္က,_  
_ဓမ္မေန မေ ဂေါတမ အယျကောသီ”တိ._  


</Paragraph>
</Division>

<Paragraph number="840" type="center" book="th1">
…  ကာဠုဒါယီ ထေရော… .
</Paragraph>