---
title: 15.1.2 ဥဒါယိတ္ထေရဂါထာ
tableOfContents: false
sidebar:
  order: 2
type: tipitaka
basket: su
book: th1
review:
  current: review
  updated: '2025-10-27T21:48:49.144665'
  updated_by: ''
  notes: ''
  history:
  - state: review
    date: '2025-10-27T21:48:49.144665'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="689" book="th1" e="ch" v="19" p="318">

<Paragraph number="1021" type="verses" book="th1">
_“မနုဿဘူတံ သမ္ဗုဒ္ဓံ,_  
_အတ္တဒန္တံ သမာဟိတံ;_  
ဣရိယမာနံ ဗြဟ္မပထေ,_  
_စိတ္တဿူပသမေ ရတံ._  

</Paragraph>

</Division>
<Division number="690" book="th1" e="ch" v="19" p="318">

<Paragraph number="1022" type="verses" book="th1">
_ယံ မနုဿာ နမဿန္တိ,_  
_သဗ္ဗဓမ္မာန ပါရဂုံ;_  
_ဒေဝါပိ တံ နမဿန္တိ,_  
ဣတိ မေ အရဟတော သုတံ._  

</Paragraph>

</Division>
<Division number="691" book="th1" e="ch" v="19" p="318">

<Paragraph number="1023" type="verses" book="th1">
_သဗ္ဗသံယောဇနာတီတံ,_  
_ဝနာ နိဗ္ဗနမာဂတံ;_  
_ကာမေဟိ နေက္ခမ္မရတံ,_  
_မုတ္တံ သေလာဝ ကဉ္စနံ._  

</Paragraph>

</Division>
<Division number="692" book="th1" e="ch" v="19" p="318">

<Paragraph number="1024" type="verses" book="th1">
_သ ဝေ အစ္စရုစိ နာဂေါ,_  
_ဟိမဝါဝညေ သိလုစ္စယေ;_  
_သဗ္ဗေသံ နာဂနာမာနံ,_  
_သစ္စနာမော အနုတ္တရော._  

</Paragraph>

</Division>
<Division number="693" book="th1" e="ch" v="19" p="318">

<Paragraph number="1025" type="verses" book="th1">
_နာဂံ ဝေါ ကိတ္တယိဿာမိ,_  
_န ဟိ အာဂုံ ကရောတိ သော;_  
_သောရစ္စံ အဝိဟိံသာ စ,_  
_ပါဒါ နာဂဿ တေ ဒုဝေ._  

</Paragraph>

</Division>
<Division number="694" book="th1" e="ch" v="19" p="318">

<Paragraph number="1026" type="verses" book="th1">
_သတိ စ သမ္ပဇညဉ္စ,_  
_စရဏာ နာဂဿ တေပရေ;_  
_သဒ္ဓါဟတ္ထော မဟာနာဂေါ,_  
ဥပေက္ခာသေတဒန္တဝါ._  

</Paragraph>

</Division>
<Division number="695" book="th1" e="ch" v="19" p="318">

<Paragraph number="1027" type="verses" book="th1">
_သတိ ဂီဝါ သိရော ပညာ,_  
_ဝီမံသာ ဓမ္မစိန္တနာ;_  
_ဓမ္မကုစ္ဆိသမာဝါသော,_  
_ဝိဝေကော တဿ ဝါလဓိ._  

</Paragraph>

</Division>
<Division number="696" book="th1" e="ch" v="19" p="318">

<Paragraph number="1028" type="verses" book="th1">
_သော ဈာယီ အဿာသရတော,_  
_အဇ္ဈတ္တံ သုသမာဟိတော;_  
_ဂစ္ဆံ သမာဟိတော နာဂေါ,_  
_ဌိတော နာဂေါ သမာဟိတော._  

</Paragraph>

</Division>
<Division number="697" book="th1" e="ch" v="19" p="318">

<Paragraph number="1029" type="verses" book="th1">
_သယံ သမာဟိတော နာဂေါ,_  
_နိသိန္နောပိ သမာဟိတော;_  
_သဗ္ဗတ္ထ သံဝုတော နာဂေါ,_  
_ဧသာ နာဂဿ သမ္ပဒါ._  

</Paragraph>

</Division>
<Division number="698" book="th1" e="ch" v="19" p="319">

<Paragraph number="1030" type="verses" book="th1">
_ဘုဉ္ဇတိ အနဝဇ္ဇာနိ,_  
_သာဝဇ္ဇာနိ န ဘုဉ္ဇတိ;_  
_ဃာသမစ္ဆာဒနံ လဒ္ဓါ,_  
_သန္နိဓိံ ပရိဝဇ္ဇယံ._  

</Paragraph>

</Division>
<Division number="699" book="th1" e="ch" v="19" p="319">

<Paragraph number="1031" type="verses" book="th1">
_သံယောဇနံ အဏုံ ထူလံ,_  
_သဗ္ဗံ ဆေတွာန ဗန္ဓနံ;_  
_ယေန ယေနေဝ ဂစ္ဆတိ,_  
_အနပေက္ခောဝ ဂစ္ဆတိ._  

</Paragraph>

</Division>
<Division number="700" book="th1" e="ch" v="19" p="319">

<Paragraph number="1032" type="verses" book="th1">
_ယထာပိ ဥဒကေ ဇာတံ,_  
_ပုဏ္ဍရီကံ ပဝဍ္ဎတိ;_  
_နောပလိပ္ပတိ တောယေန,_  
_သုစိဂန္ဓံ မနောရမံ._  

</Paragraph>

</Division>
<Division number="701" book="th1" e="ch" v="19" p="319">

<Paragraph number="1033" type="verses" book="th1">
_တထေဝ စ လောကေ ဇာတော,_  
_ဗုဒ္ဓေါ လောကေ ဝိဟရတိ;_  
_နောပလိပ္ပတိ လောကေန,_  
_တောယေန ပဒုမံ ယထာ._  

</Paragraph>

</Division>
<Division number="702" book="th1" e="ch" v="19" p="319">

<Paragraph number="1034" type="verses" book="th1">
_မဟာဂိနိ ပဇ္ဇလိတော,_  
_အနာဟာရောပသမ္မတိ;_  
_အင်္ဂါရေသု စ သန္တေသု,_  
_နိဗ္ဗုတောတိ ပဝုစ္စတိ._  

</Paragraph>

</Division>
<Division number="703" book="th1" e="ch" v="19" p="319">

<Paragraph number="1035" type="verses" book="th1">
_အတ္ထဿာယံ ဝိညာပနီ,_  
ဥပမာ ဝိညူဟိ ဒေသိတာ;_  
_ဝိညိဿန္တိ မဟာနာဂါ,_  
_နာဂံ နာဂေန ဒေသိတံ._  

</Paragraph>

</Division>
<Division number="704" book="th1" e="ch" v="19" p="319">

<Paragraph number="1036" type="verses" book="th1">
_ဝီတရာဂေါ ဝီတဒေါသော,_  
_ဝီတမောဟော အနာသဝေါ;_  
_သရီရံ ဝိဇဟံ နာဂေါ,_  
_ပရိနိဗ္ဗိဿတျနာသဝေါ”တိ._  


</Paragraph>
</Division>

<Paragraph number="1037" type="center" book="th1">
…  ဥဒါယီ ထေရော… .



</Paragraph>

<Paragraph number="1038" type="center" book="th1">
သောဠသကနိပါတော နိဋ္ဌိတော.



</Paragraph>

<Paragraph number="1039" type="center" book="th1">
တတြုဒ္ဒါနံ


</Paragraph>

<Paragraph number="1040" type="verses" book="th1">
_ကောဏ္ဍညော စ ဥဒါယီ စ,_  
_ထေရာ ဒွေ တေ မဟိဒ္ဓိကာ;_  
_သောဠသမှိ နိပါတမှိ,_  
_ဂါထာယော ဒွေ စ တိံသ စာတိ._
</Paragraph>