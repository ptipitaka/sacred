---
title: "6.1.3 မဟာနာဂတ္ထေရဂါထာ"
tableOfContents: false
sidebar:
  order: 8
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="387" book="th1">

<Paragraph number="657" type="verses" book="th1">
_“ယဿ သဗြဟ္မစာရီသု,_  
_ဂါရဝေါ နူပလဗ္ဘတိ;_  
_ပရိဟာယတိ သဒ္ဓမ္မာ,_  
_မစ္ဆော အပ္ပေါဒကေ ယထာ._  

</Paragraph>

</Division>
<Division number="388" book="th1">

<Paragraph number="658" type="verses" book="th1">
_ယဿ သဗြဟ္မစာရီသု,_  
_ဂါရဝေါ နူပလဗ္ဘတိ;_  
_န ဝိရူဟတိ သဒ္ဓမ္မေ,_  
_ခေတ္တေ ဗီဇံဝ ပူတိကံ._  

</Paragraph>

</Division>
<Division number="389" book="th1">

<Paragraph number="659" type="verses" book="th1">
_ယဿ သဗြဟ္မစာရီသု,_  
_ဂါရဝေါ နူပလဗ္ဘတိ;_  
_အာရကာ ဟောတိ နိဗ္ဗာနာ,_  
_ဓမ္မရာဇဿ သာသနေ._  

</Paragraph>

</Division>
<Division number="390" book="th1">

<Paragraph number="660" type="verses" book="th1">
_ယဿ သဗြဟ္မစာရီသု,_  
_ဂါရဝေါ ဥပလဗ္ဘတိ;_  
_န ဝိဟာယတိ သဒ္ဓမ္မာ,_  
_မစ္ဆော ဗဝှေါဒကေ ယထာ._  

</Paragraph>

</Division>
<Division number="391" book="th1">

<Paragraph number="661" type="verses" book="th1">
_ယဿ သဗြဟ္မစာရီသု,_  
_ဂါရဝေါ ဥပလဗ္ဘတိ;_  
_သော ဝိရူဟတိ သဒ္ဓမ္မေ,_  
_ခေတ္တေ ဗီဇံဝ ဘဒ္ဒကံ._  

</Paragraph>

</Division>
<Division number="392" book="th1">

<Paragraph number="662" type="verses" book="th1">
_ယဿ သဗြဟ္မစာရီသု,_  
_ဂါရဝေါ ဥပလဗ္ဘတိ;_  
_သန္တိကေ ဟောတိ နိဗ္ဗာနံ,_  
_ဓမ္မရာဇဿ သာသနေ”တိ._  


</Paragraph>
</Division>

<Paragraph number="663" type="center" book="th1">
…  မဟာနာဂေါ ထေရော… .
</Paragraph>