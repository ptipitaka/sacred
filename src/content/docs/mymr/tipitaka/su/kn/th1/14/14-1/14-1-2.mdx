---
title: 14.1.2 ဂေါဒတ္တတ္ထေရဂါထာ
tableOfContents: false
sidebar:
  order: 2
type: tipitaka
basket: su
book: th1
review:
  current: review
  updated: '2025-10-23T09:13:47.541334'
  updated_by: ''
  notes: ''
  history:
  - state: review
    date: '2025-10-23T09:13:47.541334'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="659" book="th1" e="ch" v="19" p="315">

<Paragraph number="986" type="verses" book="th1">
_“ယထာပိ ဘဒ္ဒေါ အာဇညော,_  
_ဓုရေ ယုတ္တော ဓုရဿဟော;_  
_မထိတော အတိဘာရေန,_  
_သံယုဂံ နာတိဝတ္တတိ._  

</Paragraph>

</Division>
<Division number="660" book="th1" e="ch" v="19" p="315">

<Paragraph number="987" type="verses" book="th1">
_ဧဝံ ပညာယ ယေ တိတ္တာ,_  
_သမုဒ္ဒေါ ဝါရိနာ ယထာ;_  
_န ပရေ အတိမညန္တိ,_  
_အရိယဓမ္မောဝ ပါဏိနံ._  

</Paragraph>

</Division>
<Division number="661" book="th1" e="ch" v="19" p="315">

<Paragraph number="988" type="verses" book="th1">
_ကာလေ ကာလဝသံ ပတ္တာ,_  
_ဘဝါဘဝဝသံ ဂတာ;_  
_နရာ ဒုက္ခံ နိဂစ္ဆန္တိ,_  
_တေဓ သောစန္တိ မာဏဝါ._  

</Paragraph>

</Division>
<Division number="662" book="th1" e="ch" v="19" p="315">

<Paragraph number="989" type="verses" book="th1">
ဥန္နတာ သုခဓမ္မေန,_  
_ဒုက္ခဓမ္မေန စောနတာ;_  
_ဒွယေန ဗာလာ ဟညန္တိ,_  
_ယထာဘူတံ အဒဿိနော._  

</Paragraph>

</Division>
<Division number="663" book="th1" e="ch" v="19" p="315">

<Paragraph number="990" type="verses" book="th1">
_ယေ စ ဒုက္ခေ သုခသ္မိဉ္စ,_  
_မဇ္ဈေ သိဗ္ဗိနိမစ္စဂူ;_  
_ဌိတာ တေ ဣန္ဒခီလောဝ,_  
_န တေ ဥန္နတဩနတာ._  

</Paragraph>

</Division>
<Division number="664" book="th1" e="ch" v="19" p="315">

<Paragraph number="991" type="verses" book="th1">
_န ဟေဝ လာဘေ နာလာဘေ,_  
_န ယသေ န စ ကိတ္တိယာ;_  
_န နိန္ဒာယံ ပသံသာယ,_  
_န တေ ဒုက္ခေ သုခမှိ စ._  

</Paragraph>

</Division>
<Division number="665" book="th1" e="ch" v="19" p="315">

<Paragraph number="992" type="verses" book="th1">
_သဗ္ဗတ္ထ တေ န လိမ္ပန္တိ,_  
ဥဒဗိန္ဒုဝ ပေါက္ခရေ;_  
_သဗ္ဗတ္ထ သုခိတာ ဓီရာ,_  
_သဗ္ဗတ္ထ အပရာဇိတာ._  

</Paragraph>

</Division>
<Division number="666" book="th1" e="ch" v="19" p="315">

<Paragraph number="993" type="verses" book="th1">
_ဓမ္မေန စ အလာဘော ယော,_  
_ယော စ လာဘော အဓမ္မိကော;_  
_အလာဘော ဓမ္မိကော သေယျော,_  
_ယဉ္စေ လာဘော အဓမ္မိကော._  

</Paragraph>

</Division>
<Division number="667" book="th1" e="ch" v="19" p="315">

<Paragraph number="994" type="verses" book="th1">
_ယသော စ အပ္ပဗုဒ္ဓီနံ,_  
_ဝိညူနံ အယသော စ ယော;_  
_အယသောဝ သေယျော ဝိညူနံ,_  
_န ယသော အပ္ပဗုဒ္ဓိနံ._  

</Paragraph>

</Division>
<Division number="668" book="th1" e="ch" v="19" p="316">

<Paragraph number="995" type="verses" book="th1">
_ဒုမ္မေဓေဟိ ပသံသာ စ,_  
_ဝိညူဟိ ဂရဟာ စ ယာ;_  
_ဂရဟာဝ သေယျော ဝိညူဟိ,_  
_ယဉ္စေ ဗာလပ္ပသံသနာ._  

</Paragraph>

</Division>
<Division number="669" book="th1" e="ch" v="19" p="316">

<Paragraph number="996" type="verses" book="th1">
_သုခဉ္စ ကာမမယိကံ,_  
_ဒုက္ခဉ္စ ပဝိဝေကိယံ;_  
_ပဝိဝေကဒုက္ခံ သေယျော,_  
_ယဉ္စေ ကာမမယံ သုခံ._  

</Paragraph>

</Division>
<Division number="670" book="th1" e="ch" v="19" p="316">

<Paragraph number="997" type="verses" book="th1">
_ဇီဝိတဉ္စ အဓမ္မေန,_  
_ဓမ္မေန မရဏဉ္စ ယံ;_  
_မရဏံ ဓမ္မိကံ သေယျော,_  
_ယဉ္စေ ဇီဝေ အဓမ္မိကံ._  

</Paragraph>

</Division>
<Division number="671" book="th1" e="ch" v="19" p="316">

<Paragraph number="998" type="verses" book="th1">
_ကာမကောပပ္ပဟီနာ ယေ,_  
_သန္တစိတ္တာ ဘဝါဘဝေ;_  
_စရန္တိ လောကေ အသိတာ,_  
_နတ္ထိ တေသံ ပိယာပိယံ._  

</Paragraph>

</Division>
<Division number="672" book="th1" e="ch" v="19" p="316">

<Paragraph number="999" type="verses" book="th1">
_ဘာဝယိတွာန ဗောဇ္ဈင်္ဂေ,_  
ဣန္ဒြိယာနိ ဗလာနိ စ;_  
_ပပ္ပုယျ ပရမံ သန္တိံ,_  
_ပရိနိဗ္ဗန္တိနာသဝါ”တိ._  


</Paragraph>
</Division>

<Paragraph number="1000" type="center" book="th1">
…  ဂေါဒတ္တော ထေရော… .



</Paragraph>

<Paragraph number="1001" type="center" book="th1">
စုဒ္ဒသကနိပါတော နိဋ္ဌိတော.



</Paragraph>

<Paragraph number="1002" type="center" book="th1">
တတြုဒ္ဒါနံ


</Paragraph>

<Paragraph number="1003" type="verses" book="th1">
_ရေဝတော စေဝ ဂေါဒတ္တော,_  
_ထေရာ ဒွေ တေ မဟိဒ္ဓိကာ;_  
_စုဒ္ဒသမှိ နိပါတမှိ,_  
_ဂါထာယော အဋ္ဌဝီသတီတိ._
</Paragraph>