---
title: "16.1.6 သေလတ္ထေရဂါထာ"
tableOfContents: false
sidebar:
  order: 6
type: "tipitaka"
basket: "su"
book: "th1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="818" book="th1" e="ch" v="19" p="330">

<Paragraph number="1159" type="verses" book="th1">
_“ပရိပုဏ္ဏကာယော သုရုစိ,_  
_သုဇာတော စာရုဒဿနော;_  
_သုဝဏ္ဏဝဏ္ဏောသိ ဘဂဝါ,_  
_သုသုက္ကဒါဌောသိ ဝီရိယဝါ._  

</Paragraph>

</Division>
<Division number="819" book="th1" e="ch" v="19" p="330">

<Paragraph number="1160" type="verses" book="th1">
_နရဿ ဟိ သုဇာတဿ,_  
_ယေ ဘဝန္တိ ဝိယဉ္ဇနာ;_  
_သဗ္ဗေ တေ တဝ ကာယသ္မိံ,_  
_မဟာပုရိသလက္ခဏာ._  

</Paragraph>

</Division>
<Division number="820" book="th1" e="ch" v="19" p="330">

<Paragraph number="1161" type="verses" book="th1">
_ပသန္နနေတ္တော သုမုခေါ,_  
_ဗြဟာ ဥဇု ပတာပဝါ;_  
_မဇ္ဈေ သမဏသံဃဿ,_  
_အာဒိစ္စောဝ ဝိရောစသိ._  

</Paragraph>

</Division>
<Division number="821" book="th1" e="ch" v="19" p="330">

<Paragraph number="1162" type="verses" book="th1">
_ကလျာဏဒဿနော ဘိက္ခု,_  
_ကဉ္စနသန္နိဘတ္တစော;_  
_ကိံ တေ သမဏဘာဝေန,_  
_ဧဝံ ဥတ္တမဝဏ္ဏိနော._  

</Paragraph>

</Division>
<Division number="822" book="th1" e="ch" v="19" p="330">

<Paragraph number="1163" type="verses" book="th1">
_ရာဇာ အရဟသိ ဘဝိတုံ,_  
_စက္ကဝတ္တီ ရထေသဘော;_  
_စာတုရန္တော ဝိဇိတာဝီ,_  
_ဇမ္ဗုသဏ္ဍဿ ဣဿရော._  

</Paragraph>

</Division>
<Division number="823" book="th1" e="ch" v="19" p="330">

<Paragraph number="1164" type="verses" book="th1">
_ခတ္တိယာ ဘောဂီ ရာဇာနော,_  
_အနုယန္တာ ဘဝန္တိ တေ;_  
_ရာဇာဘိရာဇာ မနုဇိန္ဒော,_  
_ရဇ္ဇံ ကာရေဟိ ဂေါတမ”._  

</Paragraph>

</Division>
<Division number="824" book="th1" e="ch" v="19" p="330">

<Paragraph number="1165" type="verses" book="th1">
_“ရာဇာဟမသ္မိ သေလ, __(သေလာတိ ဘဂဝါ)___  
_ဓမ္မရာဇာ အနုတ္တရော;_  
_ဓမ္မေန စက္ကံ ဝတ္တေမိ,_  
_စက္ကံ အပ္ပဋိဝတ္တိယံ”._  

</Paragraph>

</Division>
<Division number="825" book="th1" e="ch" v="19" p="330">

<Paragraph number="1166" type="verses" book="th1">
_“သမ္ဗုဒ္ဓေါ ပဋိဇာနာသိ, __(ဣတိ သေလော ဗြာဟ္မဏော)___  
_ဓမ္မရာဇာ အနုတ္တရော;_  
_‘ဓမ္မေန စက္ကံ ဝတ္တေမိ’,_  
ဣတိ ဘာသထ ဂေါတမ._  

</Paragraph>

</Division>
<Division number="826" book="th1" e="ch" v="19" p="330">

<Paragraph number="1167" type="verses" book="th1">
_ကော နု သေနာပတိ ဘောတော,_  
_သာဝကော သတ္ထုရနွယော;_  
_ကော တေတမနုဝတ္တေတိ,_  
_ဓမ္မစက္ကံ ပဝတ္တိတံ”._  

</Paragraph>

</Division>
<Division number="827" book="th1" e="ch" v="19" p="331">

<Paragraph number="1168" type="verses" book="th1">
_“မယာ ပဝတ္တိတံ စက္ကံ, __(သေလာတိ ဘဂဝါ)___  
_ဓမ္မစက္ကံ အနုတ္တရံ;_  
_သာရိပုတ္တော အနုဝတ္တေတိ,_  
_အနုဇာတော တထာဂတံ._  

</Paragraph>

</Division>
<Division number="828" book="th1" e="ch" v="19" p="331">

<Paragraph number="1169" type="verses" book="th1">
_အဘိညေယျံ အဘိညာတံ,_  
_ဘာဝေတဗ္ဗဉ္စ ဘာဝိတံ;_  
_ပဟာတဗ္ဗံ ပဟီနံ မေ,_  
_တသ္မာ ဗုဒ္ဓေါသ္မိ ဗြာဟ္မဏ._  

</Paragraph>

</Division>
<Division number="829" book="th1" e="ch" v="19" p="331">

<Paragraph number="1170" type="verses" book="th1">
_ဝိနယဿု မယိ ကင်္ခံ,_  
_အဓိမုစ္စဿု ဗြာဟ္မဏ;_  
_ဒုလ္လဘံ ဒဿနံ ဟောတိ,_  
_သမ္ဗုဒ္ဓါနံ အဘိဏှသော._  

</Paragraph>

</Division>
<Division number="830" book="th1" e="ch" v="19" p="331">

<Paragraph number="1171" type="verses" book="th1">
_ယေသံ ဝေ ဒုလ္လဘော လောကေ,_  
_ပါတုဘာဝေါ အဘိဏှသော;_  
_သောဟံ ဗြာဟ္မဏ ဗုဒ္ဓေါသ္မိ,_  
_သလ္လကတ္တော အနုတ္တရော._  

</Paragraph>

</Division>
<Division number="831" book="th1" e="ch" v="19" p="331">

<Paragraph number="1172" type="verses" book="th1">
_ဗြဟ္မဘူတော အတိတုလော,_  
_မာရသေနပ္ပမဒ္ဒနော;_  
_သဗ္ဗာမိတ္တေ ဝသေ ကတွာ,_  
_မောဒါမိ အကုတောဘယော”._  

</Paragraph>

</Division>
<Division number="832" book="th1" e="ch" v="19" p="331">

<Paragraph number="1173" type="verses" book="th1">
_“ဣဒံ ဘောန္တော နိသာမေထ,_  
_ယထာ ဘာသတိ စက္ခုမာ;_  
_သလ္လကတ္တော မဟာဝီရော,_  
_သီဟောဝ နဒတီ ဝနေ._  

</Paragraph>

</Division>
<Division number="833" book="th1" e="ch" v="19" p="331">

<Paragraph number="1174" type="verses" book="th1">
_ဗြဟ္မဘူတံ အတိတုလံ,_  
_မာရသေနပ္ပမဒ္ဒနံ;_  
_ကော ဒိသွာ နပ္ပသီဒေယျ,_  
_အပိ ကဏှာဘိဇာတိကော._  

</Paragraph>

</Division>
<Division number="834" book="th1" e="ch" v="19" p="331">

<Paragraph number="1175" type="verses" book="th1">
_ယော မံ ဣစ္ဆတိ အနွေတု,_  
_ယော ဝါ နိစ္ဆတိ ဂစ္ဆတု;_  
ဣဓာဟံ ပဗ္ဗဇိဿာမိ,_  
_ဝရပညဿ သန္တိကေ”._  

</Paragraph>

</Division>
<Division number="835" book="th1" e="ch" v="19" p="331">

<Paragraph number="1176" type="verses" book="th1">
_“ဧတဉ္စေ ရုစ္စတိ ဘောတော,_  
_သမ္မာသမ္ဗုဒ္ဓသာသနံ;_  
_မယမ္ပိ ပဗ္ဗဇိဿာမ,_  
_ဝရပညဿ သန္တိကေ”._  

</Paragraph>

</Division>
<Division number="836" book="th1" e="ch" v="19" p="331">

<Paragraph number="1177" type="verses" book="th1">
_“ဗြာဟ္မဏာ တိသတာ ဣမေ,_  
_ယာစန္တိ ပဉ္ဇလီကတာ;_  
_‘ဗြဟ္မစရိယံ စရိဿာမ,_  
_ဘဂဝါ တဝ သန္တိကေ’”._  

</Paragraph>

</Division>
<Division number="837" book="th1" e="ch" v="19" p="331">

<Paragraph number="1178" type="verses" book="th1">
_“သွာက္ခာတံ ဗြဟ္မစရိယံ, __(သေလာတိ ဘဂဝါ)___  
_သန္ဒိဋ္ဌိကမကာလိကံ;_  
_ယတ္ထ အမောဃာ ပဗ္ဗဇ္ဇာ,_  
_အပ္ပမတ္တဿ သိက္ခတော”._  

</Paragraph>

</Division>
<Division number="838" book="th1" e="ch" v="19" p="331">

<Paragraph number="1179" type="verses" book="th1">
_“ယံ တံ သရဏမာဂမှ,_  
ဣတော အဋ္ဌမေ စက္ခုမ;_  
_သတ္တရတ္တေန ဘဂဝါ,_  
_ဒန္တာမှ တဝ သာသနေ._  

</Paragraph>

</Division>
<Division number="839" book="th1" e="ch" v="19" p="332">

<Paragraph number="1180" type="verses" book="th1">
_တုဝံ ဗုဒ္ဓေါ တုဝံ သတ္ထာ,_  
_တုဝံ မာရာဘိဘူ မုနိ;_  
_တုဝံ အနုသယေ ဆေတွာ,_  
_တိဏ္ဏော တာရေသိမံ ပဇံ._  

</Paragraph>

</Division>
<Division number="840" book="th1" e="ch" v="19" p="332">

<Paragraph number="1181" type="verses" book="th1">
ဥပဓီ တေ သမတိက္ကန္တာ,_  
_အာသဝါ တေ ပဒါလိတာ;_  
_သီဟောဝ အနုပါဒါနော,_  
_ပဟီနဘယဘေရဝေါ._  

</Paragraph>

</Division>
<Division number="841" book="th1" e="ch" v="19" p="332">

<Paragraph number="1182" type="verses" book="th1">
_ဘိက္ခဝေါ တိသတာ ဣမေ,_  
_တိဋ္ဌန္တိ ပဉ္ဇလီကတာ;_  
_ပါဒေ ဝီရ ပသာရေဟိ,_  
_နာဂါ ဝန္ဒန္တု သတ္ထုနော”တိ._  


</Paragraph>
</Division>

<Paragraph number="1183" type="center" book="th1">
…  သေလော ထေရော… .
</Paragraph>