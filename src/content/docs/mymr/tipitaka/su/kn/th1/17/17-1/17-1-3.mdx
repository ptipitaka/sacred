---
title: 17.1.3 အာနန္ဒတ္ထေရဂါထာ
tableOfContents: false
sidebar:
  order: 3
type: tipitaka
basket: su
book: th1
review:
  current: review
  updated: '2025-10-20T20:39:46.418455'
  updated_by: ''
  notes: ''
  history:
  - state: review
    date: '2025-10-20T20:39:46.418455'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1017" book="th1" e="ch" v="19" p="346">

<Paragraph number="1368" type="verses" book="th1">
_“ပိသုဏေန စ ကောဓနေန စ,_  
_မစ္ဆရိနာ စ ဝိဘူတနန္ဒိနာ;_  
_သခိတံ န ကရေယျ ပဏ္ဍိတော,_  
_ပါပေါ ကာပုရိသေန သင်္ဂမော._  

</Paragraph>

</Division>
<Division number="1018" book="th1" e="ch" v="19" p="346">

<Paragraph number="1369" type="verses" book="th1">
_သဒ္ဓေန စ ပေသလေန စ,_  
_ပညဝတာ ဗဟုဿုတေန စ;_  
_သခိတံ ကရေယျ ပဏ္ဍိတော,_  
_ဘဒ္ဒေါ သပ္ပုရိသေန သင်္ဂမော._  

</Paragraph>

</Division>
<Division number="1019" book="th1" e="ch" v="19" p="346">

<Paragraph number="1370" type="verses" book="th1">
_ပဿ စိတ္တကတံ ဗိမ္ဗံ,_  
_ …ပေ… _  
_ယဿ နတ္ထိ ဓုဝံ ဌိတိ._  

</Paragraph>

</Division>
<Division number="1020" book="th1" e="ch" v="19" p="346">

<Paragraph number="1371" type="verses" book="th1">
_ပဿ စိတ္တကတံ ဗိမ္ဗံ,_  
_ …ပေ… _  
_ဝတ္ထေဟိ သောဘတိ._  

</Paragraph>

</Division>
<Division number="1021" book="th1" e="ch" v="19" p="347">

<Paragraph number="1372" type="verses" book="th1">
_အလတ္တကကတာ,_  
_ …ပေ… _  
_နော စ ပါရဂဝေသိနော._  

</Paragraph>

</Division>
<Division number="1022" book="th1" e="ch" v="19" p="347">

<Paragraph number="1373" type="verses" book="th1">
_အဋ္ဌပဒကတာ,_  
_ …ပေ… _  
_နော စ ပါရဂဝေသိနော._  

</Paragraph>

</Division>
<Division number="1023" book="th1" e="ch" v="19" p="347">

<Paragraph number="1374" type="verses" book="th1">
_အဉ္ဇနီဝ နဝါ,_  
_ …ပေ… _  
_နော စ ပါရဂဝေသိနော._  

</Paragraph>

</Division>
<Division number="1024" book="th1" e="ch" v="19" p="347">

<Paragraph number="1375" type="verses" book="th1">
_ဗဟုဿုတော စိတ္တကထီ,_  
_ဗုဒ္ဓဿ ပရိစာရကော;_  
_ပန္နဘာရော ဝိသညုတ္တော,_  
_သေယျံ ကပ္ပေတိ ဂေါတမော._  

</Paragraph>

</Division>
<Division number="1025" book="th1" e="ch" v="19" p="347">

<Paragraph number="1376" type="verses" book="th1">
_ခီဏာသဝေါ ဝိသညုတ္တော,_  
_သင်္ဂါတီတော သုနိဗ္ဗုတော;_  
_ဓာရေတိ အန္တိမံ ဒေဟံ,_  
_ဇာတိမရဏပါရဂူ._  

</Paragraph>

</Division>
<Division number="1026" book="th1" e="ch" v="19" p="347">

<Paragraph number="1377" type="verses" book="th1">
_ယသ္မိံ ပတိဋ္ဌိတာ ဓမ္မာ,_  
_ဗုဒ္ဓဿာဒိစ္စဗန္ဓုနော;_  
_နိဗ္ဗာနဂမနေ မဂ္ဂေ,_  
_သောယံ တိဋ္ဌတိ ဂေါတမော._  

</Paragraph>

</Division>
<Division number="1027" book="th1" e="ch" v="19" p="347">

<Paragraph number="1378" type="verses" book="th1">
_ဒွါသီတိ ဗုဒ္ဓတော ဂဏှိံ,_  
_ဒွေ သဟဿာနိ ဘိက္ခုတော;_  
_စတုရာသီတိသဟဿာနိ,_  
_ယေ မေ ဓမ္မာ ပဝတ္တိနော._  

</Paragraph>

</Division>
<Division number="1028" book="th1" e="ch" v="19" p="347">

<Paragraph number="1379" type="verses" book="th1">
_အပ္ပဿုတာယံ ပုရိသော,_  
_ဗလိဗဒ္ဒေါဝ ဇီရတိ;_  
_မံသာနိ တဿ ဝဍ္ဎန္တိ,_  
_ပညာ တဿ န ဝဍ္ဎတိ._  

</Paragraph>

</Division>
<Division number="1029" book="th1" e="ch" v="19" p="347">

<Paragraph number="1380" type="verses" book="th1">
_ဗဟုဿုတော အပ္ပဿုတံ,_  
_ယော သုတေနာတိမညတိ;_  
_အန္ဓော ပဒီပဓာရောဝ,_  
_တထေဝ ပဋိဘာတိ မံ._  

</Paragraph>

</Division>
<Division number="1030" book="th1" e="ch" v="19" p="347">

<Paragraph number="1381" type="verses" book="th1">
_ဗဟုဿုတံ ဥပါသေယျ,_  
_သုတဉ္စ န ဝိနာသယေ;_  
_တံ မူလံ ဗြဟ္မစရိယဿ,_  
_တသ္မာ ဓမ္မဓရော သိယာ._  

</Paragraph>

</Division>
<Division number="1031" book="th1" e="ch" v="19" p="347">

<Paragraph number="1382" type="verses" book="th1">
_ပုဗ္ဗာပရညူ အတ္ထညူ,_  
_နိရုတ္တိပဒကောဝိဒေါ;_  
_သုဂ္ဂဟီတဉ္စ ဂဏှာတိ,_  
_အတ္ထဉ္စောပပရိက္ခတိ._  

</Paragraph>

</Division>
<Division number="1032" book="th1" e="ch" v="19" p="347">

<Paragraph number="1383" type="verses" book="th1">
_ခန္တျာ ဆန္ဒိကတော ဟောတိ,_  
ဥဿဟိတွာ တုလေတိ တံ;_  
_သမယေ သော ပဒဟတိ,_  
_အဇ္ဈတ္တံ သုသမာဟိတော._  

</Paragraph>

</Division>
<Division number="1033" book="th1" e="ch" v="19" p="347">

<Paragraph number="1384" type="verses" book="th1">
_ဗဟုဿုတံ ဓမ္မဓရံ,_  
_သပ္ပညံ ဗုဒ္ဓသာဝကံ;_  
_ဓမ္မဝိညာဏမာကင်္ခံ,_  
_တံ ဘဇေထ တထာဝိဓံ._  

</Paragraph>

</Division>
<Division number="1034" book="th1" e="ch" v="19" p="347">

<Paragraph number="1385" type="verses" book="th1">
_ဗဟုဿုတော ဓမ္မဓရော,_  
_ကောသာရက္ခော မဟေသိနော;_  
_စက္ခု သဗ္ဗဿ လောကဿ,_  
_ပူဇနီယော ဗဟုဿုတော._  

</Paragraph>

</Division>
<Division number="1035" book="th1" e="ch" v="19" p="347">

<Paragraph number="1386" type="verses" book="th1">
_ဓမ္မာရာမော ဓမ္မရတော,_  
_ဓမ္မံ အနုဝိစိန္တယံ;_  
_ဓမ္မံ အနုဿရံ ဘိက္ခု,_  
_သဒ္ဓမ္မာ န ပရိဟာယတိ._  

</Paragraph>

</Division>
<Division number="1036" book="th1" e="ch" v="19" p="348">

<Paragraph number="1387" type="verses" book="th1">
_ကာယမစ္ဆေရဂရုနော,_  
_ဟိယျမာနေ အနုဋ္ဌဟေ;_  
_သရီရသုခဂိဒ္ဓဿ,_  
_ကုတော သမဏဖာသုတာ._  

</Paragraph>

</Division>
<Division number="1037" book="th1" e="ch" v="19" p="348">

<Paragraph number="1388" type="verses" book="th1">
_န ပက္ခန္တိ ဒိသာ သဗ္ဗာ,_  
_ဓမ္မာ န ပဋိဘန္တိ မံ;_  
_ဂတေ ကလျာဏမိတ္တမှိ,_  
_အန္ဓကာရံဝ ခါယတိ._  

</Paragraph>

</Division>
<Division number="1038" book="th1" e="ch" v="19" p="348">

<Paragraph number="1389" type="verses" book="th1">
_အဗ္ဘတီတသဟာယဿ,_  
_အတီတဂတသတ္ထုနော;_  
_နတ္ထိ ဧတာဒိသံ မိတ္တံ,_  
_ယထာ ကာယဂတာ သတိ._  

</Paragraph>

</Division>
<Division number="1039" book="th1" e="ch" v="19" p="348">

<Paragraph number="1390" type="verses" book="th1">
_ယေ ပုရာဏာ အတီတာ တေ,_  
_နဝေဟိ န သမေတိ မေ;_  
_သွဇ္ဇ ဧကောဝ ဈာယာမိ,_  
_ဝဿုပေတောဝ ပက္ခိမာ”._  

</Paragraph>

</Division>
<Division number="1040" book="th1" e="ch" v="19" p="348">

<Paragraph number="1391" type="verses" book="th1">
_“ဒဿနာယ အဘိက္ကန္တေ,_  
_နာနာဝေရဇ္ဇကေ ဗဟူ;_  
_မာ ဝါရယိတ္ထ သောတာရော,_  
_ပဿန္တု သမယော မမံ”._  

</Paragraph>

</Division>
<Division number="1041" book="th1" e="ch" v="19" p="348">

<Paragraph number="1392" type="verses" book="th1">
_“ဒဿနာယ အဘိက္ကန္တေ,_  
_နာနာဝေရဇ္ဇကေ ပုထု;_  
_ကရောတိ သတ္ထာ ဩကာသံ,_  
_န နိဝါရေတိ စက္ခုမာ._  

</Paragraph>

</Division>
<Division number="1042" book="th1" e="ch" v="19" p="348">

<Paragraph number="1393" type="verses" book="th1">
_ပဏ္ဏဝီသတိဝဿာနိ,_  
_သေခဘူတဿ မေ သတော;_  
_န ကာမသညာ ဥပ္ပဇ္ဇိ,_  
_ပဿ ဓမ္မသုဓမ္မတံ._  

</Paragraph>

</Division>
<Division number="1043" book="th1" e="ch" v="19" p="348">

<Paragraph number="1394" type="verses" book="th1">
_ပဏ္ဏဝီသတိဝဿာနိ,_  
_သေခဘူတဿ မေ သတော;_  
_န ဒေါသသညာ ဥပ္ပဇ္ဇိ,_  
_ပဿ ဓမ္မသုဓမ္မတံ._  

</Paragraph>

</Division>
<Division number="1044" book="th1" e="ch" v="19" p="348">

<Paragraph number="1395" type="verses" book="th1">
_ပဏ္ဏဝီသတိဝဿာနိ,_  
_ဘဂဝန္တံ ဥပဋ္ဌဟိံ;_  
_မေတ္တေန ကာယကမ္မေန,_  
_ဆာယာဝ အနပါယိနီ._  

</Paragraph>

</Division>
<Division number="1045" book="th1" e="ch" v="19" p="348">

<Paragraph number="1396" type="verses" book="th1">
_ပဏ္ဏဝီသတိဝဿာနိ,_  
_ဘဂဝန္တံ ဥပဋ္ဌဟိံ;_  
_မေတ္တေန ဝစီကမ္မေန,_  
_ဆာယာဝ အနပါယိနီ._  

</Paragraph>

</Division>
<Division number="1046" book="th1" e="ch" v="19" p="348">

<Paragraph number="1397" type="verses" book="th1">
_ပဏ္ဏဝီသတိဝဿာနိ,_  
_ဘဂဝန္တံ ဥပဋ္ဌဟိံ;_  
_မေတ္တေန မနောကမ္မေန,_  
_ဆာယာဝ အနပါယိနီ._  

</Paragraph>

</Division>
<Division number="1047" book="th1" e="ch" v="19" p="348">

<Paragraph number="1398" type="verses" book="th1">
_ဗုဒ္ဓဿ စင်္ကမန္တဿ,_  
_ပိဋ္ဌိတော အနုစင်္ကမိံ;_  
_ဓမ္မေ ဒေသိယမာနမှိ,_  
_ဉာဏံ မေ ဥဒပဇ္ဇထ._  

</Paragraph>

</Division>
<Division number="1048" book="th1" e="ch" v="19" p="348">

<Paragraph number="1399" type="verses" book="th1">
_အဟံ သကရဏီယောမှိ,_  
_သေခေါ အပ္ပတ္တမာနသော;_  
_သတ္ထု စ ပရိနိဗ္ဗာနံ,_  
_ယော အမှံ အနုကမ္ပကော._  

</Paragraph>

</Division>
<Division number="1049" book="th1" e="ch" v="19" p="349">

<Paragraph number="1400" type="verses" book="th1">
_တဒါသိ ယံ ဘိံသနကံ,_  
_တဒါသိ လောမဟံသနံ;_  
_သဗ္ဗာကာရဝရူပေတေ,_  
_သမ္ဗုဒ္ဓေ ပရိနိဗ္ဗုတေ”._  

</Paragraph>

</Division>
<Division number="1050" book="th1" e="ch" v="19" p="349">

<Paragraph number="1401" type="verses" book="th1">
_“ဗဟုဿုတော ဓမ္မဓရော,_  
_ကောသာရက္ခော မဟေသိနော;_  
_စက္ခု သဗ္ဗဿ လောကဿ,_  
_အာနန္ဒော ပရိနိဗ္ဗုတော._  

</Paragraph>

</Division>
<Division number="1051" book="th1" e="ch" v="19" p="349">

<Paragraph number="1402" type="verses" book="th1">
_ဗဟုဿုတော ဓမ္မဓရော,_  
_ကောသာရက္ခော မဟေသိနော;_  
_စက္ခု သဗ္ဗဿ လောကဿ,_  
_အန္ဓကာရေ တမောနုဒေါ._  

</Paragraph>

</Division>
<Division number="1052" book="th1" e="ch" v="19" p="349">

<Paragraph number="1403" type="verses" book="th1">
_ဂတိမန္တော သတိမန္တော,_  
_ဓိတိမန္တော စ ယော ဣသိ;_  
_သဒ္ဓမ္မဓာရကော ထေရော,_  
_အာနန္ဒော ရတနာကရော”._  

</Paragraph>

</Division>
<Division number="1053" book="th1" e="ch" v="19" p="349">

<Paragraph number="1404" type="verses" book="th1">
_“ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_နတ္ထိ ဒါနိ ပုနဗ္ဘဝေါ”တိ._  


</Paragraph>
</Division>

<Paragraph number="1405" type="center" book="th1">
…  အာနန္ဒော ထေရော… .



</Paragraph>

<Paragraph number="1406" type="center" book="th1">
တိံသနိပါတော နိဋ္ဌိတော.



</Paragraph>

<Paragraph number="1407" type="center" book="th1">
တတြုဒ္ဒါနံ


</Paragraph>

<Paragraph number="1408" type="verses" book="th1">
_ဖုဿော ပတိဿော အာနန္ဒော,_  
_တယောတိမေ ပကိတ္တိတာ;_  
_ဂါထာယော တတ္ထ သင်္ခါတာ,_  
_သတံ ပဉ္စ စ ဥတ္တရီတိ._
</Paragraph>