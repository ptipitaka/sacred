---
title: 1 အရိယသစ္စပ္ပကာသနပဌမဘူမိ
tableOfContents: false
sidebar:
  order: 2
type: tipitaka
basket: su
book: pe
review:
  current: review
  updated: '2025-10-27T21:48:46.768578'
  updated_by: ''
  notes: ''
  history:
  - state: review
    date: '2025-10-27T21:48:46.768578'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />


<Paragraph number="2" type="center" book="pe">
နမော သမ္မာသမ္ဗုဒ္ဓါနံ ပရမတ္ထဒဿီနံ

  
သီလာဒိဂုဏပါရမိပ္ပတ္တာနံ.


</Paragraph>

<Division number="1" book="pe" e="ch" v="27" p="167">

<Paragraph number="3" book="pe">
ဒုဝေ ဟေတူ ဒုဝေ ပစ္စယာ သာဝကဿ သမ္မာဒိဋ္ဌိယာ ဥပ္ပါဒါယ—  ပရတော စ ဃောသော သစ္စာနုသန္ဓိ, အဇ္ဈတ္တဉ္စ ယောနိသော မနသိကာရော. တတ္ထ ကတမော ပရတော ဃောသော? ယာ ပရတော ဒေသနာ ဩဝါဒေါ အနုသာသနီ သစ္စကထာ သစ္စာနုလောမော. စတ္တာရိ သစ္စာနိ—  ဒုက္ခံ သမုဒယော နိရောဓော မဂ္ဂေါ. ဣမေသံ စတုန္နံ သစ္စာနံ ယာ ဒေသနာ သန္ဒဿနာ ဝိဝရဏာ ဝိဘဇနာ ဥတ္တာနီကိရိယာ ပကာသနာ—  အယံ ဝုစ္စတိ သစ္စာနုလောမော ဃောသောတိ.
</Paragraph>

</Division>
<Division number="2" book="pe" e="ch" v="27" p="167">

<Paragraph number="4" book="pe">
တတ္ထ ကတမော အဇ္ဈတ္တံ ယောနိသော မနသိကာရော?
</Paragraph>

<Paragraph number="5" book="pe">
အဇ္ဈတ္တံ ယောနိသော မနသိကာရော နာမ ယော ယထာဒေသိတေ ဓမ္မေ ဗဟိဒ္ဓါ အာရမ္မဏံ အနဘိနီဟရိတွာ ယောနိသော မနသိကာရော—  အယံ ဝုစ္စတိ ယောနိသော မနသိကာရော.
</Paragraph>

<Paragraph number="6" book="pe">
တံအာကာရော ယောနိသော ဒွါရော ဝိဓိ ဥပါယော. ယထာ ပုရိသော သုက္ခေ ကဋ္ဌေ ဝိဂတသ္နေဟေ သုက္ခာယ ဥတ္တရာရဏိယာ ထလေ အဘိမန္ထမာနံ ဘဗ္ဗော ဇောတိဿ အဓိဂမာယ. တံ ကိဿ ဟေတု. ယောနိသော အဂ္ဂိဿ အဓိဂမာယ. ဧဝမေဝဿ ယမိဒံ ဒုက္ခသမုဒယနိရောဓမဂ္ဂါနံ အဝိပရီတဓမ္မဒေသနံ မနသိကရောတိ—  အယံ ဝုစ္စတိ ယောနိသော မနသိကာရော.
</Paragraph>

<Paragraph number="7" book="pe">
ယထာ တိဿော ဥပမာ ပုဗ္ဗေ အဿုတာ စ အဿုတပုဗ္ဗာ စ ပဋိဘန္တိ. ယော ဟိ ကောစိ ကာမေသု အဝီတရာဂေါတိ …ပေ…  ဒုဝေ ဥပမာ အယောနိသော ကာတဗ္ဗာ ပစ္ဆိမေသု ဝုတ္တံ. တတ္ထ ယော စ ပရတော ဃောသော ယော စ အဇ္ဈတ္တံ ယောနိသော မနသိကာရော—  ဣမေ ဒွေ ပစ္စယာ. ပရတော ဃောသေန ယာ ဥပ္ပဇ္ဇတိ ပညာ—  အယံ ဝုစ္စတိ သုတမယီ ပညာ. ယာ အဇ္ဈတ္တံ ယောနိသော မနသိကာရေန ဥပ္ပဇ္ဇတိ ပညာ—  အယံ ဝုစ္စတိ စိန္တာမယီ ပညာတိ. ဣမာ ဒွေ ပညာ ဝေဒိတဗ္ဗာ. ပုရိမကာ စ ဒွေ ပစ္စယာ. ဣမေ ဒွေ ဟေတူ ဒွေ ပစ္စယာ သာဝကဿ သမ္မာဒိဋ္ဌိယာ ဥပ္ပါဒါယ.
</Paragraph>

</Division>
<Division number="3" book="pe" e="ch" v="27" p="168">

<Paragraph number="8" book="pe">
တတ္ထ ပရတော ဃောသဿ သစ္စာနုသန္ဓိဿ ဒေသိတဿ အတ္ထံ အဝိဇာနန္တော အတ္ထပ္ပဋိသံဝေဒီ ဘဝိဿတီတိ နေတံ ဌာနံ ဝိဇ္ဇတိ. န စ အတ္ထပ္ပဋိသံဝေဒီ ယောနိသော မနသိကရိဿတီတိ နေတံ ဌာနံ ဝိဇ္ဇတိ. ပရတော ဃောသဿ သစ္စာနုသန္ဓိဿ ဒေသိတဿ အတ္ထံ ဝိဇာနန္တော အတ္ထပ္ပဋိသံဝေဒီ ဘဝိဿတီတိ ဌာနမေတံ ဝိဇ္ဇတိ. အတ္ထပ္ပဋိသံဝေဒီ စ ယောနိသော မနသိကရိဿတီတိ ဌာနမေတံ ဝိဇ္ဇတိ. ဧသ ဟေတု ဧတံ အာရမ္မဏံ ဧသော ဥပါယော သာဝကဿ နိယျာနဿ, နတ္ထညော. သောယံ န စ သုတ္တဿ အတ္ထဝိဇာနနာယ သဟ ယုတ္တော နာပိ ဃောသာနုယောဂေန ပရတော ဃောသဿ အတ္ထံ အဝိဇာနန္တေန သက္ကာ ဥတ္တရိ မနုဿဓမ္မံ အလမရိယဉာဏဒဿနံ အဓိဂန္တုံ, တသ္မာ နိဗ္ဗာယိတုကာမေန သုတမယေန အတ္ထာ ပရိယေသိတဗ္ဗာ. တတ္ထ ပရိယေသနာယ အယံ အနုပုဗ္ဗီ ဘဝတိ သောဠသ ဟာရာ, ပဉ္စ နယာ, အဋ္ဌာရသ မူလပဒါနိ.

</Paragraph>
</Division>

<Paragraph number="9" type="center" book="pe">
တတ္ထာယံ ဥဒ္ဒါနဂါထာ


</Paragraph>

<Paragraph number="10" type="verses" book="pe">
_သောဠသဟာရာ နေတ္တီ,_  
_ပဉ္စနယာ သာသနဿ ပရိယေဋ္ဌိ;_  
_အဋ္ဌာရသမူလပဒါ,_  
_ကစ္စာယနဂေါတ္တနိဒ္ဒိဋ္ဌာ._  

</Paragraph>

<Division number="4" book="pe" e="ch" v="27" p="168">

<Paragraph number="11" book="pe">
တတ္ထ ကတမေ <Emphasis>သောဠသဟာရာ</Emphasis>?
</Paragraph>

<Paragraph number="12" book="pe">
ဒေသနာ ဝိစယော ယုတ္တိ ပဒဋ္ဌာနံ လက္ခဏံ စတုဗျူဟော အာဝဋ္ဋော ဝိဘတ္တိ ပရိဝတ္တနော ဝေဝစနော ပညတ္တိ ဩတရဏော သောဓနော အဓိဋ္ဌာနော ပရိက္ခာရော သမာရောပနော—  ဣမေ သောဠသ ဟာရာ.

</Paragraph>
</Division>

<Paragraph number="13" type="center" book="pe">
တတ္ထ ဥဒ္ဒါနဂါထာ


</Paragraph>

<Paragraph number="14" type="verses" book="pe">
_ဒေသနာ ဝိစယော ယုတ္တိ,_  
_ပဒဋ္ဌာနော စ လက္ခဏော;_  
_စတုဗျူဟော စ အာဝဋ္ဋော,_  
_ဝိဘတ္တိ ပရိဝတ္တနော._  

</Paragraph>

<Paragraph number="15" type="verses" book="pe">
_ဝေဝစနော စ ပညတ္တိ,_  
_ဩတရဏော စ သောဓနော;_  
_အဓိဋ္ဌာနော ပရိက္ခာရော,_  
_သမာရောပနော သောဠသော._  

</Paragraph>

<Division number="5" book="pe" e="ch" v="27" p="169">

<Paragraph number="16" book="pe">
တတ္ထ ကတမေ <Emphasis>ပဉ္စ နယာ</Emphasis>?
</Paragraph>

<Paragraph number="17" book="pe">
နန္ဒိယာဝဋ္ဋော တိပုက္ခလော သီဟဝိက္ကီဠိတော ဒိသာလောစနော အင်္ကုသောတိ.

</Paragraph>
</Division>

<Paragraph number="18" type="center" book="pe">
တတ္ထ ဥဒ္ဒါနဂါထာ


</Paragraph>

<Paragraph number="19" type="verses" book="pe">
_ပဌမော နန္ဒိယာဝဋ္ဋော,_  
_ဒုတိယော စ တိပုက္ခလော;_  
_သီဟဝိက္ကီဠိတော နာမ,_  
_တတိယော ဟောတိ သော နယော._  

</Paragraph>

<Paragraph number="20" type="verses" book="pe">
_ဒိသာလောစနမာဟံသု,_  
_စတုတ္ထော နယလဉ္ဇကော;_  
_ပဉ္စမော အင်္ကုသော နာမ,_  
_သဗ္ဗေ ပဉ္စ နယာ ဂတာ._  

</Paragraph>

<Division number="6" book="pe" e="ch" v="27" p="169">

<Paragraph number="21" book="pe">
တတ္ထ ကတမာနိ <Emphasis>အဋ္ဌာရသ မူလပဒါနိ</Emphasis>?
</Paragraph>

<Paragraph number="22" book="pe">
အဝိဇ္ဇာ တဏှာ လောဘော ဒေါသော မောဟော သုဘသညာ သုခသညာ နိစ္စသညာ အတ္တသညာ သမထော ဝိပဿနာ အလောဘော အဒေါသော အမောဟော အသုဘသညာ ဒုက္ခသညာ အနိစ္စသညာ အနတ္တသညာ, ဣမာနိ အဋ္ဌာရသ မူလပဒါနိ. တတ္ထ နဝ ပဒါနိ အကုသလာနိ ယတ္ထ သဗ္ဗံ အကုသလံ သမောသရတိ. နဝ ပဒါနိ ကုသလာနိ ယတ္ထ သဗ္ဗံ ကုသလံ သမောသရတိ.
</Paragraph>

<Paragraph number="23" book="pe">
ကတမာနိ နဝ ပဒါနိ အကုသလာနိ ယတ္ထ သဗ္ဗံ အကုသလံ သမောသရတိ?
</Paragraph>

<Paragraph number="24" book="pe">
အဝိဇ္ဇာ ယာဝ အတ္တသညာ, ဣမာနိ နဝ ပဒါနိ အကုသလာနိ, ယတ္ထ သဗ္ဗံ အကုသလံ သမောသရတိ.
</Paragraph>

<Paragraph number="25" book="pe">
ကတမာနိ နဝ ပဒါနိ ကုသလာနိ ယတ္ထ သဗ္ဗံ ကုသလံ သမောသရတိ?
</Paragraph>

<Paragraph number="26" book="pe">
သမထော ယာဝ အနတ္တသညာ, ဣမာနိ နဝ ပဒါနိ ကုသလာနိ ယတ္ထ သဗ္ဗံ ကုသလံ သမောသရတိ. ဣမာနိ အဋ္ဌာရသ မူလပဒါနိ.

</Paragraph>
</Division>

<Paragraph number="27" type="center" book="pe">
တတ္ထ ဣမာ ဥဒ္ဒါနဂါထာ


</Paragraph>

<Paragraph number="28" type="verses" book="pe">
_တဏှာ စ အဝိဇ္ဇာ လောဘော,_  
_ဒေါသော တထေဝ မောဟော စ;_  
_စတ္တာရော စ ဝိပလ္လာသာ,_  
_ကိလေသဘူမိ နဝ ပဒါနိ._  

</Paragraph>

<Paragraph number="29" type="verses" book="pe">
_ယေ စ သတိပဋ္ဌာနာ သမထော,_  
_ဝိပဿနာ ကုသလမူလံ;_  
_ဧတံ သဗ္ဗံ ကုသလံ,_  
ဣန္ဒြိယဘူမိ နဝပဒါနိ._  

</Paragraph>

<Paragraph number="30" type="verses" book="pe">
_သဗ္ဗံ ကုသလံ နဝဟိ ပဒေဟိ ယုဇ္ဇတိ,_  
_နဝဟိ စေဝ အကုသလံ;_  
_ဧကကေ နဝ မူလပဒါနိ,_  
ဥဘယတော အဋ္ဌာရသ မူလပဒါနိ._  

</Paragraph>

<Paragraph number="31" book="pe">
ဣမေသံ အဋ္ဌာရသန္နံ မူလပဒါနံ ယာနိ နဝ ပဒါနိ အကုသလာနိ, အယံ ဒုက္ခသမုဒယော; ယာနိ နဝ ပဒါနိ ကုသလာနိ, အယံ ဒုက္ခနိရောဓဂါမိနီ ပဋိပဒါ. ဣတိ သမုဒယဿ ဒုက္ခံ ဖလံ, ဒုက္ခနိရောဓဂါမိနိယာ ပဋိပဒါယ နိရောဓံ ဖလံ. ဣမာနိ စတ္တာရိ အရိယသစ္စာနိ ဘဂဝတာ ဗာရာဏသိယံ ဒေသိတာနိ.
</Paragraph>

<Division number="7" book="pe" e="ch" v="27" p="170">

<Paragraph number="32" book="pe">
တတ္ထ ဒုက္ခဿ အရိယသစ္စဿ အပရိမာဏာနိ အက္ခရာနိ ပဒါနိ ဗျဉ္ဇနာနိ အာကာရာနိ နိရုတ္တိယော နိဒ္ဒေသာ ဒေသိတာ ဧတဿေဝတ္ထဿ သင်္ကာသနာယ ပကာသနာယ ဝိဝရဏာယ ဝိဘဇနာယ ဥတ္တာနီကမ္မတာယ ပညာပနာယာတိ. ယာ ဧဝံ သဗ္ဗေသံ သစ္စာနံ ဣတိ ဧကမေကံ သစ္စံ အပရိမာဏေဟိ အက္ခရပဒဗျဉ္ဇနအာကာရနိရုတ္တိနိဒ္ဒေသေဟိ ပရိယေသိတဗ္ဗံ, တဉ္စ ဗျဉ္ဇနံ အတ္ထပုထုတ္တေန ပန အတ္ထေဝ ဗျဉ္ဇနပုထုတ္တေန.
</Paragraph>

<Paragraph number="33" book="pe">
ယော ဟိ ကောစိ သမဏော ဝါ ဗြာဟ္မဏော ဝါ ဧဝံ ဝဒေယျ “အဟံ ဣဒံ ဒုက္ခံ ပစ္စက္ခာယ အညံ ဒုက္ခံ ပညပေဿာမီ”တိ တဿ တံ ဝါစာဝတ္ထုကမေဝဿ ပုစ္ဆိတော စ န သမ္ပာယိဿတိ. ဧဝံ သစ္စာနိ. ယဉ္စ ရတ္တိံ ဘဂဝါ အဘိသမ္ဗုဒ္ဓေါ, ယဉ္စ ရတ္တိံ အနုပါဒါယ ပရိနိဗ္ဗုတော, ဧတ္ထန္တရေ ယံ ကိဉ္စိ ဘဂဝတာ ဘာသိတံ သုတ္တံ ဂေယျံ ဝေယျာကရဏံ ဂါထာ ဥဒါနံ ဣတိဝုတ္တကံ ဇာတကံ အဗ္ဘုတဓမ္မံ ဝေဒလ္လံ, သဗ္ဗံ တံ ဓမ္မစက္ကံ ပဝတ္တိတံ. န ကိဉ္စိ ဗုဒ္ဓါနံ ဘဂဝန္တာနံ ဓမ္မဒေသနာယ ဓမ္မစက္ကတော ဗဟိဒ္ဓါ, တဿ သဗ္ဗံ သုတ္တံ အရိယဓမ္မေသု ပရိယေသိတဗ္ဗံ. တတ္ထ ပရိဂ္ဂဏှနာယ အာလောကသဘာနိ စတ္တာရိ အရိယသစ္စာနိ ထာဝရာနိ ဣမာနိ.
</Paragraph>

<Paragraph number="34" book="pe">
တတ္ထ ကတမံ <Emphasis>ဒုက္ခံ</Emphasis>? ဇာတိ ဇရာ ဗျာဓိ မရဏံ သံခိတ္တေန ပဉ္စုပါဒါနက္ခန္ဓာ ဒုက္ခာ. တတ္ထာယံ လက္ခဏနိဒ္ဒေသော, ပါတုဘာဝလက္ခဏာ ဇာတိ, ပရိပါကလက္ခဏာ ဇရာ, ဒုက္ခဒုက္ခတာလက္ခဏော ဗျာဓိ, စုတိလက္ခဏံ မရဏံ, ပိယဝိပ္ပယောဂဝိပရိဏာမပရိတာပနလက္ခဏော သောကော, လာလပ္ပနလက္ခဏော ပရိဒေဝေါ, ကာယသမ္ပီဠနလက္ခဏံ ဒုက္ခံ, စိတ္တသမ္ပီဠနလက္ခဏံ ဒေါမနဿံ, ကိလေသပရိဒဟနလက္ခဏော ဥပါယာသော, အမနာပသမောဓာနလက္ခဏော အပ္ပိယသမ္ပယောဂေါ, မနာပဝိနာဘာဝလက္ခဏော ပိယဝိပ္ပယောဂေါ, အဓိပ္ပါယဝိဝတ္တနလက္ခဏော အလာဘော, အပရိညာလက္ခဏာ ပဉ္စုပါဒါနက္ခန္ဓာ, ပရိပါကစုတိလက္ခဏံ ဇရာမရဏံ, ပါတုဘာဝစုတိလက္ခဏံ စုတောပပတ္တိ, ပဋိသန္ဓိနိဗ္ဗတ္တနလက္ခဏော သမုဒယော, သမုဒယပရိဇဟနလက္ခဏော နိရောဓော, အနုသယသမုစ္ဆေဒလက္ခဏော မဂ္ဂေါ. ဗျာဓိလက္ခဏံ ဒုက္ခံ, သဉ္ဇာနနလက္ခဏော သမုဒယော, နိယျာနိကလက္ခဏော မဂ္ဂေါ, သန္တိလက္ခဏော နိရောဓော. အပ္ပဋိသန္ဓိဘာဝနိရောဓလက္ခဏာ အနုပါဒိသေသာ နိဗ္ဗာနဓာတု, ဒုက္ခဉ္စ သမုဒယော စ, ဒုက္ခဉ္စ နိရောဓော စ, ဒုက္ခဉ္စ မဂ္ဂေါ စ, သမုဒယော စ ဒုက္ခဉ္စ, သမုဒယော စ နိရောဓော စ, သမုဒယော စ မဂ္ဂေါ စ, နိရောဓော စ သမုဒယော စ, နိရောဓော စ ဒုက္ခဉ္စ, နိရောဓော စ မဂ္ဂေါ စ, မဂ္ဂေါ စ နိရောဓော စ, မဂ္ဂေါ စ သမုဒယော စ, မဂ္ဂေါ စ ဒုက္ခဉ္စ.
</Paragraph>

</Division>
<Division number="8" book="pe" e="ch" v="27" p="171">

<Paragraph number="35" book="pe">
တတ္ထိမာနိ သုတ္တာနိ.
</Paragraph>

<Paragraph number="36" type="verses" book="pe">
_“ယမေကရတ္တိံ ပဌမံ,_  
_ဂဗ္ဘေ ဝသတိ မာဏဝေါ;_  
_အဗ္ဘုဋ္ဌိတောဝ သော ယာတိ,_  
_သ ဂစ္ဆံ န နိဝတ္တတီ”တိ._  

</Paragraph>

<Paragraph number="37" book="pe">
အဋ္ဌိမာ, အာနန္ဒ, ဒါနူပပတ္တိယော ဧကုတ္တရိကေ သုတ္တံ—  အယံ ဇာတိ.
</Paragraph>

<Paragraph number="38" book="pe">
တတ္ထ ကတမာ ဇရာ?
</Paragraph>

<Paragraph number="39" type="verses" book="pe">
_“အစရိတွာ ဗြဟ္မစရိယံ,_  
_အလဒ္ဓါ ယောဗ္ဗနေ ဓနံ;_  
_ဇိဏ္ဏကောဉ္စာဝ ဈာယန္တိ,_  
_ခီဏမစ္ဆေဝ ပလ္လလေ”._  

</Paragraph>

<Paragraph number="40" book="pe">
ပဉ္စ ပုဗ္ဗနိမိတ္တာနိ ဒေဝေသု—  အယံ ဇရာ.
</Paragraph>

<Paragraph number="41" book="pe">
တတ္ထ ကတမော ဗျာဓိ?
</Paragraph>

<Paragraph number="42" type="verses" book="pe">
_သာမံ တေန ကုတော ရာဇ,_  
_တုဝမ္ပိ ဇရာယန္တိ ဝေဒေသိ;_  
_ခတ္တိယ ကမ္မဿ ဖလော,_  
_လောကော န ဟိ ကမ္မံ ပနယတိ._  

</Paragraph>

<Paragraph number="43" book="pe">
တယော ဂိလာနာ—  အယံ ဗျာဓိ.
</Paragraph>

<Paragraph number="44" book="pe">
တတ္ထ ကတမံ မရဏံ?
</Paragraph>

<Paragraph number="45" type="verses" book="pe">
_ယထာပိ ကုမ္ဘကာရဿ,_  
_ကတံ မတ္တိကဘာဇနံ;_  
_ခုဒ္ဒကဉ္စ မဟန္တဉ္စ,_  
_ယံ ပက္ကံ ယဉ္စ အာမကံ;_  
_သဗ္ဗံ ဘေဒနပရိယန္တံ,_  
_ဧဝံ မစ္စာန ဇီဝိတံ._  

</Paragraph>

<Paragraph number="46" type="verses" book="pe">
_မမာယိတေ ပဿထ ဖန္ဒမာနေ,_  
_မစ္ဆေဝ အပ္ပေါဒကေ ခီဏသောတေ;_  
_ဧတမ္ပိ ဒိသွာ အမမော စရေယျ,_  
_ဘဝေသု အာသတ္တိမကုဗ္ဗမာနော._  

</Paragraph>

<Paragraph number="47" book="pe">
ဥဒကပ္ပနသုတ္တံ—  ဣဒံ မရဏံ.
</Paragraph>

<Paragraph number="48" book="pe">
တတ္ထ ကတမော သောကော?
</Paragraph>

<Paragraph number="49" type="verses" book="pe">
ဣဓ သောစတိ ပေစ္စ သောစတိ,_  
_ပါပကာရီ ဥဘယတ္ထ သောစတိ;_  
_သော သောစတိ သော ဝိဟညတိ,_  
_ဒိသွာ ကမ္မကိလိဋ္ဌမတ္တနော._  

</Paragraph>

<Paragraph number="50" book="pe">
တီဏိ ဒုစ္စရိတာနိ—  အယံ သောကော.
</Paragraph>

<Paragraph number="51" book="pe">
တတ္ထ ကတမော ပရိဒေဝေါ?
</Paragraph>

<Paragraph number="52" type="verses" book="pe">
_ကာမေသု ဂိဒ္ဓါ ပသုတာ ပမူဠှာ,_  
_အဝဒါနိယာ တေ ဝိသမေ နိဝိဋ္ဌာ;_  
_ဒုက္ခူပနီတာ ပရိဒေဝယန္တိ,_  
_ကိံသု ဘဝိဿာမ ဣတော စုတာသေ._  

</Paragraph>

<Paragraph number="53" book="pe">
တိဿော ဝိပတ္တိယော—  အယံ ပရိဒေဝေါ.
</Paragraph>

<Paragraph number="54" book="pe">
တတ္ထ ကတမံ ဒုက္ခံ?
</Paragraph>

<Paragraph number="55" type="verses" book="pe">
_သတံ အာသိ အယောသင်္ကူ,_  
_သဗ္ဗေ ပစ္စတ္တဝေဒနာ;_  
_ဇလိတာ ဇာတဝေဒါဝ,_  
_အစ္စိသံဃသမာကုလာ._  

</Paragraph>

<Paragraph number="56" book="pe">
မဟာ ဝတ သော ပရိဠာဟော သံယုတ္တကေ သုတ္တံ သစ္စသံယုတ္တေသု—  ဣဒံ ဒုက္ခံ.
</Paragraph>

<Paragraph number="57" book="pe">
တတ္ထ ကတမံ ဒေါမနဿံ?
</Paragraph>

<Paragraph number="58" type="verses" book="pe">
_သင်္ကပ္ပေဟိ ပရေတော သော,_  
_ကပဏော ဝိယ ဈာယတိ;_  
_သုတွာ ပရေသံ နိဂ္ဃေါသံ,_  
_မင်္ကု ဟောတိ တထာဝိဓော._  

</Paragraph>

<Paragraph number="59" book="pe">
ဒွေမေ တပနီယာ ဓမ္မာ—  ဣဒံ ဒေါမနဿံ.
</Paragraph>

<Paragraph number="60" book="pe">
တတ္ထ ကတမော ဥပါယာသော?
</Paragraph>

<Paragraph number="61" type="verses" book="pe">
_ကမ္မာရာနံ ယထာ ဥက္ကာ,_  
_အန္တော ဍယှတိ နော ဗဟိ;_  
_ဧဝံ ဍယှတိ မေ ဟဒယံ,_  
_သုတွာ နိဗ္ဗတ္တမမ္ဗုဇံ._  

</Paragraph>

<Paragraph number="62" book="pe">
တယော အဂ္ဂီ—  အယံ ဥပါယာသော.
</Paragraph>

<Paragraph number="63" book="pe">
တတ္ထ ကတမော အပ္ပိယသမ္ပယောဂေါ?
</Paragraph>

<Paragraph number="64" type="verses" book="pe">
_အယသာဝ မလံ သမုဋ္ဌိတံ,_  
_တတုဋ္ဌာယ တမေဝ ခါဒတိ;_  
_ဧဝံ အတိဓောနစာရိနံ,_  
_သာနိ ကမ္မာနိ နယန္တိ ဒုဂ္ဂတိံ._  

</Paragraph>

<Paragraph number="65" book="pe">
ဒွေမေ တထာဂတံ အဗ္ဘာစိက္ခန္တိ, ဧကုတ္တရိကေ သုတ္တံ ဒုကေသု—  အယံ အပ္ပိယသမ္ပယောဂေါ.
</Paragraph>

<Paragraph number="66" book="pe">
တတ္ထ ကတမော ပိယဝိပ္ပယောဂေါ?
</Paragraph>

<Paragraph number="67" type="verses" book="pe">
_သုပိနေန ယထာပိ သင်္ဂတံ,_  
_ပဋိဗုဒ္ဓေါ ပုရိသော န ပဿတိ;_  
_ဧဝမ္ပိ ပိယာယိတံ ဇနံ,_  
_ပေတံ ကာလင်္ကတံ န ပဿတိ._  

</Paragraph>

<Paragraph number="68" book="pe">
တေ ဒေဝါ စဝနဓမ္မံ ဝိဒိတွာ တီဟိ ဝါစာဟိ အနုသာသန္တိ. အယံ ပိယဝိပ္ပယောဂေါ.
</Paragraph>

<Paragraph number="69" type="verses" book="pe">
_ယမ္ပိစ္ဆံ န လဘတိ,_  
_တိဿော မာရဓီတရော;_  
_တဿ စေ ကာမယာနဿ,_  
_ဆန္ဒဇာတဿ ဇန္တုနော;_  
_တေ ကာမာ ပရိဟာယန္တိ,_  
_သလ္လဝိဒ္ဓေါဝ ရုပ္ပတိ._  

</Paragraph>

<Paragraph number="70" book="pe">
သံခိတ္တေန ပဉ္စုပါဒါနက္ခန္ဓာ ဒုက္ခာ.
</Paragraph>

<Paragraph number="71" type="verses" book="pe">
_စက္ခု သောတဉ္စ ဃာနဉ္စ,_  
_ဇိဝှါ ကာယော တတော မနံ;_  
_ဧတေ လောကာမိသာ ဃောရာ,_  
_ယတ္ထ သတ္တာ ပုထုဇ္ဇနာ._  

</Paragraph>

<Paragraph number="72" book="pe">
ပဉ္စိမေ ဘိက္ခဝေ ခန္ဓာ—  ဣဒံ ဒုက္ခံ.
</Paragraph>

<Paragraph number="73" book="pe">
တတ္ထ ကတမာ ဇရာ စ မရဏဉ္စ?
</Paragraph>

<Paragraph number="74" type="verses" book="pe">
_အပ္ပံ ဝတ ဇီဝိတံ ဣဒံ,_  
_ဩရံ ဝဿသတာပိ မီယတေ;_  
_အထ ဝါပိ အကိစ္ဆံ ဇီဝိတံ,_  
_အထ ခေါ သော ဇရသာပိ မီယတေ._  

</Paragraph>

<Paragraph number="75" book="pe">
သံယုတ္တကေ ပသေနဒိသံယုတ္တကေ သုတ္တံ အယျိကာ မေ ကာလင်္ကတာ—  အယံ ဇရာ စ မရဏဉ္စ.
</Paragraph>

<Paragraph number="76" book="pe">
တတ္ထ ကတမာ စုတိ စ ဥပပတ္တိ စ?
</Paragraph>

<Paragraph number="77" type="verses" book="pe">
_“သဗ္ဗေ သတ္တာ မရိဿန္တိ,_  
_မရဏန္တံ ဟိ ဇီဝိတံ;_  
_ယထာကမ္မံ ဂမိဿန္တိ,_  
_အတ္တကမ္မဖလူပဂါ”တိ.—_  

</Paragraph>

<Paragraph number="78" book="pe">
အယံ စုတိ စ ဥပပတ္တိ စ.
</Paragraph>

<Paragraph number="79" book="pe">
ဣမေဟိ သုတ္တေဟိ ဧကသဒိသေဟိ စ အညေဟိ နဝဝိဓံ သုတ္တံ တံ အနုပဝိဋ္ဌေဟိ လက္ခဏတော ဒုက္ခံ ဉတွာ သာဓာရဏဉ္စ အသာဓာရဏဉ္စ ဒုက္ခံ အရိယသစ္စံ နိဒ္ဒိသိတဗ္ဗံ. ဂါထာဟိ ဂါထာ အနုမိနိတဗ္ဗာ, ဗျာကရဏေဟိ ဝါ ဗျာကရဏံ—  ဣဒံ ဒုက္ခံ.
</Paragraph>

</Division>
<Division number="9" book="pe" e="ch" v="27" p="174">

<Paragraph number="80" book="pe">
တတ္ထ ကတမော <Emphasis>ဒုက္ခသမုဒယော</Emphasis>?
</Paragraph>

<Paragraph number="81" type="verses" book="pe">
_ကာမေသု သတ္တာ ကာမသင်္ဂသတ္တာ,_  
_သံယောဇနေ ဝဇ္ဇမပဿမာနာ;_  
_န ဟိ ဇာတု သံယောဇနသင်္ဂသတ္တာ,_  
_ဩဃံ တရေယျုံ ဝိပုလံ မဟန္တံ._  

</Paragraph>

<Paragraph number="82" book="pe">
စတ္တာရော အာသဝါ သုတ္တံ—  အယံ ဒုက္ခသမုဒယော.
</Paragraph>

<Paragraph number="83" book="pe">
တတ္ထ ကတမော <Emphasis>ဒုက္ခနိရောဓော</Emphasis>?
</Paragraph>

<Paragraph number="84" type="verses" book="pe">
_ယမှိ န မာယာ ဝသတီ န မာနော,_  
_ယော ဝီတလောဘော အမမော နိရာသော;_  
_ပနုဏ္ဏကောဓော အဘိနိဗ္ဗုတတ္တော,_  
_သော ဗြာဟ္မဏော သော သမဏော သ ဘိက္ခု._  

</Paragraph>

<Paragraph number="85" book="pe">
ဒွေမာ ဝိမုတ္တိယော, ရာဂဝိရာဂါ စ စေတောဝိမုတ္တိ; အဝိဇ္ဇာဝိရာဂါ စ ပညာဝိမုတ္တိ—  အယံ နိရောဓော.
</Paragraph>

<Paragraph number="86" book="pe">
တတ္ထ ကတမော <Emphasis>မဂ္ဂေါ</Emphasis>?
</Paragraph>

<Paragraph number="87" type="verses" book="pe">
_ဧသေဝ မဂ္ဂေါ နတ္ထညော,_  
_ဒဿနဿ ဝိသုဒ္ဓိယာ;_  
_အရိယော အဋ္ဌင်္ဂိကော မဂ္ဂေါ,_  
_မာရဿေတံ ပမောဟနံ._  

</Paragraph>

<Paragraph number="88" book="pe">
သတ္တိမေ, ဘိက္ခဝေ, ဗောဇ္ဈင်္ဂါ—  အယံ မဂ္ဂေါ.
</Paragraph>

<Paragraph number="89" book="pe">
တတ္ထ ကတမာနိ <Emphasis>စတ္တာရိ အရိယသစ္စာနိ</Emphasis>?
</Paragraph>

<Paragraph number="90" type="verses" book="pe">
_“ယေ ဓမ္မာ ဟေတုပ္ပဘဝါ,_  
_တေသံ ဟေတုံ တထာဂတော အာဟ;_  
_တေသဉ္စ ယော နိရောဓော,_  
_ဧဝံဝါဒီ မဟာသမဏော”တိ._  

</Paragraph>

<Paragraph number="91" book="pe">
ဟေတုပ္ပဘဝါ ဓမ္မာ ဒုက္ခံ, ဟေတုသမုဒယော, ယံ ဘဂဝတော ဝစနံ. အယံ ဓမ္မော ယော နိရောဓော, ယေ ဟိ ကေစိ သံယောဇနိယေသု ဓမ္မေသု အဿဒါနုပဿိနော ဝိဟရန္တိ. ကိလေသာ တဏှာ ပဝဍ္ဎတိ, တဏှာပစ္စယာ ဥပါဒါနံ …ပေ…  ဧဝမေတဿ ကေဝလဿ ဒုက္ခက္ခန္ဓဿ သမုဒယော ဟောတိ. တတ္ထ ယံ သံယောဇနံ—  အယံ သမုဒယော. ယေ သံယောဇနိယာ ဓမ္မာ ယေ စ သောကပရိဒေဝဒုက္ခဒေါမနဿုပါယာသာ သမ္ဘဝန္တိ—  ဣဒံ ဒုက္ခံ. ယာ သံယောဇနိယေသု ဓမ္မေသု အာဒီနဝါနုပဿနာ—  အယံ မဂ္ဂေါ. ပရိမုစ္စတိ ဇာတိယာ ဇရာယ ဗျာဓီဟိ မရဏေဟိ သောကေဟိ ပရိဒေဝေဟိ ယာဝ ဥပါယာသေဟိ—  ဣဒံ နိဗ္ဗာနံ. ဣမာနိ စတ္တာရိ သစ္စာနိ.
</Paragraph>

<Paragraph number="92" book="pe">
တတ္ထ ကတမာ <Emphasis>အနုပါဒိသေသာ နိဗ္ဗာနဓာတု</Emphasis>?
</Paragraph>

<Paragraph number="93" type="verses" book="pe">
_အတ္ထင်္ဂတဿ န ပမာဏမတ္ထိ,_  
_တံ ဟိ ဝါ နတ္ထိ ယေန နံ ပညပေယျ;_  
_သဗ္ဗသင်္ဂါနံ သမူဟတတ္တာ ဝိဒူ,_  
_သိတာ ဝါဒသတဿု သဗ္ဗေ._  


</Paragraph>
</Division>

<Paragraph number="94" type="center" book="pe">
သံယုတ္တကေ ဂေါဓိကသံယုတ္တံ.


</Paragraph>

<Paragraph number="95" book="pe">
ဣမာနိ <Emphasis>အသာဓာရဏာနိ သုတ္တာနိ</Emphasis>. ယဟိံ ယဟိံ သစ္စာနိ နိဒ္ဒိဋ္ဌာနိ, တဟိံ တဟိံ သစ္စလက္ခဏတော ဩတာရေတွာ အပရိမာဏေဟိ ဗျဉ္ဇနေဟိ သော အတ္ထော ပရိယေသိတဗ္ဗော. တတ္ထ အတ္ထာနုပရိဝတ္တိ ဗျဉ္ဇနေန ပုန ဗျဉ္ဇနာနုပရိဝတ္တိ အတ္ထေန တဿ ဧကမေကဿ အပရိမာဏာနိ ဗျဉ္ဇနာနိ ဣမေဟိ သုတ္တေဟိ ယထာနိက္ခိတ္တေဟိ စတ္တာရိ အရိယသစ္စာနိ နိဒ္ဒိသိတဗ္ဗာနိ. ပဉ္စနိကာယေ အနုပဝိဋ္ဌာဟိ ဂါထာဟိ ဂါထာ အနုမိနိတဗ္ဗာ, ဗျာကရဏေန ဗျာကရဏံ. ဣမာနိ အသာဓာရဏာနိ သုတ္တာနိ.

</Paragraph>

<Paragraph number="96" type="center" book="pe">
တေသံ ဣမာ ဥဒ္ဒါနဂါထာ


</Paragraph>

<Paragraph number="97" type="verses" book="pe">
_ယမေကရတ္တိံ ပဌမံ,_  
_အဋ္ဌ ဒါနူပပတ္တိယော;_  
_ပဉ္စ ပုဗ္ဗနိမိတ္တာနိ,_  
_ခီဏမစ္ဆံဝ ပလ္လလံ._  

</Paragraph>

<Paragraph number="98" type="verses" book="pe">
_သာမံ တေန ကုတော ရာဇ,_  
_တယော ဒေဝါ ဂိလာနကာ;_  
_ယထာပိ ကုမ္ဘကာရဿ,_  
_ယထာ နဒိဒကပ္ပနံ._  

</Paragraph>

<Paragraph number="99" type="verses" book="pe">
ဣဓ သောစတိ ပေစ္စ သောစတိ,_  
_တီဏိ ဒုစ္စရိတာနိ စ;_  
_ကာမေသု ဂိဒ္ဓါ ပသုတာ,_  
_ယာဝ တိဿော ဝိပတ္တိယော._  

</Paragraph>

<Paragraph number="100" type="verses" book="pe">
_သတံ အာသိ အယောသင်္ကူ,_  
_ပရိဠာဟော မဟတ္တရော;_  
_သင်္ကပ္ပေဟိ ပရေတော သော,_  
_တတ္ထ တပနိယေဟိ စ._  

</Paragraph>

<Paragraph number="101" type="verses" book="pe">
_ကမ္မာရာနံ ယထာ ဥက္ကာ,_  
_တယော အဂ္ဂီ ပကာသိတာ;_  
_အယတော မလမုပ္ပန္နံ,_  
_အဗ္ဘက္ခာနံ တထာဂတေ._  

</Paragraph>

<Paragraph number="102" type="verses" book="pe">
_တိဝိဓံ ဒေဝါနုသာသန္တိ,_  
_သုပိနေန သင်္ဂမော ယထာ;_  
_တိဿော စေဝ မာရဓီတာ,_  
_သလ္လဝိဒ္ဓေါဝ ရုပ္ပတိ._  

</Paragraph>

<Paragraph number="103" type="verses" book="pe">
_စက္ခု သောတဉ္စ ဃာနဉ္စ,_  
_ပဉ္စက္ခန္ဓာ ပကာသိတာ;_  
_အပ္ပံ ဝတ ဇီဝိတံ ဣဒံ,_  
_အယျိကာ မေ မဟလ္လိကာ._  

</Paragraph>

<Paragraph number="104" type="verses" book="pe">
_သဗ္ဗေ သတ္တာ မရိဿန္တိ,_  
ဥပပတ္တိ စုတိစယံ;_  
_ကာမေသု သတ္တာ ပသုတာ,_  
_အာသဝေဟိ စတူဟိ စ._  

</Paragraph>

<Paragraph number="105" type="verses" book="pe">
_ယမှိ န မာယာ ဝသတိ,_  
_ဒွေမာ စေတောဝိမုတ္တိယော;_  
_ဧသေဝ မဂ္ဂေါ နတ္ထညော,_  
_ဗောဇ္ဈင်္ဂါ စ သုဒေသိတာ._  

</Paragraph>

<Paragraph number="106" type="verses" book="pe">
_အတ္ထင်္ဂတဿ န ပမာဏမတ္ထိ,_  
_ဂေါဓိကော ပရိနိဗ္ဗုတော;_  
_ယေ ဓမ္မာ ဟေတုပ္ပဘဝါ,_  
_သံယောဇနာနုပဿိနော._  


</Paragraph>

<Paragraph number="107" type="center" book="pe">
ဣမာ ဒသ တေသံ ဥဒ္ဒါနဂါထာ.


</Paragraph>

<Division number="10" book="pe" e="ch" v="27" p="177">

<Paragraph number="108" book="pe">
တတ္ထိမာနိ <Emphasis>သာဓာရဏာနိ သုတ္တာနိ</Emphasis> ယေသု သုတ္တေသု သာဓာရဏာနိ သစ္စာနိ ဒေသိတာနိ အနုလောမမ္ပိ ပဋိလောမမ္ပိ ဝေါမိဿကမ္ပိ. တတ္ထ အယံ အာဒိ.
</Paragraph>

<Paragraph number="109" type="verses" book="pe">
_အဝိဇ္ဇာယ နိဝုတော လောကော, __(အဇိတာတိ ဘဂဝါ)___  
_ဝိဝိစ္ဆာ ပမာဒါ နပ္ပကာသတိ;_  
_ဇပ္ပါဘိလေပနံ ဗြူမိ,_  
_ဒုက္ခမဿ မဟဗ္ဘယံ._  

</Paragraph>

<Paragraph number="110" book="pe">
တတ္ထ ယာ အဝိဇ္ဇာ စ ဝိဝိစ္ဆာ စ, အယံ သမုဒယော. ယံ မဟဗ္ဘယံ, ဣဒံ ဒုက္ခံ. ဣမာနိ ဒွေ သစ္စာနိ—  ဒုက္ခဉ္စ သမုဒယော စ. “သံယောဇနံ သံယောဇနိယာ စ ဓမ္မာ”တိ သံယုတ္တကေ စိတ္တသံယုတ္တကေသု ဗျာကရဏံ. တတ္ထ ယံ သံယောဇနံ, အယံ သမုဒယော. ယေ သံယောဇနိယာ ဓမ္မာ, ဣဒံ ဒုက္ခံ. ဣမာနိ ဒွေ သစ္စာနိ—  ဒုက္ခဉ္စ သမုဒယော စ.
</Paragraph>

<Paragraph number="111" book="pe">
တတ္ထ ကတမံ ဒုက္ခဉ္စ နိရောဓော စ?
</Paragraph>

<Paragraph number="112" type="verses" book="pe">
ဥစ္ဆိန္နဘဝတဏှဿ,_  
_နေတ္တိစ္ဆိန္နဿ ဘိက္ခုနော;_  
_ဝိက္ခီဏော ဇာတိသံသာရော,_  
_နတ္ထိ ဒါနိ ပုနဗ္ဘဝေါ._  

</Paragraph>

<Paragraph number="113" book="pe">
ယံ စိတ္တံ, ဣဒံ ဒုက္ခံ. ယော ဘဝတဏှာယ ဥပစ္ဆေဒေါ, အယံ ဒုက္ခနိရောဓော. ဝိက္ခီဏော ဇာတိသံသာရော, နတ္ထိ ဒါနိ ပုနဗ္ဘဝေါတိ နိဒ္ဒေသော. ဣမာနိ ဒွေ သစ္စာနိ—  ဒုက္ခဉ္စ နိရောဓော စ. ဒွေမာ, ဘိက္ခဝေ, ဝိမုတ္တိယော; ရာဂဝိရာဂါ စ စေတောဝိမုတ္တိ, အဝိဇ္ဇာဝိရာဂါ စ ပညာဝိမုတ္တိ. ယံ စိတ္တံ, ဣဒံ ဒုက္ခံ. ယာ ဝိမုတ္တိ, အယံ နိရောဓော. ဣမာနိ ဒွေ သစ္စာနိ—  ဒုက္ခဉ္စ နိရောဓော စ.
</Paragraph>

<Paragraph number="114" book="pe">
တတ္ထ ကတမံ ဒုက္ခဉ္စ မဂ္ဂေါ စ?
</Paragraph>

<Paragraph number="115" type="verses" book="pe">
_ကုမ္ဘူပမံ ကာယမိမံ ဝိဒိတွာ,_  
_နဂရူပမံ စိတ္တမိဒံ ဌပေတွာ;_  
_ယောဓေထ မာရံ ပညာဝုဓေန,_  
_ဇိတဉ္စ ရက္ခေ အနိဝေသနော သိယာ._  

</Paragraph>

<Paragraph number="116" book="pe">
တတ္ထ ယဉ္စ ကုမ္ဘူပမော ကာယော ယဉ္စ နဂရူပမံ စိတ္တံ, ဣဒံ ဒုက္ခံ. ယံ ပညာဝုဓေန မာရံ ယောဓေထာတိ အယံ မဂ္ဂေါ. ဣမာနိ ဒွေ သစ္စာနိ. ယံ, ဘိက္ခဝေ, န တုမှာကံ, တံ ပဇဟိတဗ္ဗံ. ယာ သံယောဇနာ, အယံ မဂ္ဂေါ. ယေ တေ ဓမ္မာ အနတ္တနိယာ ပဟာတဗ္ဗာ, ရူပံ ယာဝ ဝိညာဏံ, ဣဒံ ဒုက္ခဉ္စ မဂ္ဂေါ စ.
</Paragraph>

<Paragraph number="117" book="pe">
တတ္ထ ကတမံ ဒုက္ခဉ္စ သမုဒယော စ နိရောဓော စ?
</Paragraph>

<Paragraph number="118" type="verses" book="pe">
_ယေ ကေစိ သောကာ ပရိဒေဝိတာ ဝါ,_  
_ဒုက္ခာ စ လောကသ္မိမနေကရူပါ;_  
_ပိယံ ပဋိစ္စပ္ပဘဝန္တိ ဧတေ,_  
_ပိယေ အသန္တေ န ဘဝန္တိ ဧတေ._  

</Paragraph>

<Paragraph number="119" book="pe">
ယေ သောကပရိဒေဝါ, ယံ စ အနေကရူပံ ဒုက္ခံ, ယံ ပေမတော ဘဝတိ, ဣဒံ ဒုက္ခံ. ယံ ပေမံ, အယံ သမုဒယော. ယော တတ္ထ ဆန္ဒရာဂဝိနယော ပိယဿ အကိရိယာ, အယံ နိရောဓော. ဣမာနိ တီဏိ သစ္စာနိ. တိမ္ဗရုကော ပရိဗ္ဗာဇကော ပစ္စေတိ “သယံကတံ ပရံကတန်”တိ. ယထေသာ ဝီမံသာ, ဣဒံ ဒုက္ခံ. ယာ ဧတေ ဒွေ အန္တေ အနုပဂမ္မ မဇ္ဈိမာ ပဋိပဒါ အဝိဇ္ဇာပစ္စယာ သင်္ခါရာ ယာဝ ဇာတိပစ္စယာ ဇရာမရဏံ, ဣဒမ္ပိ ဒုက္ခဉ္စ သမုဒယော စ. ဝိညာဏံ နာမရူပံ သဠာယတနံ ဖဿော ဝေဒနာ ဘဝေါ ဇာတိ ဇရာမရဏံ, ဣဒံ ဒုက္ခံ. အဝိဇ္ဇာ သင်္ခါရာ တဏှာ ဥပါဒါနံ, အယံ သမုဒယော. ဣတိ ဣဒံ သယံကတံ ဝီမံသေယျာတိ ယဉ္စ ပဋိစ္စသမုပ္ပါဒေ ဒုက္ခံ, ဣဒံ ဧသော သမုဒယော နိဒ္ဒိဋ္ဌော. အဝိဇ္ဇာနိရောဓာ သင်္ခါရနိရောဓော စ ယာဝ စ ဇရာမရဏနိရောဓောတိ အယံ နိရောဓော. ဣမာနိ တီဏိ သစ္စာနိ ဒုက္ခဉ္စ သမုဒယော စ နိရောဓော စ.
</Paragraph>

</Division>
<Division number="11" book="pe" e="ch" v="27" p="178">

<Paragraph number="120" book="pe">
တတ္ထ ကတမံ ဒုက္ခဉ္စ သမုဒယော စ မဂ္ဂေါ စ?
</Paragraph>

<Paragraph number="121" type="verses" book="pe">
_“ယော ဒုက္ခမဒ္ဒက္ခိ ယတောနိဒါနံ,_  
_ကာမေသု သော ဇန္တု ကထံ နမေယျ;_  
_ကာမာ ဟိ လောကေ သင်္ဂါတိ ဉတွာ,_  
_တေသံ သတီမာ ဝိနယာယ သိက္ခေ”တိ._  

</Paragraph>

<Paragraph number="122" book="pe">
ယော ဒုက္ခမဒ္ဒက္ခိ, ဣဒံ ဒုက္ခံ. ယတော ဘဝတိ, အယံ သမုဒယော. သန္ဒိဋ္ဌံ ယတော ဘဝတိ ယာဝ တဿ ဝိနယာယ သိက္ခာ, အယံ မဂ္ဂေါ. ဣမာနိ တီဏိ သစ္စာနိ.

</Paragraph>
</Division>

<Paragraph number="123" type="center" book="pe">
ဧကာဒသင်္ဂုတ္တရေသု ဂေါပါလကောပမသုတ္တံ.


</Paragraph>

<Paragraph number="124" book="pe">
တတ္ထ ယာဝ ရူပသညုတ္တာ ယဉ္စ သဠာယတနံ ယထာ ဝဏံ ပဋိစ္ဆာဒေတိ ယဉ္စ တိတ္ထံ ယထာ စ လဘတိ ဓမ္မူပသဉှိတံ ဥဠာရံ ပီတိပါမောဇ္ဇံ စတုဗ္ဗိဓံ စ အတ္တဘာဝတော စ ဝတ္ထု, ဣဒံ ဒုက္ခံ. ယာဝ အာသာဋိကံ ဟာရေတာ ဟောတိ, အယံ သမုဒယော. ရူပသညုတ္တာ အာသာဋကဟရဏံ ဝဏပဋိစ္ဆာဒနံ ဝီထိညုတာ ဂေါစရကုသလဉ္စ, အယံ မဂ္ဂေါ. အဝသေသာ ဓမ္မာ အတ္ထိ ဟေတူ အတ္ထိ ပစ္စယာ အတ္ထိ နိဿယာ သာဝသေသဒေါဟိတာ အနေကပူဇာ စ ကလျာဏမိတ္တတပ္ပစ္စယာ ဓမ္မာ ဝီထိညုတာ စ ဟေတု, ဣမာနိ တီဏိ သစ္စာနိ.
</Paragraph>

<Paragraph number="125" type="center" book="pe">
တတ္ထ ကတမံ ဒုက္ခဉ္စ မဂ္ဂေါ စ နိရောဓော စ?
</Paragraph>

<Paragraph number="126" type="verses" book="pe">
_သတိ ကာယဂတာ ဥပဋ္ဌိတာ,_  
_ဆသု ဖဿာယတနေသု သံဝုတော;_  
_သတတံ ဘိက္ခု သမာဟိတော,_  
_ဇညာ နိဗ္ဗာနမတ္တနော._  

</Paragraph>

<Paragraph number="127" book="pe">
တတ္ထ ယာ စ ကာယဂတာ သတိ ယဉ္စ သဠာယတနံ ယတ္ထ သဗ္ဗဉ္စေတံ ဒုက္ခံ. ယာ စ ကာယဂတာ သတိ ယော စ သီလသံဝရော ယော စ သမာဓိ ယတ္ထ ယာ သတိ, အယံ ပညာက္ခန္ဓော. သဗ္ဗမ္ပိ သီလက္ခန္ဓော သမာဓိက္ခန္ဓော, အယံ မဂ္ဂေါ. ဧဝံဝိဟာရိနာ ဉာတဗ္ဗံ နိဗ္ဗာနံ. အယံ နိရောဓော, ဣမာနိ တီဏိ သစ္စာနိ. သီလေ ပတိဋ္ဌာယ ဒွေ ဓမ္မာ ဘာဝေတဗ္ဗာ သမထော စ ဝိပဿနာ စ. တတ္ထ ယံ စိတ္တသဟဇာတာ ဓမ္မာ, ဣဒံ ဒုက္ခံ. ယော စ သမထော ယာ စ ဝိပဿနာ, အယံ မဂ္ဂေါ. ရာဂဝိရာဂါ စ စေတောဝိမုတ္တိ, အဝိဇ္ဇာဝိရာဂါ စ ပညာဝိမုတ္တိ, အယံ နိရောဓော. ဣမာနိ တီဏိ သစ္စာနိ.
</Paragraph>

<Paragraph number="128" type="center" book="pe">
တတ္ထ ကတမော သမုဒယော စ နိရောဓော စ?
</Paragraph>

<Paragraph number="129" type="verses" book="pe">
_အာသာ စ ပီဟာ အဘိနန္ဒနာ စ,_  
_အနေကဓာတူသု သရာ ပတိဋ္ဌိတာ;_  
_အညာဏမူလပ္ပဘဝါ ပဇပ္ပိတာ,_  
_သဗ္ဗာ မယာ ဗျန္တိကတာ သမူလိကာ._  

</Paragraph>

<Paragraph number="130" book="pe">
အညာဏမူလပ္ပဘဝါတိ ပုရိမကေဟိ သမုဒယော. သဗ္ဗာ မယာ ဗျန္တိကတာ သမူလိကာတိ နိရောဓော. ဣမာနိ ဒွေ သစ္စာနိ. စတုန္နံ ဓမ္မာနံ အနနုဗောဓာ အပ္ပဋိဝေဓာ ဝိတ္ထာရေန ကာတဗ္ဗံ. အရိယဿ သီလဿ သမာဓိနော ပညာယ ဝိမုတ္တိယာ. တတ္ထ ယော ဣမေသံ စတုန္နံ ဓမ္မာနံ အနနုဗောဓာ အပ္ပဋိဝေဓာ, အယံ သမုဒယော. ပဋိဝေဓော ဘဝနေတ္တိယာ, အယံ နိရောဓော. အယံ သမုဒယော စ နိရောဓော စ.
</Paragraph>

<Paragraph number="131" type="center" book="pe">
တတ္ထ ကတမော သမုဒယော စ မဂ္ဂေါ စ?
</Paragraph>

<Paragraph number="132" type="verses" book="pe">
_ယာနိ သောတာနိ လောကသ္မိံ, __(အဇိတာတိ ဘဂဝါ)___  
_သတိ တေသံ နိဝါရဏံ;_  
_သောတာနံ သံဝရံ ဗြူမိ,_  
_ပညာယေတေ ပိဓီယရေ._  

</Paragraph>

<Paragraph number="133" book="pe">
ယာနိ သောတာနီတိ အယံ သမုဒယော. ယာ စ ပညာ ယာ စ သတိ နိဝါရဏံ ပိဓာနဉ္စ, အယံ မဂ္ဂေါ. ဣမာနိ ဒွေ သစ္စာနိ. သဉ္စေတနိယံ သုတ္တံ ဒဠှနေမိယာနာကာရော ဆဟိ မာသေဟိ နိဒ္ဒိဋ္ဌော. တတ္ထ ယံ ကာယံ ကာယကမ္မံ သဝင်္ကံ သဒေါသံ သကသာဝံ ယာ သဝင်္ကတာ သဒေါသတာ သကသာဝတာ, အယံ သမုဒယော. ဧဝံ ဝစီကမ္မံ မနောကမ္မံ အဝင်္ကံ အဒေါသံ အကသာဝံ, ယာ အဝင်္ကတာ အဒေါသတာ အကသာဝတာ, အယံ မဂ္ဂေါ. ဧဝံ ဝစီကမ္မံ မနောကမ္မံ. ဣမာနိ ဒွေ သစ္စာနိ သမုဒယော စ မဂ္ဂေါ စ.
</Paragraph>

<Paragraph number="134" type="center" book="pe">
တတ္ထ ကတမော သမုဒယော စ နိရောဓော စ မဂ္ဂေါ စ?
</Paragraph>

<Paragraph number="135" book="pe">
“နိဿိတဿ စလိတံ, အနိဿိတဿ စလိတံ နတ္ထိ, စလိတေ အသတိ ပဿဒ္ဓိ, ပဿဒ္ဓိယာ သတိ နတိ န ဟောတိ, နတိယာ အသတိ အာဂတိဂတိ န ဟောတိ, အာဂတိဂတိယာ အသတိ စုတူပပါတော န ဟောတိ, စုတူပပါတေ အသတိ နေဝိဓ န ဟုရံ န ဥဘယမန္တရေန. ဧသေဝန္တော ဒုက္ခဿာ”တိ.
</Paragraph>

<Paragraph number="136" book="pe">
တတ္ထ ဒွေ နိဿယာ, အယံ သမုဒယော. ယော စ အနိဿယော, ယာ စ အနတိ, အယံ မဂ္ဂေါ. ယာ အာဂတိဂတိ န ဟောတိ စုတူပပါတော စ ယော ဧသေဝန္တော ဒုက္ခဿာတိ, အယံ နိရောဓော. ဣမာနိ တီဏိ သစ္စာနိ. အနုပဋ္ဌိတကာယဂတာ သတိ …ပေ…  ယံ ဝိမုတ္တိဉာဏဒဿနံ, အယံ သမုဒယော. ဧကာရသော်ပနိဿယာ ဝိမုတ္တိယော ယာဝ ဥပနိဿယော်ပသမ္ပဒါ ဥပဋ္ဌိတကာယဂတာသတိဿ ဝိဟရတိ. သီလသံဝရော သောသာနိယော ဟောတိ, ယဉ္စ ဝိမုတ္တိဉာဏဒဿနံ, အယံ မဂ္ဂေါ. ယာ စ ဝိမုတ္တိ, အယံ နိရောဓော. ဣမာနိ တီဏိ သစ္စာနိ. သမုဒယော စ နိရောဓော စ မဂ္ဂေါ စ.
</Paragraph>

<Division number="12" book="pe" e="ch" v="27" p="181">

<Paragraph number="137" book="pe">
တတ္ထ ကတမော နိရောဓော စ မဂ္ဂေါ စ?
</Paragraph>

<Paragraph number="138" type="verses" book="pe">
_သယံ ကတေန သစ္စေန,_  
_တေန အတ္တနာ အဘိနိဗ္ဗာနဂတော ဝိတိဏ္ဏကင်္ခေါ;_  
_ဝိဘဝဉ္စ ဉတွာ လောကသ္မိံ,_  
_တာဝ ခီဏပုနဗ္ဘဝေါ သ ဘိက္ခု._  

</Paragraph>

<Paragraph number="139" book="pe">
ယံ သစ္စေန, အယံ မဂ္ဂေါ. ယံ ခီဏပုနဗ္ဘဝေါ, အယံ နိရောဓော. ဣမာနိ ဒွေ သစ္စာနိ. ပဉ္စ ဝိမုတ္တာယတနာနိ သတ္ထာ ဝါ ဓမ္မံ ဒေသေသိ အညတရော ဝါ ဝိညူ သဗြဟ္မစာရီတိ ဝိတ္ထာရေန ကာတဗ္ဗာ. တဿ အတ္ထပ္ပဋိသံဝေဒိဿ ပါမောဇ္ဇံ ဇာယတိ, ပမုဒိတဿ ပီတိ ဇာယတိ, ယာဝ နိဗ္ဗိန္ဒန္တော ဝိရဇ္ဇတိ, အယံ မဂ္ဂေါ. ယာ ဝိမုတ္တိ, အယံ နိရောဓော. ဧဝံ ပဉ္စ ဝိမုတ္တာယတနာနိ ဝိတ္ထာရေန. ဣမာနိ ဒွေ သစ္စာနိ နိရောဓော စ မဂ္ဂေါ စ.
</Paragraph>

<Paragraph number="140" book="pe">
ဣမာနိ သာဓာရဏာနိ သုတ္တာနိ. ဣမေဟိ သာဓာရဏေဟိ သုတ္တေဟိ ယထာနိက္ခိတ္တေဟိ ပဋိဝေဓတော စ လက္ခဏတော စ ဩတာရေတွာ အညာနိ သုတ္တာနိ နိဒ္ဒိသိတဗ္ဗာနိ အပရိဟာယန္တေန. ဂါထာဟိ ဂါထာ အနုမိနိတဗ္ဗာ, ဗျာကရဏေဟိ ဗျာကရဏံ. ဣမေ စ သာဓာရဏာ ဒသ ပရိဝဍ္ဎကာ ဧကော စ စတုက္ကော နိဒ္ဒေသော သာဓာရဏော. အယဉ္စ ပကိဏ္ဏကနိဒ္ဒေသော. ဧကံ ပဉ္စ ဆ စ သဝေကဒေသော သဗ္ဗံ. ဣမေ ဒွေ ပရိဝဇ္ဇနာ ပုရိမကာ စ ဒသ. ဣမေ ဒွါဒသ ပရိဝဍ္ဎကာ သစ္စာနိ. ဧတ္တာဝတာ သဗ္ဗံ သုတ္တံ နတ္ထိ, တံ ဗျာကရဏံ ဝါ ဂါထာ ဝိယ. ဣမေဟိ ဒွါဒသဟိ ပရိဝဍ္ဎကေဟိ န ဩတရိတုံ အပ္ပမတ္တေန ပရိယေသိတွာ နိဒ္ဒိသိတဗ္ဗာ.
</Paragraph>

<Paragraph number="141" book="pe">
တတ္ထာယံ သင်္ခေပေါ. သဗ္ဗံ ဒုက္ခံ သတ္တဟိ ပဒေဟိ သမောသရဏံ ဂစ္ဆတိ. ကတရေဟိ သတ္တဟိ? အပ္ပိယသမ္ပယောဂေါ စ ပိယဝိပ္ပယောဂေါ စ, ဣမေဟိ ဒွီဟိ ပဒေဟိ သဗ္ဗံ ဒုက္ခံ နိဒ္ဒိသိတဗ္ဗံ. တဿ ဒွေ နိဿယာ—  ကာယော စ စိတ္တဉ္စ. တေန ဝုစ္စတိ “ကာယိကံ ဒုက္ခံ စေတသိကဉ္စေ”တိ, နတ္ထိ တံ ဒုက္ခံ န ကာယိကံ ဝါ န စေတသိကံ, သဗ္ဗံ ဒုက္ခံ ဒွီဟိ ဒုက္ခေဟိ နိဒ္ဒိသိတဗ္ဗံ ကာယိကေန စ စေတသိကေန စ. တီဟိ ဒုက္ခတာဟိ သင်္ဂဟိတံ ဒုက္ခဒုက္ခတာယ သင်္ခါရဒုက္ခတာယ ဝိပရိဏာမဒုက္ခတာယ. ဣတိ တံ သဗ္ဗံ ဒုက္ခံ တီဟိ ဒုက္ခတာဟိ သင်္ဂဟိတံ. ဣတိ ဣဒဉ္စ ဒုက္ခံ တိဝိဓံ. ဒုဝိဓံ ဒုက္ခံ ကာယိကဉ္စ စေတသိကဉ္စ. ဒုဝိဓံ အပ္ပိယသမ္ပယောဂေါ စ ပိယဝိပ္ပယောဂေါ စ. ဣဒံ သတ္တဝိဓံ ဒုက္ခံ.
</Paragraph>

<Paragraph number="142" book="pe">
တတ္ထ တိဝိဓော သမုဒယော အစတုတ္ထော အပဉ္စမော. ကတမော တိဝိဓော? တဏှာ စ ဒိဋ္ဌိ စ ကမ္မံ. တတ္ထ တဏှာ စ ဘဝသမုဒယော ကမ္မံ. တထာ နိဗ္ဗတ္တဿ ဟီနပဏီတတာ, အယံ သမုဒယော. ဣတိ ယာပိ ဘဝဂတီသု ဟီနတာ စ ပဏီတတာ စ, ယာပိ တီဟိ ဒုက္ခတာဟိ သင်္ဂဟိတာ, ယောပိ ဒွီဟိ မူလေဟိ သမုဒါနီတော အဝိဇ္ဇာယ နိဝုတဿ ဘဝတဏှာသံယုတ္တဿ သဝိညာဏကော ကာယော, သောပိ တီဟိ ဒုက္ခတာဟိ သင်္ဂဟိတော.
</Paragraph>

<Paragraph number="143" book="pe">
တထာ ဝိပလ္လာသတော ဒိဋ္ဌိ အာဂန္တဗ္ဗာ. သာ သတ္တဝိဓာ နိဒ္ဒိသိတဗ္ဗာ. ဧကော ဝိပလ္လာသော တီဏိ နိဒ္ဒိသီယတိ, စတ္တာရိ ဝိပလ္လာသဝတ္ထူနိ. တတ္ထ ကတမော ဧကော ဝိပလ္လာသော? ယော ဝိပရီတဂ္ဂါဟော ပဋိက္ခေပေန, ဩတရဏံ ယထာ “အနိစ္စေ နိစ္စမ်”ဣတိ ဝိပရီတံ ဂဏှာတိ. ဧဝံ စတ္တာရော ဝိပလ္လာသာ. အယမေကော ဝိပလ္လာသီယတိ သညာ စိတ္တံ ဒိဋ္ဌိ. ကတမာနိ စတ္တာရိ ဝိပလ္လာသဝတ္ထူနိ? ကာယော ဝေဒနာ စိတ္တံ ဓမ္မာ. ဧဝံ ဝိပလ္လာသဂတဿ အကုသလဉ္စ ပဝဍ္ဎေတိ. တတ္ထ သညာဝိပလ္လာသော ဒေါသံ အကုသလမူလံ ပဝဍ္ဎေတိ. စိတ္တဝိပလ္လာသော လောဘံ အကုသလမူလံ ပဝဍ္ဎေတိ. ဒိဋ္ဌိဝိပလ္လာသော မောဟံ အကုသလမူလံ ပဝဍ္ဎေတိ. တတ္ထ ဒေါသဿ အကုသလမူလဿ တီဏိ မိစ္ဆတ္တာနိ ဖလံ—  မိစ္ဆာဝါစာ မိစ္ဆာကမ္မန္တော မိစ္ဆာအာဇီဝေါ; လောဘဿ အကုသလမူလဿ တီဏိ မိစ္ဆတ္တာနိ ဖလံ—  မိစ္ဆာသင်္ကပ္ပေါ မိစ္ဆာဝါယာမော မိစ္ဆာသမာဓိ; မောဟဿ အကုသလမူလဿ ဒွေ မိစ္ဆတ္တာနိ ဖလံ—  မိစ္ဆာဒိဋ္ဌိ စ မိစ္ဆာသတိ စ. ဧဝံ အကုသလံ သဟေတု သပ္ပစ္စယံ ဝိပလ္လာသာ စ ပစ္စယော, အကုသလမူလာနိ သဟေတူ ဧတေယေဝ ပဋိပက္ခေန အနူနာ အနဓိကာ ဒွီဟိ ပစ္စယေဟိ နိဒ္ဒိသိတဗ္ဗာ. နိရောဓေ စ မဂ္ဂေ စ ဝိပလ္လာသမုပါဒါယ ပရတော ပဋိပက္ခေန စတဿော.

</Paragraph>
</Division>

<Paragraph number="144" type="center" book="pe">
တတ္ထိမာ ဥဒ္ဒါနဂါထာ


</Paragraph>

<Paragraph number="145" type="verses" book="pe">
_အဝိဇ္ဇာယ နိဝုတော လောကော,_  
_စိတ္တံ သံယောဇနမ္ပိ;_  
_သာ ပစ္ဆိန္နဘဝတဏှာ,_  
_ဒွေမာ စေဝ ဝိမုတ္တိယော._  

</Paragraph>

<Paragraph number="146" type="verses" book="pe">
_ကုမ္ဘူပမံ ကာယမိမံ,_  
_ယံ န တုမှာကံ တံ ပဇဟ;_  
_ယေ ကေစိ သောကပရိဒေဝါ,_  
_တိမ္ဗရုကော စ သယံကတံ._  

</Paragraph>

<Paragraph number="147" type="verses" book="pe">
_ဒုက္ခံ ဒိဋ္ဌိ စ ဥပ္ပန္နံ,_  
_ယဉ္စ ဂေါပါလကောပမံ;_  
_သတိ ကာယဂတာ မာဟု,_  
_သမထော စ ဝိပဿနာ._  

</Paragraph>

<Paragraph number="148" type="verses" book="pe">
_အာသာ ပိဟာ စ အဘိနန္ဒနာ စ,_  
_စတုန္နမနနုဗောဓနာ;_  
_ယာနိ သောတာနိ လောကသ္မိံ,_  
_ဒဠှံ နေမိယာနာကာရော._  

</Paragraph>

<Paragraph number="149" type="verses" book="pe">
_ယံ နိဿိတဿ စလိတံ,_  
_အနုပဋ္ဌိတကာယဂတာသတိ;_  
_သယံ ကတေန သစ္စေန,_  
_ဝိမုတ္တာယတနေဟိ စ._  

</Paragraph>

<Paragraph number="150" book="pe">
ပေဋကောပဒေသေ မဟာကစ္စာယနေန ဘာသိတေ ပဌမဘူမိ အရိယသစ္စပ္ပကာသနာ နာမ တံ ဇီဝတာ ဘဂဝတာ မာဒိသေန သမုဒ္ဒနေန တထာဂတေနာတိ.
</Paragraph>