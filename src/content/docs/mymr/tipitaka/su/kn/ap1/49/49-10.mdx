---
title: "49.10 သာလမဏ္ဍပိယတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="190" book="ap1">

<Paragraph number="6393" type="verses" book="ap1">
_“အဇ္ဈောဂါဟေတွာ သာလဝနံ,_  
_သုကတော အဿမော မမ;_  
_သာလပုပ္ဖေဟိ သဉ္ဆန္နော,_  
_ဝသာမိ ဝိပိနေ တဒါ._  

</Paragraph>

</Division>
<Division number="191" book="ap1">

<Paragraph number="6394" type="verses" book="ap1">
_ပိယဒဿီ စ ဘဂဝါ,_  
_သယမ္ဘူ အဂ္ဂပုဂ္ဂလော;_  
_ဝိဝေကကာမော သမ္ဗုဒ္ဓေါ,_  
_သာလဝနမုပါဂမိ._  

</Paragraph>

</Division>
<Division number="192" book="ap1">

<Paragraph number="6395" type="verses" book="ap1">
_အဿမာ အဘိနိက္ခမ္မ,_  
_ပဝနံ အဂမာသဟံ;_  
_မူလဖလံ ဂဝေသန္တော,_  
_အာဟိဏ္ဍာမိ ဝနေ တဒါ._  

</Paragraph>

</Division>
<Division number="193" book="ap1">

<Paragraph number="6396" type="verses" book="ap1">
_တတ္ထဒ္ဒသာသိံ သမ္ဗုဒ္ဓံ,_  
_ပိယဒဿိံ မဟာယသံ;_  
_သုနိသိန္နံ သမာပန္နံ,_  
_ဝိရောစန္တံ မဟာဝနေ._  

</Paragraph>

</Division>
<Division number="194" book="ap1">

<Paragraph number="6397" type="verses" book="ap1">
_စတုဒဏ္ဍေ ဌပေတွာန,_  
_ဗုဒ္ဓဿ ဥပရီ အဟံ;_  
_မဏ္ဍပံ သုကတံ ကတွာ,_  
_သာလပုပ္ဖေဟိ ဆာဒယိံ._  

</Paragraph>

</Division>
<Division number="195" book="ap1">

<Paragraph number="6398" type="verses" book="ap1">
_သတ္တာဟံ ဓာရယိတွာန,_  
_မဏ္ဍပံ သာလဆာဒိတံ;_  
_တတ္ထ စိတ္တံ ပသာဒေတွာ,_  
_ဗုဒ္ဓသေဋ္ဌမဝန္ဒဟံ._  

</Paragraph>

</Division>
<Division number="196" book="ap1">

<Paragraph number="6399" type="verses" book="ap1">
_ဘဂဝါ တမှိ သမယေ,_  
_ဝုဋ္ဌဟိတွာ သမာဓိတော;_  
_ယုဂမတ္တံ ပေက္ခမာနော,_  
_နိသီဒိ ပုရိသုတ္တမော._  

</Paragraph>

</Division>
<Division number="197" book="ap1">

<Paragraph number="6400" type="verses" book="ap1">
_သာဝကော ဝရုဏော နာမ,_  
_ပိယဒဿိဿ သတ္ထုနော;_  
_ဝသီသတသဟဿေဟိ,_  
ဥပဂစ္ဆိ ဝိနာယကံ._  

</Paragraph>

</Division>
<Division number="198" book="ap1">

<Paragraph number="6401" type="verses" book="ap1">
_ပိယဒဿီ စ ဘဂဝါ,_  
_လောကဇေဋ္ဌော နရာသဘော;_  
_ဘိက္ခုသံဃေ နိသီဒိတွာ,_  
_သိတံ ပါတုကရီ ဇိနော._  

</Paragraph>

</Division>
<Division number="199" book="ap1">

<Paragraph number="6402" type="verses" book="ap1">
_အနုရုဒ္ဓေါ ဥပဋ္ဌာကော,_  
_ပိယဒဿိဿ သတ္ထုနော;_  
_ဧကံသံ စီဝရံ ကတွာ,_  
_အပုစ္ဆိတ္ထ မဟာမုနိံ._  

</Paragraph>

</Division>
<Division number="200" book="ap1">

<Paragraph number="6403" type="verses" book="ap1">
_‘ကော နု ခေါ ဘဂဝါ ဟေတု,_  
_သိတကမ္မဿ သတ္ထုနော;_  
_ကာရဏေ ဝိဇ္ဇမာနမှိ,_  
_သတ္ထာ ပါတုကရေ သိတံ’._  

</Paragraph>

</Division>
<Division number="201" book="ap1">

<Paragraph number="6404" type="verses" book="ap1">
_‘သတ္တာဟံ သာလစ္ဆဒနံ,_  
_ယော မေ ဓာရေသိ မာဏဝေါ;_  
_တဿ ကမ္မံ သရိတွာန,_  
_သိတံ ပါတုကရိံ အဟံ._  

</Paragraph>

</Division>
<Division number="202" book="ap1">

<Paragraph number="6405" type="verses" book="ap1">
_အနောကာသံ န ပဿာမိ,_  
_ယတ္ထ ပုညံ ဝိပစ္စတိ;_  
_ဒေဝလောကေ မနုဿေ ဝါ,_  
_ဩကာသောဝ န သမ္မတိ._  

</Paragraph>

</Division>
<Division number="203" book="ap1">

<Paragraph number="6406" type="verses" book="ap1">
_ဒေဝလောကေ ဝသန္တဿ,_  
_ပုညကမ္မသမင်္ဂိနော;_  
_ယာဝတာ ပရိသာ တဿ,_  
_သာလစ္ဆန္နာ ဘဝိဿတိ._  

</Paragraph>

</Division>
<Division number="204" book="ap1">

<Paragraph number="6407" type="verses" book="ap1">
_တတ္ထ ဒိဗ္ဗေဟိ နစ္စေဟိ,_  
_ဂီတေဟိ ဝါဒိတေဟိ စ;_  
_ရမိဿတိ သဒါ သန္တော,_  
_ပုညကမ္မသမာဟိတော._  

</Paragraph>

</Division>
<Division number="205" book="ap1">

<Paragraph number="6408" type="verses" book="ap1">
_ယာဝတာ ပရိသာ တဿ,_  
_ဂန္ဓဂန္ဓီ ဘဝိဿတိ;_  
_သာလဿ ပုပ္ဖဝဿော စ,_  
_ပဝဿိဿတိ တာဝဒေ._  

</Paragraph>

</Division>
<Division number="206" book="ap1">

<Paragraph number="6409" type="verses" book="ap1">
_တတော စုတောယံ မနုဇော,_  
_မာနုသံ အာဂမိဿတိ;_  
ဣဓာပိ သာလစ္ဆဒနံ,_  
_သဗ္ဗကာလံ ဓရိဿတိ._  

</Paragraph>

</Division>
<Division number="207" book="ap1">

<Paragraph number="6410" type="verses" book="ap1">
ဣဓ နစ္စဉ္စ ဂီတဉ္စ,_  
_သမ္မတာဠသမာဟိတံ;_  
_ပရိဝါရေဿန္တိ မံ နိစ္စံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="208" book="ap1">

<Paragraph number="6411" type="verses" book="ap1">
ဥဂ္ဂစ္ဆန္တေ စ သူရိယေ,_  
_သာလဝဿံ ပဝဿတိ;_  
_ပုညကမ္မေန သံယုတ္တံ,_  
_ဝဿတေ သဗ္ဗကာလိကံ._  

</Paragraph>

</Division>
<Division number="209" book="ap1">

<Paragraph number="6412" type="verses" book="ap1">
_အဋ္ဌာရသေ ကပ္ပသတေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="210" book="ap1">

<Paragraph number="6413" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="211" book="ap1">

<Paragraph number="6414" type="verses" book="ap1">
_ဓမ္မံ အဘိသမေန္တဿ,_  
_သာလစ္ဆန္နံ ဘဝိဿတိ;_  
_စိတကေ ဈာယမာနဿ,_  
_ဆဒနံ တတ္ထ ဟေဿတိ’._  

</Paragraph>

</Division>
<Division number="212" book="ap1">

<Paragraph number="6415" type="verses" book="ap1">
_ဝိပါကံ ကိတ္တယိတွာန,_  
_ပိယဒဿီ မဟာမုနိ;_  
_ပရိသာယ ဓမ္မံ ဒေသေသိ,_  
_တပ္ပေန္တော ဓမ္မဝုဋ္ဌိယာ._  

</Paragraph>

</Division>
<Division number="213" book="ap1">

<Paragraph number="6416" type="verses" book="ap1">
_တိံသကပ္ပါနိ ဒေဝေသု,_  
_ဒေဝရဇ္ဇမကာရယိံ;_  
_သဋ္ဌိ စ သတ္တက္ခတ္တုဉ္စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="214" book="ap1">

<Paragraph number="6417" type="verses" book="ap1">
_ဒေဝလောကာ ဣဓာဂန္တွာ,_  
_လဘာမိ ဝိပုလံ သုခံ;_  
ဣဓာပိ သာလစ္ဆဒနံ,_  
_မဏ္ဍပဿ ဣဒံ ဖလံ._  

</Paragraph>

</Division>
<Division number="215" book="ap1">

<Paragraph number="6418" type="verses" book="ap1">
_အယံ ပစ္ဆိမကော မယှံ,_  
_စရိမော ဝတ္တတေ ဘဝေါ;_  
ဣဓာပိ သာလစ္ဆဒနံ,_  
_ဟေဿတိ သဗ္ဗကာလိကံ._  

</Paragraph>

</Division>
<Division number="216" book="ap1">

<Paragraph number="6419" type="verses" book="ap1">
_မဟာမုနိံ တောသယိတွာ,_  
_ဂေါတမံ သကျပုင်္ဂဝံ;_  
_ပတ္တောမှိ အစလံ ဌာနံ,_  
_ဟိတွာ ဇယပရာဇယံ._  

</Paragraph>

</Division>
<Division number="217" book="ap1">

<Paragraph number="6420" type="verses" book="ap1">
_အဋ္ဌာရသေ ကပ္ပသတေ,_  
_ယံ ဗုဒ္ဓမဘိပူဇယိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="218" book="ap1">

<Paragraph number="6421" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="219" book="ap1">

<Paragraph number="6422" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="220" book="ap1">

<Paragraph number="6423" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (5158)_  

</Paragraph>

<Paragraph number="6424" book="ap1">
ဣတ္ထံ သုဒံ အာယသ္မာ သာလမဏ္ဍပိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6425" type="center" book="ap1">
သာလမဏ္ဍပိယတ္ထေရဿာပဒါနံ ဒသမံ.



</Paragraph>

<Paragraph number="6426" type="center" book="ap1">
ပံသုကူလဝဂ္ဂေါ ဧကူနပညာသမော.



</Paragraph>

<Paragraph number="6427" type="center" book="ap1">
တဿုဒ္ဒါနံ


</Paragraph>

<Paragraph number="6428" type="verses" book="ap1">
_ပံသုကူလံ ဗုဒ္ဓသညီ,_  
_ဘိသဒေါ ဉာဏကိတ္တကော;_  
_စန္ဒနီ ဓာတုပူဇီ စ,_  
_ပုလိနုပ္ပါဒကောပိ စ._  

</Paragraph>

<Paragraph number="6429" type="verses" book="ap1">
_တရဏော ဓမ္မရုစိကော,_  
_သာလမဏ္ဍပိယော တထာ;_  
_သတာနိ ဒွေ ဟောန္တိ ဂါထာ,_  
_ဦနဝီသတိမေဝ စ._
</Paragraph>