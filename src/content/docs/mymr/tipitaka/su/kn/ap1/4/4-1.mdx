---
title: 4.1 ကုဏ္ဍဓာနတ္ထေရအပဒါန
tableOfContents: false
sidebar:
  order: 1
type: tipitaka
basket: su
book: ap1
review:
  current: review
  updated: '2025-10-20T21:21:04.283066'
  updated_by: ''
  notes: ''
  history:
  - state: review
    date: '2025-10-20T21:21:04.283066'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="ap1" e="ch" v="20" p="91">

<Paragraph number="1073" type="verses" book="ap1">
_“သတ္တာဟံ ပဋိသလ္လီနံ,_  
_သယမ္ဘုံ အဂ္ဂပုဂ္ဂလံ;_  
_ပသန္နစိတ္တော သုမနော,_  
_ဗုဒ္ဓသေဋ္ဌံ ဥပဋ္ဌဟိံ._  

</Paragraph>

</Division>
<Division number="2" book="ap1" e="ch" v="20" p="91">

<Paragraph number="1074" type="verses" book="ap1">
_ဝုဋ္ဌိတံ ကာလမညာယ,_  
_ပဒုမုတ္တရံ မဟာမုနိံ;_  
_မဟန္တိံ ကဒလီကဏ္ဏိံ,_  
_ဂဟေတွာ ဥပဂစ္ဆဟံ._  

</Paragraph>

</Division>
<Division number="3" book="ap1" e="ch" v="20" p="91">

<Paragraph number="1075" type="verses" book="ap1">
_ပဋိဂ္ဂဟေတွာ ဘဂဝါ,_  
_သဗ္ဗညူ လောကနာယကော;_  
_မမ စိတ္တံ ပသာဒေန္တော,_  
_ပရိဘုဉ္ဇိ မဟာမုနိ._  

</Paragraph>

</Division>
<Division number="4" book="ap1" e="ch" v="20" p="91">

<Paragraph number="1076" type="verses" book="ap1">
_ပရိဘုဉ္ဇိတွာ သမ္ဗုဒ္ဓေါ,_  
_သတ္ထဝါဟော အနုတ္တရော;_  
_သကာသနေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="5" book="ap1" e="ch" v="20" p="91">

<Paragraph number="1077" type="verses" book="ap1">
_‘ယေ စ သန္တိ သမိတာရော,_  
_ယက္ခာ ဣမမှိ ပဗ္ဗတေ;_  
_အရညေ ဘူတဘဗျာနိ,_  
_သုဏန္တု ဝစနံ မမ._  

</Paragraph>

</Division>
<Division number="6" book="ap1" e="ch" v="20" p="91">

<Paragraph number="1078" type="verses" book="ap1">
_ယော သော ဗုဒ္ဓံ ဥပဋ္ဌာသိ,_  
_မိဂရာဇံဝ ကေသရိံ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="7" book="ap1" e="ch" v="20" p="91">

<Paragraph number="1079" type="verses" book="ap1">
_ဧကာဒသဉ္စက္ခတ္တုံ သော,_  
_ဒေဝရာဇာ ဘဝိဿတိ;_  
_စတုတိံသတိက္ခတ္တုဉ္စ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="8" book="ap1" e="ch" v="20" p="91">

<Paragraph number="1080" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="9" book="ap1" e="ch" v="20" p="91">

<Paragraph number="1081" type="verses" book="ap1">
_အက္ကောသိတွာန သမဏေ,_  
_သီလဝန္တေ အနာသဝေ;_  
_ပါပကမ္မဝိပါကေန,_  
_နာမဓေယျံ လဘိဿတိ._  

</Paragraph>

</Division>
<Division number="10" book="ap1" e="ch" v="20" p="91">

<Paragraph number="1082" type="verses" book="ap1">
_တဿ ဓမ္မေ သုဒါယာဒေါ,_  
_ဩရသော ဓမ္မနိမ္မိတော;_  
_ကုဏ္ဍဓာနောတိ နာမေန,_  
_သာဝကော သော ဘဝိဿတိ’._  

</Paragraph>

</Division>
<Division number="11" book="ap1" e="ch" v="20" p="91">

<Paragraph number="1083" type="verses" book="ap1">
_ပဝိဝေကမနုယုတ္တော,_  
_ဈာယီ ဈာနရတော အဟံ;_  
_တောသယိတွာန သတ္ထာရံ,_  
_ဝိဟရာမိ အနာသဝေါ._  

</Paragraph>

</Division>
<Division number="12" book="ap1" e="ch" v="20" p="92">

<Paragraph number="1084" type="verses" book="ap1">
_သာဝကေဟိ ပရိဝုတော,_  
_ဘိက္ခုသံဃပုရက္ခတော;_  
_ဘိက္ခုသံဃေ နိသီဒိတွာ,_  
_သလာကံ ဂါဟယီ ဇိနော._  

</Paragraph>

</Division>
<Division number="13" book="ap1" e="ch" v="20" p="92">

<Paragraph number="1085" type="verses" book="ap1">
_ဧကံသံ စီဝရံ ကတွာ,_  
_ဝန္ဒိတွာ လောကနာယကံ;_  
_ဝဒတံ ဝရဿ ပုရတော,_  
_ပဌမံ အဂ္ဂဟေသဟံ._  

</Paragraph>

</Division>
<Division number="14" book="ap1" e="ch" v="20" p="92">

<Paragraph number="1086" type="verses" book="ap1">
_တေန ကမ္မေန ဘဂဝါ,_  
_ဒသသဟဿိကမ္ပကော;_  
_ဘိက္ခုသံဃေ နိသီဒိတွာ,_  
_အဂ္ဂဋ္ဌာနေ ဌပေသိ မံ._  

</Paragraph>

</Division>
<Division number="15" book="ap1" e="ch" v="20" p="92">

<Paragraph number="1087" type="verses" book="ap1">
_ဝီရိယံ မေ ဓုရဓောရယှံ,_  
_ယောဂက္ခေမာဓိဝါဟနံ;_  
_ဓာရေမိ အန္တိမံ ဒေဟံ,_  
_သမ္မာသမ္ဗုဒ္ဓသာသနေ._  

</Paragraph>

</Division>
<Division number="16" book="ap1" e="ch" v="20" p="92">

<Paragraph number="1088" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="1089" book="ap1">
ဣတ္ထံ သုဒံ အာယသ္မာ ကုဏ္ဍဓာနော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1090" type="center" book="ap1">
ကုဏ္ဍဓာနတ္ထေရဿာပဒါနံ ပဌမံ.
</Paragraph>