---
title: "47.10 နိမိတ္တဗျာကရဏိယတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="59" book="ap1">

<Paragraph number="6046" type="verses" book="ap1">
_“အဇ္ဈောဂါဟေတွာ ဟိမဝံ,_  
_မန္တေ ဝါစေ မဟံ တဒါ;_  
_စတုပညာသသဟဿာနိ,_  
_သိဿာ မယှံ ဥပဋ္ဌဟုံ._  

</Paragraph>

</Division>
<Division number="60" book="ap1">

<Paragraph number="6047" type="verses" book="ap1">
_အဓိတာ ဝေဒဂူ သဗ္ဗေ,_  
_ဆဠင်္ဂေ ပါရမိံ ဂတာ;_  
_သကဝိဇ္ဇာဟုပတ္ထဒ္ဓါ,_  
_ဟိမဝန္တေ ဝသန္တိ တေ._  

</Paragraph>

</Division>
<Division number="61" book="ap1">

<Paragraph number="6048" type="verses" book="ap1">
_စဝိတွာ တုသိတာ ကာယာ,_  
_ဒေဝပုတ္တော မဟာယသော;_  
ဥပ္ပဇ္ဇိ မာတုကုစ္ဆိသ္မိံ,_  
_သမ္ပဇာနော ပတိဿတော._  

</Paragraph>

</Division>
<Division number="62" book="ap1">

<Paragraph number="6049" type="verses" book="ap1">
_သမ္ဗုဒ္ဓေ ဥပပဇ္ဇန္တေ,_  
_ဒသသဟဿိ ကမ္ပထ;_  
_အန္ဓာ စက္ခုံ အလဘိံသု,_  
ဥပ္ပဇ္ဇန္တမှိ နာယကေ._  

</Paragraph>

</Division>
<Division number="63" book="ap1">

<Paragraph number="6050" type="verses" book="ap1">
_သဗ္ဗာကာရံ ပကမ္ပိတ္ထ,_  
_ကေဝလာ ဝသုဓာ အယံ;_  
_နိဂ္ဃေါသသဒ္ဒံ သုတွာန,_  
ဥဗ္ဗိဇ္ဇိံသု မဟာဇနာ._  

</Paragraph>

</Division>
<Division number="64" book="ap1">

<Paragraph number="6051" type="verses" book="ap1">
_သဗ္ဗေ ဇနာ သမာဂမ္မ,_  
_အာဂစ္ဆုံ မမ သန္တိကံ;_  
_‘ဝသုဓာယံ ပကမ္ပိတ္ထ,_  
_ကိံ ဝိပါကော ဘဝိဿတိ’._  

</Paragraph>

</Division>
<Division number="65" book="ap1">

<Paragraph number="6052" type="verses" book="ap1">
_အဝစာသိံ တဒါ တေသံ,_  
_‘မာ ဘေထ နတ္ထိ ဝေါ ဘယံ;_  
_ဝိဿတ္ထာ ဟောထ သဗ္ဗေပိ,_  
ဥပ္ပါဒေါယံ သုဝတ္ထိကော._  

</Paragraph>

</Division>
<Division number="66" book="ap1">

<Paragraph number="6053" type="verses" book="ap1">
_အဋ္ဌဟေတူဟိ သမ္ဖုဿ,_  
_ဝသုဓာယံ ပကမ္ပတိ;_  
_တထာ နိမိတ္တာ ဒိဿန္တိ,_  
_ဩဘာသော ဝိပုလော မဟာ._  

</Paragraph>

</Division>
<Division number="67" book="ap1">

<Paragraph number="6054" type="verses" book="ap1">
_အသံသယံ ဗုဒ္ဓသေဋ္ဌော,_  
ဥပ္ပဇ္ဇိဿတိ စက္ခုမာ’;_  
_သညာပေတွာန ဇနတံ,_  
_ပဉ္စ သီလေ ကထေသဟံ._  

</Paragraph>

</Division>
<Division number="68" book="ap1">

<Paragraph number="6055" type="verses" book="ap1">
_သုတွာန ပဉ္စ သီလာနိ,_  
_ဗုဒ္ဓုပ္ပါဒဉ္စ ဒုလ္လဘံ;_  
ဥဗ္ဗေဂဇာတာ သုမနာ,_  
_တုဋ္ဌဟဋ္ဌာ အဟံသု တေ._  

</Paragraph>

</Division>
<Division number="69" book="ap1">

<Paragraph number="6056" type="verses" book="ap1">
_ဒွေနဝုတေ ဣတော ကပ္ပေ,_  
_ယံ နိမိတ္တံ ဝိယာကရိံ;_  
_ဒုဂ္ဂတိံ နာဘိဇာနာမိ,_  
_ဗျာကရဏဿိဒံ ဖလံ._  

</Paragraph>

</Division>
<Division number="70" book="ap1">

<Paragraph number="6057" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="71" book="ap1">

<Paragraph number="6058" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="72" book="ap1">

<Paragraph number="6059" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (4843)_  

</Paragraph>

<Paragraph number="6060" book="ap1">
ဣတ္ထံ သုဒံ အာယသ္မာ နိမိတ္တဗျာကရဏိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6061" type="center" book="ap1">
နိမိတ္တဗျာကရဏိယတ္ထေရဿာပဒါနံ ဒသမံ.



</Paragraph>

<Paragraph number="6062" type="center" book="ap1">
သာလကုသုမိယဝဂ္ဂေါ သတ္တစတ္တာလီသမော.



</Paragraph>

<Paragraph number="6063" type="center" book="ap1">
တဿုဒ္ဒါနံ


</Paragraph>

<Paragraph number="6064" type="verses" book="ap1">
_သာလကုသုမိယော ထေရော,_  
_ပူဇာ နိဗ္ဗာပကောပိ စ;_  
_သေတုဒေါ တာလဝဏ္ဋီ စ,_  
_အဝဋလဗုဇပ္ပဒေါ._  

</Paragraph>

<Paragraph number="6065" type="verses" book="ap1">
_ပိလက္ခပဋိဘာနီ စ,_  
_ဝေယျာကရဏိယော ဒိဇော;_  
_ဒွေသတ္တတိ စ ဂါထာယော,_  
_ဂဏိတာယော ဝိဘာဝိဘိ._
</Paragraph>