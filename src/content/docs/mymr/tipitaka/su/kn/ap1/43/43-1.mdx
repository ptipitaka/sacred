---
title: 43.1 သကိံသမ္မဇ္ဇကတ္ထေရအပဒါန
tableOfContents: false
sidebar:
  order: 1
type: tipitaka
basket: su
book: ap1
review:
  current: review
  updated: '2025-10-20T21:21:04.955080'
  updated_by: ''
  notes: ''
  history:
  - state: review
    date: '2025-10-20T21:21:04.955080'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="ap1" e="ch" v="20" p="429">

<Paragraph number="5470" type="verses" book="ap1">
_“ဝိပဿိနော ဘဂဝတော,_  
_ပါဋလိံ ဗောဓိမုတ္တမံ;_  
_ဒိသွာဝ တံ ပါဒပဂ္ဂံ,_  
_တတ္ထ စိတ္တံ ပသာဒယိံ._  

</Paragraph>

</Division>
<Division number="2" book="ap1" e="ch" v="20" p="429">

<Paragraph number="5471" type="verses" book="ap1">
_သမ္မဇ္ဇနိံ ဂဟေတွာန,_  
_ဗောဓိံ သမ္မဇ္ဇိ တာဝဒေ;_  
_သမ္မဇ္ဇိတွာန တံ ဗောဓိံ,_  
_အဝန္ဒိံ ပါဋလိံ အဟံ._  

</Paragraph>

</Division>
<Division number="3" book="ap1" e="ch" v="20" p="429">

<Paragraph number="5472" type="verses" book="ap1">
_တတ္ထ စိတ္တံ ပသာဒေတွာ,_  
_သိရေ ကတွာန အဉ္ဇလိံ;_  
_နမဿမာနော တံ ဗောဓိံ,_  
_ဂဉ္ဆိံ ပဋိကုဋိံ အဟံ._  

</Paragraph>

</Division>
<Division number="4" book="ap1" e="ch" v="20" p="429">

<Paragraph number="5473" type="verses" book="ap1">
_တာဒိမဂ္ဂေန ဂစ္ဆာမိ,_  
_သရန္တော ဗောဓိမုတ္တမံ;_  
_အဇဂရော မံ ပီဠေသိ,_  
_ဃောရရူပေါ မဟဗ္ဗလော._  

</Paragraph>

</Division>
<Division number="5" book="ap1" e="ch" v="20" p="429">

<Paragraph number="5474" type="verses" book="ap1">
_အာသန္နေ မေ ကတံ ကမ္မံ,_  
_ဖလေန တောသယီ မမံ;_  
_ကဠေဝရံ မေ ဂိလတိ,_  
_ဒေဝလောကေ ရမာမဟံ._  

</Paragraph>

</Division>
<Division number="6" book="ap1" e="ch" v="20" p="429">

<Paragraph number="5475" type="verses" book="ap1">
_အနာဝိလံ မမ စိတ္တံ,_  
_ဝိသုဒ္ဓံ ပဏ္ဍရံ သဒါ;_  
_သောကသလ္လံ န ဇာနာမိ,_  
_စိတ္တသန္တာပနံ မမ._  

</Paragraph>

</Division>
<Division number="7" book="ap1" e="ch" v="20" p="429">

<Paragraph number="5476" type="verses" book="ap1">
_ကုဋ္ဌံ ဂဏ္ဍော ကိလာသော စ,_  
_အပမာရော ဝိတစ္ဆိကာ;_  
_ဒဒ္ဒု ကဏ္ဍု စ မေ နတ္ထိ,_  
_ဖလံ သမ္မဇ္ဇနာယိဒံ._  

</Paragraph>

</Division>
<Division number="8" book="ap1" e="ch" v="20" p="429">

<Paragraph number="5477" type="verses" book="ap1">
_သောကော စ ပရိဒေဝေါ စ,_  
_ဟဒယေ မေ န ဝိဇ္ဇတိ;_  
_အဘန္တံ ဥဇုကံ စိတ္တံ,_  
_ဖလံ သမ္မဇ္ဇနာယိဒံ._  

</Paragraph>

</Division>
<Division number="9" book="ap1" e="ch" v="20" p="429">

<Paragraph number="5478" type="verses" book="ap1">
_သမာဓီသု န မဇ္ဇာမိ,_  
_ဝိသဒံ ဟောတိ မာနသံ;_  
_ယံ ယံ သမာဓိမိစ္ဆာမိ,_  
_သော သော သမ္ပဇ္ဇတေ မမံ._  

</Paragraph>

</Division>
<Division number="10" book="ap1" e="ch" v="20" p="429">

<Paragraph number="5479" type="verses" book="ap1">
_ရဇနီယေ န ရဇ္ဇာမိ,_  
_အထော ဒုဿနိယေသု စ;_  
_မောဟနီယေ န မုယှာမိ,_  
_ဖလံ သမ္မဇ္ဇနာယိဒံ._  

</Paragraph>

</Division>
<Division number="11" book="ap1" e="ch" v="20" p="429">

<Paragraph number="5480" type="verses" book="ap1">
_ဧကနဝုတိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_ဖလံ သမ္မဇ္ဇနာယိဒံ._  

</Paragraph>

</Division>
<Division number="12" book="ap1" e="ch" v="20" p="430">

<Paragraph number="5481" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="13" book="ap1" e="ch" v="20" p="430">

<Paragraph number="5482" type="verses" book="ap1">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="14" book="ap1" e="ch" v="20" p="430">

<Paragraph number="5483" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="5484" book="ap1">
ဣတ္ထံ သုဒံ အာယသ္မာ သကိံသမ္မဇ္ဇကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5485" type="center" book="ap1">
သကိံသမ္မဇ္ဇကတ္ထေရဿာပဒါနံ ပဌမံ.
</Paragraph>