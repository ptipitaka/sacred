---
title: 5.10 စုန္ဒတ္ထေရအပဒါန
tableOfContents: false
sidebar:
  order: 10
type: tipitaka
basket: su
book: ap1
review:
  current: review
  updated: '2025-10-23T09:13:33.036845'
  updated_by: ''
  notes: ''
  history:
  - state: review
    date: '2025-10-23T09:13:33.036845'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="125" book="ap1" e="ch" v="20" p="113">

<Paragraph number="1352" type="verses" book="ap1">
_“သိဒ္ဓတ္ထဿ ဘဂဝတော,_  
_လောကဇေဋ္ဌဿ တာဒိနော;_  
_အဂ္ဃိယံ ကာရယိတွာန,_  
_ဇာတိပုပ္ဖေဟိ ဆာဒယိံ._  

</Paragraph>

</Division>
<Division number="126" book="ap1" e="ch" v="20" p="113">

<Paragraph number="1353" type="verses" book="ap1">
_နိဋ္ဌာပေတွာန တံ ပုပ္ဖံ,_  
_ဗုဒ္ဓဿ ဥပနာမယိံ;_  
_ပုပ္ဖါဝသေသံ ပဂ္ဂယှ,_  
_ဗုဒ္ဓဿ အဘိရောပယိံ._  

</Paragraph>

</Division>
<Division number="127" book="ap1" e="ch" v="20" p="113">

<Paragraph number="1354" type="verses" book="ap1">
_ကဉ္စနဂ္ဃိယသင်္ကာသံ,_  
_ဗုဒ္ဓံ လောကဂ္ဂနာယကံ;_  
_ပသန္နစိတ္တော သုမနော,_  
_ပုပ္ဖဂ္ဃိယမုပါနယိံ._  

</Paragraph>

</Division>
<Division number="128" book="ap1" e="ch" v="20" p="113">

<Paragraph number="1355" type="verses" book="ap1">
_ဝိတိဏ္ဏကင်္ခေါ သမ္ဗုဒ္ဓေါ,_  
_တိဏ္ဏောဃေဟိ ပုရက္ခတော;_  
_ဘိက္ခုသံဃေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="129" book="ap1" e="ch" v="20" p="113">

<Paragraph number="1356" type="verses" book="ap1">
_‘ဒိဗ္ဗဂန္ဓံ ပဝါယန္တံ,_  
_ယော မေ ပုပ္ဖဂ္ဃိယံ အဒါ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="130" book="ap1" e="ch" v="20" p="113">

<Paragraph number="1357" type="verses" book="ap1">
ဣတော စုတော အယံ ပေါသော,_  
_ဒေဝသင်္ဃပုရက္ခတော;_  
_ဇာတိပုပ္ဖေဟိ ပရိကိဏ္ဏော,_  
_ဒေဝလောကံ ဂမိဿတိ._  

</Paragraph>

</Division>
<Division number="131" book="ap1" e="ch" v="20" p="113">

<Paragraph number="1358" type="verses" book="ap1">
ဥဗ္ဗိဒ္ဓံ ဘဝနံ တဿ,_  
_သောဝဏ္ဏဉ္စ မဏီမယံ;_  
_ဗျမှံ ပါတုဘဝိဿတိ,_  
_ပုညကမ္မပ္ပဘာဝိတံ._  

</Paragraph>

</Division>
<Division number="132" book="ap1" e="ch" v="20" p="113">

<Paragraph number="1359" type="verses" book="ap1">
_စတုသတ္တတိက္ခတ္တုံ သော,_  
_ဒေဝရဇ္ဇံ ကရိဿတိ;_  
_အနုဘောဿတိ သမ္ပတ္တိံ,_  
_အစ္ဆရာဟိ ပုရက္ခတော._  

</Paragraph>

</Division>
<Division number="133" book="ap1" e="ch" v="20" p="113">

<Paragraph number="1360" type="verses" book="ap1">
_ပထဗျာ ရဇ္ဇံ တိသတံ,_  
_ဝသုဓံ အာဝသိဿတိ;_  
_ပဉ္စသတ္တတိက္ခတ္တုဉ္စ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="134" book="ap1" e="ch" v="20" p="113">

<Paragraph number="1361" type="verses" book="ap1">
_ဒုဇ္ဇယော နာမ နာမေန,_  
_ဟေဿတိ မနုဇာဓိပေါ;_  
_အနုဘောတွာန တံ ပုညံ,_  
_သကကမ္မံ အပဿိတော._  

</Paragraph>

</Division>
<Division number="135" book="ap1" e="ch" v="20" p="114">

<Paragraph number="1362" type="verses" book="ap1">
_ဝိနိပါတံ အဂန္တွာန,_  
_မနုဿတ္တံ ဂမိဿတိ;_  
_ဟိရညံ တဿ နိစိတံ,_  
_ကောဋိသတမနပ္ပကံ._  

</Paragraph>

</Division>
<Division number="136" book="ap1" e="ch" v="20" p="114">

<Paragraph number="1363" type="verses" book="ap1">
_နိဗ္ဗတ္တိဿတိ ယောနိမှိ,_  
_ဗြာဟ္မဏေ သော ဘဝိဿတိ;_  
_ဝင်္ဂန္တဿ သုတော ဓီမာ,_  
_သာရိယာ ဩရသော ပိယော._  

</Paragraph>

</Division>
<Division number="137" book="ap1" e="ch" v="20" p="114">

<Paragraph number="1364" type="verses" book="ap1">
_သော စ ပစ္ဆာ ပဗ္ဗဇိတွာ,_  
_အင်္ဂီရသဿ သာသနေ;_  
_စူဠစုန္ဒောတိ နာမေန,_  
_ဟေဿတိ သတ္ထု သာဝကော._  

</Paragraph>

</Division>
<Division number="138" book="ap1" e="ch" v="20" p="114">

<Paragraph number="1365" type="verses" book="ap1">
_သာမဏေရောဝ သော သန္တော,_  
_ခီဏာသဝေါ ဘဝိဿတိ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ’._  

</Paragraph>

</Division>
<Division number="139" book="ap1" e="ch" v="20" p="114">

<Paragraph number="1366" book="ap1">
ဥပဋ္ဌဟိံ မဟာဝီရံ,_  
_အညေ စ ပေသလေ ဗဟူ;_  
_ဘာတရံ မေ စုပဋ္ဌာသိံ,_  
ဥတ္တမတ္ထဿ ပတ္တိယာ._  

</Paragraph>

</Division>
<Division number="140" book="ap1" e="ch" v="20" p="114">

<Paragraph number="1367" type="verses" book="ap1">
_ဘာတရံ မေ ဥပဋ္ဌိတွာ,_  
_ဓာတုံ ပတ္တမှိ ဩဟိယ;_  
_သမ္ဗုဒ္ဓံ ဥပနာမေသိံ,_  
_လောကဇေဋ္ဌံ နရာသဘံ._  

</Paragraph>

</Division>
<Division number="141" book="ap1" e="ch" v="20" p="114">

<Paragraph number="1368" type="verses" book="ap1">
ဥဘော ဟတ္ထေဟိ ပဂ္ဂယှ,_  
_ဗုဒ္ဓေါ လောကေ သဒေဝကေ;_  
_သန္ဒဿယန္တော တံ ဓာတုံ,_  
_ကိတ္တယိ အဂ္ဂသာဝကံ._  

</Paragraph>

</Division>
<Division number="142" book="ap1" e="ch" v="20" p="114">

<Paragraph number="1369" type="verses" book="ap1">
_စိတ္တဉ္စ သုဝိမုတ္တံ မေ,_  
_သဒ္ဓါ မယှံ ပတိဋ္ဌိတာ;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="143" book="ap1" e="ch" v="20" p="114">

<Paragraph number="1370" type="verses" book="ap1">
_ပဋိသမ္ဘိဒါနုပ္ပတ္တာ,_  
_ဝိမောက္ခာပိ စ ဖဿိတာ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”. (1246)_  

</Paragraph>

<Paragraph number="1371" book="ap1">
ဣတ္ထံ သုဒံ အာယသ္မာ စုန္ဒော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1372" type="center" book="ap1">
စုန္ဒတ္ထေရဿာပဒါနံ ဒသမံ.



</Paragraph>

<Paragraph number="1373" type="center" book="ap1">
ဥပါလိဝဂ္ဂေါ ပဉ္စမော.



</Paragraph>

<Paragraph number="1374" type="center" book="ap1">
တဿုဒ္ဒါနံ


</Paragraph>

<Paragraph number="1375" type="verses" book="ap1">
ဥပါလိ သောဏော ဘဒ္ဒိယော,_  
_သန္နိဋ္ဌာပကဟတ္ထိယော;_  
_ဆဒနံ သေယျစင်္ကမံ,_  
_သုဘဒ္ဒေါ စုန္ဒသဝှယော;_  
_ဂါထာသတံ သတာလီသံ,_  
_စတဿော စ တဒုတ္တရိ._
</Paragraph>