---
title: "4.3 မဟာကစ္စာနတ္ထေရအပဒါန"
tableOfContents: false
sidebar:
  order: 3
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31" book="ap1" e="ch" v="20" p="93">

<Paragraph number="1107" type="verses" book="ap1">
_“ပဒုမုတ္တရနာထဿ,_  
_ပဒုမံ နာမ စေတိယံ;_  
_သိလာသနံ ကာရယိတွာ,_  
_သုဝဏ္ဏေနာဘိလေပယိံ._  

</Paragraph>

</Division>
<Division number="32" book="ap1" e="ch" v="20" p="93">

<Paragraph number="1108" type="verses" book="ap1">
_ရတနာမယဆတ္တဉ္စ,_  
_ပဂ္ဂယှ ဝါဠဗီဇနိံ;_  
_ဗုဒ္ဓဿ အဘိရောပေသိံ,_  
_လောကဗန္ဓုဿ တာဒိနော._  

</Paragraph>

</Division>
<Division number="33" book="ap1" e="ch" v="20" p="94">

<Paragraph number="1109" type="verses" book="ap1">
_ယာဝတာ ဒေဝတာ ဘုမ္မာ,_  
_သဗ္ဗေ သန္နိပတုံ တဒါ;_  
_ရတနာမယဆတ္တာနံ,_  
_ဝိပါကံ ကထယိဿတိ._  

</Paragraph>

</Division>
<Division number="34" book="ap1" e="ch" v="20" p="94">

<Paragraph number="1110" type="verses" book="ap1">
_တဉ္စ သဗ္ဗံ သုဏိဿာမ,_  
_ကထယန္တဿ သတ္ထုနော;_  
_ဘိယျော ဟာသံ ဇနေယျာမ,_  
_သမ္မာသမ္ဗုဒ္ဓသာသနေ._  

</Paragraph>

</Division>
<Division number="35" book="ap1" e="ch" v="20" p="94">

<Paragraph number="1111" type="verses" book="ap1">
_ဟေမာသနေ နိသီဒိတွာ,_  
_သယမ္ဘူ အဂ္ဂပုဂ္ဂလော;_  
_ဘိက္ခုသံဃပရိဗျူဠှော,_  
ဣမာ ဂါထာ အဘာသထ._  

</Paragraph>

</Division>
<Division number="36" book="ap1" e="ch" v="20" p="94">

<Paragraph number="1112" type="verses" book="ap1">
_‘ယေနိဒံ အာသနံ ဒိန္နံ,_  
_သောဝဏ္ဏံ ရတနာမယံ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="37" book="ap1" e="ch" v="20" p="94">

<Paragraph number="1113" type="verses" book="ap1">
_တိံသ ကပ္ပါနိ ဒေဝိန္ဒော,_  
_ဒေဝရဇ္ဇံ ကရိဿတိ;_  
_သမန္တာ ယောဇနသတံ,_  
_အာဘာယာဘိဘဝိဿတိ._  

</Paragraph>

</Division>
<Division number="38" book="ap1" e="ch" v="20" p="94">

<Paragraph number="1114" type="verses" book="ap1">
_မနုဿလောကမာဂန္တွာ,_  
_စက္ကဝတ္တီ ဘဝိဿတိ;_  
_ပဘဿရောတိ နာမေန,_  
ဥဂ္ဂတေဇော ဘဝိဿတိ._  

</Paragraph>

</Division>
<Division number="39" book="ap1" e="ch" v="20" p="94">

<Paragraph number="1115" type="verses" book="ap1">
_ဒိဝါ ဝါ ယဒိ ဝါ ရတ္တိံ,_  
_သတရံသီဝ ဥဂ္ဂတော;_  
_သမန္တာ အဋ္ဌရတနံ,_  
ဥဇ္ဇောတိဿတိ ခတ္တိယော._  

</Paragraph>

</Division>
<Division number="40" book="ap1" e="ch" v="20" p="94">

<Paragraph number="1116" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="41" book="ap1" e="ch" v="20" p="94">

<Paragraph number="1117" type="verses" book="ap1">
_တုသိတာ ဟိ စဝိတွာန,_  
_သုက္ကမူလေန စောဒိတော;_  
_ကစ္စာနော နာမ နာမေန,_  
_ဗြဟ္မဗန္ဓု ဘဝိဿတိ._  

</Paragraph>

</Division>
<Division number="42" book="ap1" e="ch" v="20" p="94">

<Paragraph number="1118" type="verses" book="ap1">
_သော ပစ္ဆာ ပဗ္ဗဇိတွာန,_  
_အရဟာ ဟေဿတိနာသဝေါ;_  
_ဂေါတမော လောကပဇ္ဇောတော,_  
_အဂ္ဂဋ္ဌာနေ ဌပေဿတိ._  

</Paragraph>

</Division>
<Division number="43" book="ap1" e="ch" v="20" p="94">

<Paragraph number="1119" type="verses" book="ap1">
_သံခိတ္တပုစ္ဆိတံ ပဉှံ,_  
_ဝိတ္ထာရေန ကထေဿတိ;_  
_ကထယန္တော စ တံ ပဉှံ,_  
_အဇ္ဈာသယံ ပူရယိဿတိ’._  

</Paragraph>

</Division>
<Division number="44" book="ap1" e="ch" v="20" p="94">

<Paragraph number="1120" type="verses" book="ap1">
_အဍ္ဎေ ကုလေ အဘိဇာတော,_  
_ဗြာဟ္မဏော မန္တပါရဂူ;_  
_ဩဟာယ ဓနဓညာနိ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="45" book="ap1" e="ch" v="20" p="94">

<Paragraph number="1121" type="verses" book="ap1">
_သံခိတ္တေနပိ ပုစ္ဆန္တေ,_  
_ဝိတ္ထာရေန ကထေမဟံ;_  
_အဇ္ဈာသယံ တေသံ ပူရေမိ,_  
_တောသေမိ ဒွိပဒုတ္တမံ._  

</Paragraph>

</Division>
<Division number="46" book="ap1" e="ch" v="20" p="95">

<Paragraph number="1122" type="verses" book="ap1">
_တောသိတော မေ မဟာဝီရော,_  
_သယမ္ဘူ အဂ္ဂပုဂ္ဂလော;_  
_ဘိက္ခုသံဃေ နိသီဒိတွာ,_  
_ဧတဒဂ္ဂေ ဌပေသိ မံ._  

</Paragraph>

</Division>
<Division number="47" book="ap1" e="ch" v="20" p="95">

<Paragraph number="1123" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1124" book="ap1">
ဣတ္ထံ သုဒံ အာယသ္မာ မဟာကစ္စာနော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1125" type="center" book="ap1">
မဟာကစ္စာနတ္ထေရဿာပဒါနံ တတိယံ.
</Paragraph>