---
title: "54.1 မဟာကစ္စာယနတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1">

<Paragraph number="6948" type="verses" book="ap1">
_“ပဒုမုတ္တရော နာမ ဇိနော,_  
_အနေဇော အဇိတံ ဇယော;_  
_သတသဟဿေ ကပ္ပါနံ,_  
ဣတော ဥပ္ပဇ္ဇိ နာယကော._  

</Paragraph>

</Division>
<Division number="2" book="ap1">

<Paragraph number="6949" type="verses" book="ap1">
_ဝီရော ကမလပတ္တက္ခော,_  
_သသင်္ကဝိမလာနနော;_  
_ကနကာစလသင်္ကာသော,_  
_ရဝိဒိတ္တိသမပ္ပဘော._  

</Paragraph>

</Division>
<Division number="3" book="ap1">

<Paragraph number="6950" type="verses" book="ap1">
_သတ္တနေတ္တမနောဟာရီ,_  
_ဝရလက္ခဏဘူသိတော;_  
_သဗ္ဗဝါကျပထာတီတော,_  
_မနုဇာမရသက္ကတော._  

</Paragraph>

</Division>
<Division number="4" book="ap1">

<Paragraph number="6951" type="verses" book="ap1">
_သမ္ဗုဒ္ဓေါ ဗောဓယံ သတ္တေ,_  
_ဝါဂီသော မဓုရဿရော;_  
_ကရုဏာနိဗန္ဓသန္တာနော,_  
_ပရိသာသု ဝိသာရဒေါ._  

</Paragraph>

</Division>
<Division number="5" book="ap1">

<Paragraph number="6952" type="verses" book="ap1">
_ဒေသေတိ မဓုရံ ဓမ္မံ,_  
_စတုသစ္စူပသံဟိတံ;_  
_နိမုဂ္ဂေ မောဟပင်္ကမှိ,_  
_သမုဒ္ဓရတိ ပါဏိနေ._  

</Paragraph>

</Division>
<Division number="6" book="ap1">

<Paragraph number="6953" type="verses" book="ap1">
_တဒါ ဧကစရော ဟုတွာ,_  
_တာပသော ဟိမဝါလယော;_  
_နဘသာ မာနုသံ လောကံ,_  
_ဂစ္ဆန္တော ဇိနမဒ္ဒသံ._  

</Paragraph>

</Division>
<Division number="7" book="ap1">

<Paragraph number="6954" type="verses" book="ap1">
ဥပေစ္စ သန္တိကံ တဿ,_  
_အဿောသိံ ဓမ္မဒေသနံ;_  
_ဝဏ္ဏယန္တဿ ဝီရဿ,_  
_သာဝကဿ မဟာဂုဏံ._  

</Paragraph>

</Division>
<Division number="8" book="ap1">

<Paragraph number="6955" type="verses" book="ap1">
_‘သံခိတ္တေန မယာ ဝုတ္တံ,_  
_ဝိတ္ထာရေန ပကာသယံ;_  
_ပရိသံ မဉ္စ တောသေတိ,_  
_ယထာ ကစ္စာယနော အယံ._  

</Paragraph>

</Division>
<Division number="9" book="ap1">

<Paragraph number="6956" type="verses" book="ap1">
_နာဟံ ဧဝမိဓေကစ္စံ,_  
_အညံ ပဿာမိ သာဝကံ;_  
_တသ္မာတဒဂ္ဂေ ဧသဂ္ဂေါ,_  
_ဧဝံ ဓာရေထ ဘိက္ခဝေါ’._  

</Paragraph>

</Division>
<Division number="10" book="ap1">

<Paragraph number="6957" type="verses" book="ap1">
_တဒါဟံ ဝိမှိတော ဟုတွာ,_  
_သုတွာ ဝါကျံ မနောရမံ;_  
_ဟိမဝန္တံ ဂမိတွာန,_  
_အာဟိတွာ ပုပ္ဖသဉ္စယံ._  

</Paragraph>

</Division>
<Division number="11" book="ap1">

<Paragraph number="6958" type="verses" book="ap1">
_ပူဇေတွာ လောကသရဏံ,_  
_တံ ဌာနမဘိပတ္ထယိံ;_  
_တဒါ မမာသယံ ဉတွာ,_  
_ဗျာကာသိ သ ရဏဉ္ဇဟော._  

</Paragraph>

</Division>
<Division number="12" book="ap1">

<Paragraph number="6959" type="verses" book="ap1">
_‘ပဿထေတံ ဣသိဝရံ,_  
_နိဒ္ဓန္တကနကတ္တစံ;_  
ဥဒ္ဓဂ္ဂလောမံ ပီဏံသံ,_  
_အစလံ ပဉ္ဇလိံ ဌိတံ._  

</Paragraph>

</Division>
<Division number="13" book="ap1">

<Paragraph number="6960" type="verses" book="ap1">
_ဟာသံ သုပုဏ္ဏနယနံ,_  
_ဗုဒ္ဓဝဏ္ဏဂတာသယံ;_  
_ဓမ္မဇံ ဥဂ္ဂဟဒယံ,_  
_အမတာသိတ္တသန္နိဘံ’._  

</Paragraph>

</Division>
<Division number="14" book="ap1">

<Paragraph number="6961" type="verses" book="ap1">
_ကစ္စာနဿ ဂုဏံ သုတွာ,_  
_တံ ဌာနံ ပတ္ထယံ ဌိတော;_  
_အနာဂတမှိ အဒ္ဓါနေ,_  
_ဂေါတမဿ မဟာမုနေ._  

</Paragraph>

</Division>
<Division number="15" book="ap1">

<Paragraph number="6962" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ကစ္စာနော နာမ နာမေန,_  
_ဟေဿတိ သတ္ထု သာဝကော._  

</Paragraph>

</Division>
<Division number="16" book="ap1">

<Paragraph number="6963" type="verses" book="ap1">
_ဗဟုဿုတော မဟာဉာဏီ,_  
_အဓိပ္ပါယဝိဒူ မုနေ;_  
_ပါပုဏိဿတိ တံ ဌာနံ,_  
_ယထာယံ ဗျာကတော မယာ._  

</Paragraph>

</Division>
<Division number="17" book="ap1">

<Paragraph number="6964" type="verses" book="ap1">
_သတသဟဿိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="18" book="ap1">

<Paragraph number="6965" type="verses" book="ap1">
_ဒုဝေ ဘဝေ သံသရာမိ,_  
_ဒေဝတ္တေ အထ မာနုသေ;_  
_အညံ ဂတိံ န ဂစ္ဆာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="19" book="ap1">

<Paragraph number="6966" type="verses" book="ap1">
_ဒုဝေ ကုလေ ပဇာယာမိ,_  
_ခတ္တိယေ အထ ဗြာဟ္မဏေ;_  
_နီစေ ကုလေ န ဇာယာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="20" book="ap1">

<Paragraph number="6967" type="verses" book="ap1">
_ပစ္ဆိမေ စ ဘဝေ ဒါနိ,_  
_ဇာတော ဥဇ္ဇေနိယံ ပုရေ;_  
_ပဇ္ဇောတဿ စ စဏ္ဍဿ,_  
_ပုရောဟိတဒိဇာဓိနော._  

</Paragraph>

</Division>
<Division number="21" book="ap1">

<Paragraph number="6968" type="verses" book="ap1">
_ပုတ္တော တိရိဋိဝစ္ဆဿ,_  
_နိပုဏော ဝေဒပါရဂူ;_  
_မာတာ စ စန္ဒိမာ နာမ,_  
_ကစ္စာနောဟံ ဝရတ္တစော._  

</Paragraph>

</Division>
<Division number="22" book="ap1">

<Paragraph number="6969" type="verses" book="ap1">
_ဝီမံသနတ္ထံ ဗုဒ္ဓဿ,_  
_ဘူမိပါလေန ပေသိတော;_  
_ဒိသွာ မောက္ခပုရဒွါရံ,_  
_နာယကံ ဂုဏသဉ္စယံ._  

</Paragraph>

</Division>
<Division number="23" book="ap1">

<Paragraph number="6970" type="verses" book="ap1">
_သုတွာ စ ဝိမလံ ဝါကျံ,_  
_ဂတိပင်္ကဝိသောသနံ;_  
_ပါပုဏိံ အမတံ သန္တံ,_  
_သေသေဟိ သဟ သတ္တဟိ._  

</Paragraph>

</Division>
<Division number="24" book="ap1">

<Paragraph number="6971" type="verses" book="ap1">
_အဓိပ္ပါယဝိဒူ ဇာတော,_  
_သုဂတဿ မဟာမတေ;_  
_ဌပိတော ဧတဒဂ္ဂေ စ,_  
_သုသမိဒ္ဓမနောရထော._  

</Paragraph>

</Division>
<Division number="25" book="ap1">

<Paragraph number="6972" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="26" book="ap1">

<Paragraph number="6973" type="verses" book="ap1">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="27" book="ap1">

<Paragraph number="6974" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="6975" book="ap1">
ဣတ္ထံ သုဒံ အာယသ္မာ မဟာကစ္စာယနော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6976" type="center" book="ap1">
မဟာကစ္စာယနတ္ထေရဿာပဒါနံ ပဌမံ.
</Paragraph>