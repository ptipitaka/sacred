---
title: "5.1 ဘာဂိနေယျုပါလိတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1" e="ch" v="20" p="102">

<Paragraph number="1209" type="verses" book="ap1">
_“ခီဏာသဝသဟဿေဟိ,_  
_ပရိဝုတော လောကနာယကော;_  
_ဝိဝေကမနုယုတ္တော သော,_  
_ဂစ္ဆတေ ပဋိသလ္လိတုံ._  

</Paragraph>

</Division>
<Division number="2" book="ap1" e="ch" v="20" p="102">

<Paragraph number="1210" type="verses" book="ap1">
_အဇိနေန နိဝတ္ထောဟံ,_  
_တိဒဏ္ဍပရိဓာရကော;_  
_ဘိက္ခုသံဃပရိဗျူဠှံ,_  
_အဒ္ဒသံ လောကနာယကံ._  

</Paragraph>

</Division>
<Division number="3" book="ap1" e="ch" v="20" p="102">

<Paragraph number="1211" type="verses" book="ap1">
_ဧကံသံ အဇိနံ ကတွာ,_  
_သိရေ ကတွာန အဉ္ဇလိံ;_  
_သမ္ဗုဒ္ဓံ အဘိဝါဒေတွာ,_  
_သန္ထဝိံ လောကနာယကံ._  

</Paragraph>

</Division>
<Division number="4" book="ap1" e="ch" v="20" p="102">

<Paragraph number="1212" type="verses" book="ap1">
_ယထာဏ္ဍဇာ စ သံသေဒါ,_  
_ဩပပါတီ ဇလာဗုဇာ;_  
_ကာကာဒိပက္ခိနော သဗ္ဗေ,_  
_အန္တလိက္ခစရာ သဒါ._  

</Paragraph>

</Division>
<Division number="5" book="ap1" e="ch" v="20" p="102">

<Paragraph number="1213" type="verses" book="ap1">
_‘ယေ ကေစိ ပါဏဘူတတ္ထိ,_  
_သညိနော ဝါ အသညိနော;_  
_သဗ္ဗေ တေ တဝ ဉာဏမှိ,_  
_အန္တော ဟောန္တိ သမောဂဓာ._  

</Paragraph>

</Division>
<Division number="6" book="ap1" e="ch" v="20" p="102">

<Paragraph number="1214" type="verses" book="ap1">
_ဂန္ဓာ စ ပဗ္ဗတေယျာ ယေ,_  
_ဟိမဝန္တနဂုတ္တမေ;_  
_သဗ္ဗေ တေ တဝ သီလမှိ,_  
_ကလာယပိ န ယုဇ္ဇရေ._  

</Paragraph>

</Division>
<Division number="7" book="ap1" e="ch" v="20" p="102">

<Paragraph number="1215" type="verses" book="ap1">
_မောဟန္ဓကာရပက္ခန္ဒော,_  
_အယံ လောကော သဒေဝကော;_  
_တဝ ဉာဏမှိ ဇောတန္တေ,_  
_အန္ဓကာရာ ဝိဓံသိတာ._  

</Paragraph>

</Division>
<Division number="8" book="ap1" e="ch" v="20" p="102">

<Paragraph number="1216" type="verses" book="ap1">
_ယထာ အတ္ထင်္ဂတေ သူရိယေ,_  
_ဟောန္တိ သတ္တာ တမောဂတာ;_  
_ဧဝံ ဗုဒ္ဓေ အနုပ္ပန္နေ,_  
_ဟောတိ လောကော တမောဂတော._  

</Paragraph>

</Division>
<Division number="9" book="ap1" e="ch" v="20" p="102">

<Paragraph number="1217" type="verses" book="ap1">
_ယထောဒယန္တော အာဒိစ္စော,_  
_ဝိနောဒေတိ တမံ သဒါ;_  
_တထေဝ တွံ ဗုဒ္ဓသေဋ္ဌ,_  
_ဝိဒ္ဓံသေသိ တမံ သဒါ._  

</Paragraph>

</Division>
<Division number="10" book="ap1" e="ch" v="20" p="102">

<Paragraph number="1218" type="verses" book="ap1">
_ပဓာနပဟိတတ္တောသိ,_  
_ဗုဒ္ဓေါ လောကေ သဒေဝကေ;_  
_တဝ ကမ္မာဘိရဒ္ဓေန,_  
_တောသေသိ ဇနတံ ဗဟုံ’._  

</Paragraph>

</Division>
<Division number="11" book="ap1" e="ch" v="20" p="102">

<Paragraph number="1219" type="verses" book="ap1">
_တံ သဗ္ဗံ အနုမောဒိတွာ,_  
_ပဒုမုတ္တရော မဟာမုနိ;_  
_နဘံ အဗ္ဘုဂ္ဂမီ ဓီရော,_  
_ဟံသရာဇာဝ အမ္ဗရေ._  

</Paragraph>

</Division>
<Division number="12" book="ap1" e="ch" v="20" p="102">

<Paragraph number="1220" type="verses" book="ap1">
_အဗ္ဘုဂ္ဂန္တွာန သမ္ဗုဒ္ဓေါ,_  
_မဟေသိ ပဒုမုတ္တရော;_  
_အန္တလိက္ခေ ဌိတော သတ္ထာ,_  
ဣမာ ဂါထာ အဘာသထ._  

</Paragraph>

</Division>
<Division number="13" book="ap1" e="ch" v="20" p="103">

<Paragraph number="1221" type="verses" book="ap1">
_ယေနိဒံ ထဝိတံ ဉာဏံ,_  
_ဩပမ္မေဟိ သမာယုတံ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="14" book="ap1" e="ch" v="20" p="103">

<Paragraph number="1222" type="verses" book="ap1">
_‘အဋ္ဌာရသဉ္စ ခတ္တုံ သော,_  
_ဒေဝရာဇာ ဘဝိဿတိ;_  
_ပထဗျာ ရဇ္ဇံ တိသတံ,_  
_ဝသုဓံ အာဝသိဿတိ._  

</Paragraph>

</Division>
<Division number="15" book="ap1" e="ch" v="20" p="103">

<Paragraph number="1223" type="verses" book="ap1">
_ပဉ္စဝီသတိက္ခတ္တုဉ္စ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="16" book="ap1" e="ch" v="20" p="103">

<Paragraph number="1224" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="17" book="ap1" e="ch" v="20" p="103">

<Paragraph number="1225" type="verses" book="ap1">
_တုသိတာ ဟိ စဝိတွာန,_  
_သုက္ကမူလေန စောဒိတော;_  
_ဟီနောဝ ဇာတိယာ သန္တော,_  
ဥပါလိ နာမ ဟေဿတိ._  

</Paragraph>

</Division>
<Division number="18" book="ap1" e="ch" v="20" p="103">

<Paragraph number="1226" type="verses" book="ap1">
_သော ပစ္ဆာ ပဗ္ဗဇိတွာန,_  
_ဝိရာဇေတွာန ပါပကံ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="19" book="ap1" e="ch" v="20" p="103">

<Paragraph number="1227" type="verses" book="ap1">
_တုဋ္ဌော စ ဂေါတမော ဗုဒ္ဓေါ,_  
_သကျပုတ္တော မဟာယသော;_  
_ဝိနယာဓိဂတံ တဿ,_  
_ဧတဒဂ္ဂေ ဌပေဿတိ’._  

</Paragraph>

</Division>
<Division number="20" book="ap1" e="ch" v="20" p="103">

<Paragraph number="1228" type="verses" book="ap1">
_သဒ္ဓါယာဟံ ပဗ္ဗဇိတော,_  
_ကတကိစ္စော အနာသဝေါ;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="21" book="ap1" e="ch" v="20" p="103">

<Paragraph number="1229" type="verses" book="ap1">
_ဘဂဝါ စာနုကမ္ပီ မံ,_  
_ဝိနယေဟံ ဝိသာရဒေါ;_  
_သကကမ္မာဘိရဒ္ဓေါ စ,_  
_ဝိဟရာမိ အနာသဝေါ._  

</Paragraph>

</Division>
<Division number="22" book="ap1" e="ch" v="20" p="103">

<Paragraph number="1230" type="verses" book="ap1">
_သံဝုတော ပါတိမောက္ခမှိ,_  
ဣန္ဒြိယေသု စ ပဉ္စသု;_  
_ဓာရေမိ ဝိနယံ သဗ္ဗံ,_  
_ကေဝလံ ရတနာကရံ._  

</Paragraph>

</Division>
<Division number="23" book="ap1" e="ch" v="20" p="103">

<Paragraph number="1231" type="verses" book="ap1">
_မမဉ္စ ဂုဏမညာယ,_  
_သတ္ထာ လောကေ အနုတ္တရော;_  
_ဘိက္ခုသံဃေ နိသီဒိတွာ,_  
_ဧတဒဂ္ဂေ ဌပေသိ မံ._  

</Paragraph>

</Division>
<Division number="24" book="ap1" e="ch" v="20" p="103">

<Paragraph number="1232" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="1233" book="ap1">
ဣတ္ထံ သုဒံ အာယသ္မာ ဥပါလိ ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1234" type="center" book="ap1">
ဘာဂိနေယျုပါလိတ္ထေရဿာပဒါနံ ပဌမံ.
</Paragraph>