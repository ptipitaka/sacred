---
title: "1.3 သာရိပုတ္တတ္ထေရအပဒါန"
tableOfContents: false
sidebar:
  order: 3
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="146" type="center" book="ap1">
အထ ထေရာပဒါနံ သုဏာထ—
</Paragraph>

<Division number="141" book="ap1" e="ch" v="20" p="16">

<Paragraph number="147" type="verses" book="ap1">
_“ဟိမဝန္တဿ အဝိဒူရေ,_  
_လမ္ဗကော နာမ ပဗ္ဗတော;_  
_အဿမော သုကတော မယှံ,_  
_ပဏ္ဏသာလာ သုမာပိတာ._  

</Paragraph>

</Division>
<Division number="142" book="ap1" e="ch" v="20" p="16">

<Paragraph number="148" type="verses" book="ap1">
ဥတ္တာနကူလာ နဒိကာ,_  
_သုပတိတ္ထာ မနောရမာ;_  
_သုသုဒ္ဓပုလိနာကိဏ္ဏာ,_  
_အဝိဒူရေ မမဿမံ._  

</Paragraph>

</Division>
<Division number="143" book="ap1" e="ch" v="20" p="16">

<Paragraph number="149" type="verses" book="ap1">
_အသက္ခရာ အပဗ္ဘာရာ,_  
_သာဒု အပ္ပဋိဂန္ဓိကာ;_  
_သန္ဒတီ နဒိကာ တတ္ထ,_  
_သောဘယန္တာ မမဿမံ._  

</Paragraph>

</Division>
<Division number="144" book="ap1" e="ch" v="20" p="16">

<Paragraph number="150" type="verses" book="ap1">
_ကုမ္ဘီလာ မကရာ စေတ္ထ,_  
_သုသုမာရာ စ ကစ္ဆပါ;_  
_စရန္တိ နဒိယာ တတ္ထ,_  
_သောဘယန္တာ မမဿမံ._  

</Paragraph>

</Division>
<Division number="145" book="ap1" e="ch" v="20" p="16">

<Paragraph number="151" type="verses" book="ap1">
_ပါဌီနာ ပါဝုသာ မစ္ဆာ,_  
_ဗလဇာ မုဉ္ဇရောဟိတာ;_  
_ဝဂ္ဂဠာ ပပတာယန္တာ,_  
_သောဘယန္တိ မမဿမံ._  

</Paragraph>

</Division>
<Division number="146" book="ap1" e="ch" v="20" p="17">

<Paragraph number="152" book="ap1">
ဥဘော ကူလေသု နဒိယာ,_  
_ပုပ္ဖိနော ဖလိနော ဒုမာ;_  
ဥဘတော အဘိလမ္ဗန္တာ,_  
_သောဘယန္တိ မမဿမံ._  

</Paragraph>

</Division>
<Division number="147" book="ap1" e="ch" v="20" p="17">

<Paragraph number="153" type="verses" book="ap1">
_အမ္ဗာ သာလာ စ တိလကာ,_  
_ပါဋလီ သိန္ဒုဝါရကာ;_  
_ဒိဗ္ဗဂန္ဓာ သမ္ပဝန္တိ,_  
_ပုပ္ဖိတာ မမ အဿမေ._  

</Paragraph>

</Division>
<Division number="148" book="ap1" e="ch" v="20" p="17">

<Paragraph number="154" type="verses" book="ap1">
_စမ္ပကာ သဠလာ နီပါ,_  
_နာဂပုန္နာဂကေတကာ;_  
_ဒိဗ္ဗဂန္ဓာ သမ္ပဝန္တိ,_  
_ပုပ္ဖိတာ မမ အဿမေ._  

</Paragraph>

</Division>
<Division number="149" book="ap1" e="ch" v="20" p="17">

<Paragraph number="155" type="verses" book="ap1">
_အတိမုတ္တာ အသောကာ စ,_  
_ဘဂိနီမာလာ စ ပုပ္ဖိတာ;_  
_အင်္ကောလာ ဗိမ္ဗိဇာလာ စ,_  
_ပုပ္ဖိတာ မမ အဿမေ._  

</Paragraph>

</Division>
<Division number="150" book="ap1" e="ch" v="20" p="17">

<Paragraph number="156" type="verses" book="ap1">
_ကေတကာ ကန္ဒလိ စေဝ,_  
_ဂေါဓုကာ တိဏသူလိကာ;_  
_ဒိဗ္ဗဂန္ဓံ သမ္ပဝန္တာ,_  
_သောဘယန္တိ မမဿမံ._  

</Paragraph>

</Division>
<Division number="151" book="ap1" e="ch" v="20" p="17">

<Paragraph number="157" type="verses" book="ap1">
_ကဏိကာရာ ကဏ္ဏိကာ စ,_  
_အသနာ အဇ္ဇုနာ ဗဟူ;_  
_ဒိဗ္ဗဂန္ဓံ သမ္ပဝန္တာ,_  
_သောဘယန္တိ မမဿမံ._  

</Paragraph>

</Division>
<Division number="152" book="ap1" e="ch" v="20" p="17">

<Paragraph number="158" type="verses" book="ap1">
_ပုန္နာဂါ ဂိရိပုန္နာဂါ,_  
_ကောဝိဠာရာ စ ပုပ္ဖိတာ;_  
_ဒိဗ္ဗဂန္ဓံ သမ္ပဝန္တာ,_  
_သောဘယန္တိ မမဿမံ._  

</Paragraph>

</Division>
<Division number="153" book="ap1" e="ch" v="20" p="17">

<Paragraph number="159" type="verses" book="ap1">
ဥဒ္ဓါလကာ စ ကုဋဇာ,_  
_ကဒမ္ဗာ ဝကုလာ ဗဟူ;_  
_ဒိဗ္ဗဂန္ဓံ သမ္ပဝန္တာ,_  
_သောဘယန္တိ မမဿမံ._  

</Paragraph>

</Division>
<Division number="154" book="ap1" e="ch" v="20" p="17">

<Paragraph number="160" type="verses" book="ap1">
_အာဠကာ ဣသိမုဂ္ဂါ စ,_  
_ကဒလိမာတုလုင်္ဂိယော;_  
_ဂန္ဓောဒကေန သံဝဍ္ဎာ,_  
_ဖလာနိ ဓာရယန္တိ တေ._  

</Paragraph>

</Division>
<Division number="155" book="ap1" e="ch" v="20" p="17">

<Paragraph number="161" type="verses" book="ap1">
_အညေ ပုပ္ဖန္တိ ပဒုမာ,_  
_အညေ ဇာယန္တိ ကေသရီ;_  
_အညေ ဩပုပ္ဖါ ပဒုမာ,_  
_ပုပ္ဖိတာ တဠာကေ တဒါ._  

</Paragraph>

</Division>
<Division number="156" book="ap1" e="ch" v="20" p="17">

<Paragraph number="162" type="verses" book="ap1">
_ဂဗ္ဘံ ဂဏှန္တိ ပဒုမာ,_  
_နိဒ္ဓါဝန္တိ မုလာဠိယော;_  
_သိင်္ဃာဋိပတ္တမာကိဏ္ဏာ,_  
_သောဘန္တိ တဠာကေ တဒါ._  

</Paragraph>

</Division>
<Division number="157" book="ap1" e="ch" v="20" p="17">

<Paragraph number="163" type="verses" book="ap1">
_နယိတာ အမ္ဗဂန္ဓီ စ,_  
ဥတ္တလီ ဗန္ဓုဇီဝကာ;_  
_ဒိဗ္ဗဂန္ဓာ သမ္ပဝန္တိ,_  
_ပုပ္ဖိတာ တဠာကေ တဒါ._  

</Paragraph>

</Division>
<Division number="158" book="ap1" e="ch" v="20" p="17">

<Paragraph number="164" type="verses" book="ap1">
_ပါဌီနာ ပါဝုသာ မစ္ဆာ,_  
_ဗလဇာ မုဉ္ဇရောဟိတာ;_  
_သင်္ဂုလာ မဂ္ဂုရာ စေဝ,_  
_ဝသန္တိ တဠာကေ တဒါ._  

</Paragraph>

</Division>
<Division number="159" book="ap1" e="ch" v="20" p="18">

<Paragraph number="165" type="verses" book="ap1">
_ကုမ္ဘီလာ သုသုမာရာ စ,_  
_တန္တိဂါဟာ စ ရက္ခသာ;_  
_ဩဂုဟာ အဇဂရာ စ,_  
_ဝသန္တိ တဠာကေ တဒါ._  

</Paragraph>

</Division>
<Division number="160" book="ap1" e="ch" v="20" p="18">

<Paragraph number="166" type="verses" book="ap1">
_ပါရေဝတာ ရဝိဟံသာ,_  
_စက္ကဝါကာ နဒီစရာ;_  
_ကောကိလာ သုကသာဠိကာ,_  
ဥပဇီဝန္တိ တံ သရံ._  

</Paragraph>

</Division>
<Division number="161" book="ap1" e="ch" v="20" p="18">

<Paragraph number="167" type="verses" book="ap1">
_ကုက္ကုတ္ထကာ ကုဠီရကာ,_  
_ဝနေ ပေါက္ခရသာတကာ;_  
_ဒိန္ဒိဘာ သုဝပေါတာ စ,_  
ဥပဇီဝန္တိ တံ သရံ._  

</Paragraph>

</Division>
<Division number="162" book="ap1" e="ch" v="20" p="18">

<Paragraph number="168" type="verses" book="ap1">
_ဟံသာ ကောဉ္စာ မယူရာ စ,_  
_ကောကိလာ တမ္ဗစူဠကာ;_  
_ပမ္မကာ ဇီဝံဇီဝါ စ,_  
ဥပဇီဝန္တိ တံ သရံ._  

</Paragraph>

</Division>
<Division number="163" book="ap1" e="ch" v="20" p="18">

<Paragraph number="169" type="verses" book="ap1">
_ကောသိကာ ပေါဋ္ဌသီသာ စ,_  
_ကုရရာ သေနကာ ဗဟူ;_  
_မဟာကာဠာ စ သကုဏာ,_  
ဥပဇီဝန္တိ တံ သရံ._  

</Paragraph>

</Division>
<Division number="164" book="ap1" e="ch" v="20" p="18">

<Paragraph number="170" type="verses" book="ap1">
_ပသဒါ စ ဝရာဟာ စ,_  
_စမရာ ဂဏ္ဍကာ ဗဟူ;_  
_ရောဟိစ္စာ သုကပေါတာ စ,_  
ဥပဇီဝန္တိ တံ သရံ._  

</Paragraph>

</Division>
<Division number="165" book="ap1" e="ch" v="20" p="18">

<Paragraph number="171" type="verses" book="ap1">
_သီဟဗျဂ္ဃါ စ ဒီပီ စ,_  
_အစ္ဆကောကတရစ္ဆကာ;_  
_တိဓာ ပဘိန္နမာတင်္ဂါ,_  
ဥပဇီဝန္တိ တံ သရံ._  

</Paragraph>

</Division>
<Division number="166" book="ap1" e="ch" v="20" p="18">

<Paragraph number="172" type="verses" book="ap1">
_ကိန္နရာ ဝါနရာ စေဝ,_  
_အထောပိ ဝနကမ္မိကာ;_  
_စေတာ စ လုဒ္ဒကာ စေဝ,_  
ဥပဇီဝန္တိ တံ သရံ._  

</Paragraph>

</Division>
<Division number="167" book="ap1" e="ch" v="20" p="18">

<Paragraph number="173" type="verses" book="ap1">
_တိန္ဒုကာနိ ပိယာလာနိ,_  
_မဓုကေ ကာသုမာရိယော;_  
_ဓုဝံ ဖလာနိ ဓာရေန္တိ,_  
_အဝိဒူရေ မမဿမံ._  

</Paragraph>

</Division>
<Division number="168" book="ap1" e="ch" v="20" p="18">

<Paragraph number="174" type="verses" book="ap1">
_ကောသမ္ဗာ သဠလာ နိမ္ဗာ,_  
_သာဒုဖလသမာယုတာ;_  
_ဓုဝံ ဖလာနိ ဓာရေန္တိ,_  
_အဝိဒူရေ မမဿမံ._  

</Paragraph>

</Division>
<Division number="169" book="ap1" e="ch" v="20" p="18">

<Paragraph number="175" type="verses" book="ap1">
_ဟရီတကာ အာမလကာ,_  
_အမ္ဗဇမ္ဗုဝိဘီတကာ;_  
_ကောလာ ဘလ္လာတကာ ဗိလ္လာ,_  
_ဖလာနိ ဓာရယန္တိ တေ._  

</Paragraph>

</Division>
<Division number="170" book="ap1" e="ch" v="20" p="18">

<Paragraph number="176" type="verses" book="ap1">
_အာလုဝါ စ ကဠမ္ဗာ စ,_  
_ဗိဠာလီတက္ကဠာနိ စ;_  
_ဇီဝကာ သုတကာ စေဝ,_  
_ဗဟုကာ မမ အဿမေ._  

</Paragraph>

</Division>
<Division number="171" book="ap1" e="ch" v="20" p="18">

<Paragraph number="177" type="verses" book="ap1">
_အဿမဿာဝိဒူရမှိ,_  
_တဠာကာသုံ သုနိမ္မိတာ;_  
_အစ္ဆောဒကာ သီတဇလာ,_  
_သုပတိတ္ထာ မနောရမာ._  

</Paragraph>

</Division>
<Division number="172" book="ap1" e="ch" v="20" p="19">

<Paragraph number="178" type="verses" book="ap1">
_ပဒုမုပ္ပလသဉ္ဆန္နာ,_  
_ပုဏ္ဍရီကသမာယုတာ;_  
_မန္ဒာလကေဟိ သဉ္ဆန္နာ,_  
_ဒိဗ္ဗဂန္ဓော ပဝါယတိ._  

</Paragraph>

</Division>
<Division number="173" book="ap1" e="ch" v="20" p="19">

<Paragraph number="179" type="verses" book="ap1">
_ဧဝံ သဗ္ဗင်္ဂသမ္ပန္နေ,_  
_ပုပ္ဖိတေ ဖလိတေ ဝနေ;_  
_သုကတေ အဿမေ ရမ္မေ,_  
_ဝိဟရာမိ အဟံ တဒါ._  

</Paragraph>

</Division>
<Division number="174" book="ap1" e="ch" v="20" p="19">

<Paragraph number="180" type="verses" book="ap1">
_သီလဝါ ဝတသမ္ပန္နော,_  
_ဈာယီ ဈာနရတော သဒါ;_  
_ပဉ္စာဘိညာဗလပ္ပတ္တော,_  
_သုရုစိ နာမ တာပသော._  

</Paragraph>

</Division>
<Division number="175" book="ap1" e="ch" v="20" p="19">

<Paragraph number="181" type="verses" book="ap1">
_စတုဝီသသဟဿာနိ,_  
_သိဿာ မယှံ ဥပဋ္ဌဟုံ;_  
_သဗ္ဗေဝ ဗြာဟ္မဏာ ဧတေ,_  
_ဇာတိမန္တော ယသဿိနော._  

</Paragraph>

</Division>
<Division number="176" book="ap1" e="ch" v="20" p="19">

<Paragraph number="182" type="verses" book="ap1">
_လက္ခဏေ ဣတိဟာသေ စ,_  
_သနိဃဏ္ဋုသကေဋုဘေ;_  
_ပဒကာ ဝေယျာကရဏာ,_  
_သဓမ္မေ ပါရမိံ ဂတာ._  

</Paragraph>

</Division>
<Division number="177" book="ap1" e="ch" v="20" p="19">

<Paragraph number="183" type="verses" book="ap1">
ဥပ္ပါတေသု နိမိတ္တေသု,_  
_လက္ခဏေသု စ ကောဝိဒါ;_  
_ပထဗျာ ဘူမန္တလိက္ခေ,_  
_မမ သိဿာ သုသိက္ခိတာ._  

</Paragraph>

</Division>
<Division number="178" book="ap1" e="ch" v="20" p="19">

<Paragraph number="184" type="verses" book="ap1">
_အပ္ပိစ္ဆာ နိပကာ ဧတေ,_  
_အပ္ပါဟာရာ အလောလုပါ;_  
_လာဘာလာဘေန သန္တုဋ္ဌာ,_  
_ပရိဝါရေန္တိ မံ သဒါ._  

</Paragraph>

</Division>
<Division number="179" book="ap1" e="ch" v="20" p="19">

<Paragraph number="185" type="verses" book="ap1">
_ဈာယီ ဈာနရတာ ဓီရာ,_  
_သန္တစိတ္တာ သမာဟိတာ;_  
_အာကိဉ္စညံ ပတ္ထယန္တာ,_  
_ပရိဝါရေန္တိ မံ သဒါ._  

</Paragraph>

</Division>
<Division number="180" book="ap1" e="ch" v="20" p="19">

<Paragraph number="186" type="verses" book="ap1">
_အဘိညာပါရမိပ္ပတ္တာ,_  
_ပေတ္တိကေ ဂေါစရေ ရတာ;_  
_အန္တလိက္ခစရာ ဓီရာ,_  
_ပရိဝါရေန္တိ မံ သဒါ._  

</Paragraph>

</Division>
<Division number="181" book="ap1" e="ch" v="20" p="19">

<Paragraph number="187" type="verses" book="ap1">
_သံဝုတာ ဆသု ဒွါရေသု,_  
_အနေဇာ ရက္ခိတိန္ဒြိယာ;_  
_အသံသဋ္ဌာ စ တေ ဓီရာ,_  
_မမ သိဿာ ဒုရာသဒါ._  

</Paragraph>

</Division>
<Division number="182" book="ap1" e="ch" v="20" p="19">

<Paragraph number="188" type="verses" book="ap1">
_ပလ္လင်္ကေန နိသဇ္ဇာယ,_  
_ဌာနစင်္ကမနေန စ;_  
_ဝီတိနာမေန္တိ တေ ရတ္တိံ,_  
_မမ သိဿာ ဒုရာသဒါ._  

</Paragraph>

</Division>
<Division number="183" book="ap1" e="ch" v="20" p="19">

<Paragraph number="189" type="verses" book="ap1">
_ရဇနီယေ န ရဇ္ဇန္တိ,_  
_ဒုဿနီယေ န ဒုဿရေ;_  
_မောဟနီယေ န မုယှန္တိ,_  
_မမ သိဿာ ဒုရာသဒါ._  

</Paragraph>

</Division>
<Division number="184" book="ap1" e="ch" v="20" p="19">

<Paragraph number="190" type="verses" book="ap1">
ဣဒ္ဓိံ ဝီမံသမာနာ တေ,_  
_ဝတ္တန္တိ နိစ္စကာလိကံ;_  
_ပထဝိံ တေ ပကမ္ပေန္တိ,_  
_သာရမ္ဘေန ဒုရာသဒါ._  

</Paragraph>

</Division>
<Division number="185" book="ap1" e="ch" v="20" p="19">

<Paragraph number="191" type="verses" book="ap1">
_ကီဠမာနာ စ တေ သိဿာ,_  
_ကီဠန္တိ ဈာနကီဠိတံ;_  
_ဇမ္ဗုတော ဖလမာနေန္တိ,_  
_မမ သိဿာ ဒုရာသဒါ._  

</Paragraph>

</Division>
<Division number="186" book="ap1" e="ch" v="20" p="20">

<Paragraph number="192" type="verses" book="ap1">
_အညေ ဂစ္ဆန္တိ ဂေါယာနံ,_  
_အညေ ပုဗ္ဗဝိဒေဟကံ;_  
_အညေ စ ဥတ္တရကုရုံ,_  
_ဧသနာယ ဒုရာသဒါ._  

</Paragraph>

</Division>
<Division number="187" book="ap1" e="ch" v="20" p="20">

<Paragraph number="193" type="verses" book="ap1">
_ပုရတော ပေသေန္တိ ခါရိံ,_  
_ပစ္ဆတော စ ဝဇန္တိ တေ;_  
_စတုဝီသသဟဿေဟိ,_  
_ဆာဒိတံ ဟောတိ အမ္ဗရံ._  

</Paragraph>

</Division>
<Division number="188" book="ap1" e="ch" v="20" p="20">

<Paragraph number="194" type="verses" book="ap1">
_အဂ္ဂိပါကီ အနဂ္ဂီ စ,_  
_ဒန္တောဒုက္ခလိကာပိ စ;_  
_အသ္မေန ကောဋ္ဋိတာ ကေစိ,_  
_ပဝတ္တဖလဘောဇနာ._  

</Paragraph>

</Division>
<Division number="189" book="ap1" e="ch" v="20" p="20">

<Paragraph number="195" type="verses" book="ap1">
ဥဒကောရောဟဏာ ကေစိ,_  
_သာယံ ပါတော သုစီရတာ;_  
_တောယာဘိသေစနကရာ,_  
_မမ သိဿာ ဒုရာသဒါ._  

</Paragraph>

</Division>
<Division number="190" book="ap1" e="ch" v="20" p="20">

<Paragraph number="196" type="verses" book="ap1">
_ပရူဠှကစ္ဆနခလောမာ,_  
_ပင်္ကဒန္တာ ရဇဿိရာ;_  
_ဂန္ဓိတာ သီလဂန္ဓေန,_  
_မမ သိဿာ ဒုရာသဒါ._  

</Paragraph>

</Division>
<Division number="191" book="ap1" e="ch" v="20" p="20">

<Paragraph number="197" type="verses" book="ap1">
_ပါတောဝ သန္နိပတိတွာ,_  
_ဇဋိလာ ဥဂ္ဂတာပနာ;_  
_လာဘာလာဘံ ပကိတ္တေတွာ,_  
_ဂစ္ဆန္တိ အမ္ဗရေ တဒါ._  

</Paragraph>

</Division>
<Division number="192" book="ap1" e="ch" v="20" p="20">

<Paragraph number="198" type="verses" book="ap1">
_ဧတေသံ ပက္ကမန္တာနံ,_  
_မဟာသဒ္ဒေါ ပဝတ္တတိ;_  
_အဇိနစမ္မသဒ္ဒေန,_  
_မုဒိတာ ဟောန္တိ ဒေဝတာ._  

</Paragraph>

</Division>
<Division number="193" book="ap1" e="ch" v="20" p="20">

<Paragraph number="199" type="verses" book="ap1">
_ဒိသောဒိသံ ပက္ကမန္တိ,_  
_အန္တလိက္ခစရာ ဣသီ;_  
_သကေ ဗလေနုပတ္ထဒ္ဓါ,_  
_တေ ဂစ္ဆန္တိ ယဒိစ္ဆကံ._  

</Paragraph>

</Division>
<Division number="194" book="ap1" e="ch" v="20" p="20">

<Paragraph number="200" type="verses" book="ap1">
_ပထဝီကမ္ပကာ ဧတေ,_  
_သဗ္ဗေဝ နဘစာရိနော;_  
ဥဂ္ဂတေဇာ ဒုပ္ပသဟာ,_  
_သာဂရောဝ အခေါဘိယာ._  

</Paragraph>

</Division>
<Division number="195" book="ap1" e="ch" v="20" p="20">

<Paragraph number="201" type="verses" book="ap1">
_ဌာနစင်္ကမိနော ကေစိ,_  
_ကေစိ နေသဇ္ဇိကာ ဣသီ;_  
_ပဝတ္တဘောဇနာ ကေစိ,_  
_မမ သိဿာ ဒုရာသဒါ._  

</Paragraph>

</Division>
<Division number="196" book="ap1" e="ch" v="20" p="20">

<Paragraph number="202" type="verses" book="ap1">
_မေတ္တာဝိဟာရိနော ဧတေ,_  
_ဟိတေသီ သဗ္ဗပါဏိနံ;_  
_အနတ္တုက္ကံသကာ သဗ္ဗေ,_  
_န တေ ဝမ္ဘေန္တိ ကဿစိ._  

</Paragraph>

</Division>
<Division number="197" book="ap1" e="ch" v="20" p="20">

<Paragraph number="203" type="verses" book="ap1">
_သီဟရာဇာဝသမ္ဘီတာ,_  
_ဂဇရာဇာဝ ထာမဝါ;_  
_ဒုရာသဒါ ဗျဂ္ဃါရိဝ,_  
_အာဂစ္ဆန္တိ မမန္တိကေ._  

</Paragraph>

</Division>
<Division number="198" book="ap1" e="ch" v="20" p="20">

<Paragraph number="204" type="verses" book="ap1">
_ဝိဇ္ဇာဓရာ ဒေဝတာ စ,_  
_နာဂဂန္ဓဗ္ဗရက္ခသာ;_  
_ကုမ္ဘဏ္ဍာ ဒါနဝါ ဂရုဠာ,_  
ဥပဇီဝန္တိ တံ သရံ._  

</Paragraph>

</Division>
<Division number="199" book="ap1" e="ch" v="20" p="21">

<Paragraph number="205" type="verses" book="ap1">
_တေ ဇဋာခါရိဘရိတာ,_  
_အဇိနုတ္တရဝါသနာ;_  
_အန္တလိက္ခစရာ သဗ္ဗေ,_  
ဥပဇီဝန္တိ တံ သရံ._  

</Paragraph>

</Division>
<Division number="200" book="ap1" e="ch" v="20" p="21">

<Paragraph number="206" type="verses" book="ap1">
_သဒါနုစ္ဆဝိကာ ဧတေ,_  
_အညမညံ သဂါရဝါ;_  
_စတုဗ္ဗီသသဟဿာနံ,_  
_ခိပိတသဒ္ဒေါ န ဝိဇ္ဇတိ._  

</Paragraph>

</Division>
<Division number="201" book="ap1" e="ch" v="20" p="21">

<Paragraph number="207" type="verses" book="ap1">
_ပါဒေ ပါဒံ နိက္ခိပန္တာ,_  
_အပ္ပသဒ္ဒါ သုသံဝုတာ;_  
ဥပသင်္ကမ္မ သဗ္ဗေဝ,_  
_သိရသာ ဝန္ဒရေ မမံ._  

</Paragraph>

</Division>
<Division number="202" book="ap1" e="ch" v="20" p="21">

<Paragraph number="208" type="verses" book="ap1">
_တေဟိ သိဿေဟိ ပရိဝုတော,_  
_သန္တေဟိ စ တပဿိဘိ;_  
_ဝသာမိ အဿမေ တတ္ထ,_  
_ဈာယီ ဈာနရတော အဟံ._  

</Paragraph>

</Division>
<Division number="203" book="ap1" e="ch" v="20" p="21">

<Paragraph number="209" type="verses" book="ap1">
ဣသီနံ သီလဂန္ဓေန,_  
_ပုပ္ဖဂန္ဓေန စူဘယံ;_  
_ဖလီနံ ဖလဂန္ဓေန,_  
_ဂန္ဓိတော ဟောတိ အဿမော._  

</Paragraph>

</Division>
<Division number="204" book="ap1" e="ch" v="20" p="21">

<Paragraph number="210" type="verses" book="ap1">
_ရတ္တိန္ဒိဝံ န ဇာနာမိ,_  
_အရတိ မေ န ဝိဇ္ဇတိ;_  
_သကေ သိဿေ ဩဝဒန္တော,_  
_ဘိယျော ဟာသံ လဘာမဟံ._  

</Paragraph>

</Division>
<Division number="205" book="ap1" e="ch" v="20" p="21">

<Paragraph number="211" type="verses" book="ap1">
_ပုပ္ဖါနံ ပုပ္ဖမာနာနံ,_  
_ဖလာနဉ္စ ဝိပစ္စတံ;_  
_ဒိဗ္ဗဂန္ဓာ ပဝါယန္တိ,_  
_သောဘယန္တာ မမဿမံ._  

</Paragraph>

</Division>
<Division number="206" book="ap1" e="ch" v="20" p="21">

<Paragraph number="212" type="verses" book="ap1">
_သမာဓိမှာ ဝုဋ္ဌဟိတွာ,_  
_အာတာပီ နိပကော အဟံ;_  
_ခါရိဘာရံ ဂဟေတွာန,_  
_ဝနံ အဇ္ဈောဂဟိံ အဟံ._  

</Paragraph>

</Division>
<Division number="207" book="ap1" e="ch" v="20" p="21">

<Paragraph number="213" type="verses" book="ap1">
ဥပ္ပါတေ သုပိနေ စာပိ,_  
_လက္ခဏေသု သုသိက္ခိတော;_  
_ပဝတ္တမာနံ မန္တပဒံ,_  
_ဓာရယာမိ အဟံ တဒါ._  

</Paragraph>

</Division>
<Division number="208" book="ap1" e="ch" v="20" p="21">

<Paragraph number="214" type="verses" book="ap1">
_အနောမဒဿီ ဘဂဝါ,_  
_လောကဇေဋ္ဌော နရာသဘော;_  
_ဝိဝေကကာမော သမ္ဗုဒ္ဓေါ,_  
_ဟိမဝန္တမုပါဂမိ._  

</Paragraph>

</Division>
<Division number="209" book="ap1" e="ch" v="20" p="21">

<Paragraph number="215" type="verses" book="ap1">
_အဇ္ဈောဂါဟေတွာ ဟိမဝန္တံ,_  
_အဂ္ဂေါ ကာရုဏိကော မုနိ;_  
_ပလ္လင်္ကံ အာဘုဇိတွာန,_  
_နိသီဒိ ပုရိသုတ္တမော._  

</Paragraph>

</Division>
<Division number="210" book="ap1" e="ch" v="20" p="21">

<Paragraph number="216" type="verses" book="ap1">
_တမဒ္ဒသာဟံ သမ္ဗုဒ္ဓံ,_  
_သပ္ပဘာသံ မနောရမံ;_  
ဣန္ဒီဝရံဝ ဇလိတံ,_  
_အာဒိတ္တံဝ ဟုတာသနံ._  

</Paragraph>

</Division>
<Division number="211" book="ap1" e="ch" v="20" p="21">

<Paragraph number="217" type="verses" book="ap1">
_ဇလန္တံ ဒီပရုက္ခံဝ,_  
_ဝိဇ္ဇုတံ ဂဂနေ ယထာ;_  
_သုဖုလ္လံ သာလရာဇံဝ,_  
_အဒ္ဒသံ လောကနာယကံ._  

</Paragraph>

</Division>
<Division number="212" book="ap1" e="ch" v="20" p="22">

<Paragraph number="218" type="verses" book="ap1">
_အယံ နာဂေါ မဟာဝီရော,_  
_ဒုက္ခဿန္တကရော မုနိ;_  
ဣမံ ဒဿနမာဂမ္မ,_  
_သဗ္ဗဒုက္ခာ ပမုစ္စရေ._  

</Paragraph>

</Division>
<Division number="213" book="ap1" e="ch" v="20" p="22">

<Paragraph number="219" type="verses" book="ap1">
_ဒိသွာနာဟံ ဒေဝဒေဝံ,_  
_လက္ခဏံ ဥပဓာရယိံ;_  
_ဗုဒ္ဓေါ နု ခေါ န ဝါ ဗုဒ္ဓေါ,_  
_ဟန္ဒ ပဿာမိ စက္ခုမံ._  

</Paragraph>

</Division>
<Division number="214" book="ap1" e="ch" v="20" p="22">

<Paragraph number="220" type="verses" book="ap1">
_သဟဿာရာနိ စက္ကာနိ,_  
_ဒိဿန္တိ စရဏုတ္တမေ;_  
_လက္ခဏာနိဿ ဒိသွာန,_  
_နိဋ္ဌံ ဂစ္ဆိံ တထာဂတေ._  

</Paragraph>

</Division>
<Division number="215" book="ap1" e="ch" v="20" p="22">

<Paragraph number="221" type="verses" book="ap1">
_သမ္မဇ္ဇနိံ ဂဟေတွာန,_  
_သမ္မဇ္ဇိတွာနဟံ တဒါ;_  
_အထ ပုပ္ဖေ သမာနေတွာ,_  
_ဗုဒ္ဓသေဋ္ဌံ အပူဇယိံ._  

</Paragraph>

</Division>
<Division number="216" book="ap1" e="ch" v="20" p="22">

<Paragraph number="222" type="verses" book="ap1">
_ပူဇယိတွာန တံ ဗုဒ္ဓံ,_  
_ဩဃတိဏ္ဏမနာသဝံ;_  
_ဧကံသံ အဇိနံ ကတွာ,_  
_နမဿိံ လောကနာယကံ._  

</Paragraph>

</Division>
<Division number="217" book="ap1" e="ch" v="20" p="22">

<Paragraph number="223" type="verses" book="ap1">
_ယေန ဉာဏေန သမ္ဗုဒ္ဓေါ,_  
_ဝိဟရတိ အနာသဝေါ;_  
_တံ ဉာဏံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="218" book="ap1" e="ch" v="20" p="22">

<Paragraph number="224" type="verses" book="ap1">
_‘သမုဒ္ဓရသိမံ လောကံ,_  
_သယမ္ဘူ အမိတောဒယ;_  
_တဝ ဒဿနမာဂမ္မ,_  
_ကင်္ခါသောတံ တရန္တိ တေ._  

</Paragraph>

</Division>
<Division number="219" book="ap1" e="ch" v="20" p="22">

<Paragraph number="225" type="verses" book="ap1">
_တုဝံ သတ္ထာ စ ကေတု စ,_  
_ဓဇော ယူပေါ စ ပါဏိနံ;_  
_ပရာယဏော ပတိဋ္ဌာ စ,_  
_ဒီပေါ စ ဒွိပဒုတ္တမော._  

</Paragraph>

</Division>
<Division number="220" book="ap1" e="ch" v="20" p="22">

<Paragraph number="226" type="verses" book="ap1">
_သက္ကာ သမုဒ္ဒေ ဥဒကံ,_  
_ပမေတုံ အာဠှကေန ဝါ;_  
_န တွေဝ တဝ သဗ္ဗညု,_  
_ဉာဏံ သက္ကာ ပမေတဝေ._  

</Paragraph>

</Division>
<Division number="221" book="ap1" e="ch" v="20" p="22">

<Paragraph number="227" type="verses" book="ap1">
_ဓာရေတုံ ပထဝိံ သက္ကာ,_  
_ဌပေတွာ တုလမဏ္ဍလေ;_  
_န တွေဝ တဝ သဗ္ဗညု,_  
_ဉာဏံ သက္ကာ ဓရေတဝေ._  

</Paragraph>

</Division>
<Division number="222" book="ap1" e="ch" v="20" p="22">

<Paragraph number="228" type="verses" book="ap1">
_အာကာသော မိနိတုံ သက္ကာ,_  
_ရဇ္ဇုယာ အင်္ဂုလေန ဝါ;_  
_န တွေဝ တဝ သဗ္ဗညု,_  
_ဉာဏံ သက္ကာ ပမေတဝေ._  

</Paragraph>

</Division>
<Division number="223" book="ap1" e="ch" v="20" p="22">

<Paragraph number="229" type="verses" book="ap1">
_မဟာသမုဒ္ဒေ ဥဒကံ,_  
_ပထဝီ စာခိလာဇဋံ;_  
_ဗုဒ္ဓဉာဏံ ဥပါဒါယ,_  
ဥပမာတော န ယုဇ္ဇရေ._  

</Paragraph>

</Division>
<Division number="224" book="ap1" e="ch" v="20" p="22">

<Paragraph number="230" type="verses" book="ap1">
_သဒေဝကဿ လောကဿ,_  
_စိတ္တံ ယေသံ ပဝတ္တတိ;_  
_အန္တောဇာလဂတာ ဧတေ,_  
_တဝ ဉာဏမှိ စက္ခုမ._  

</Paragraph>

</Division>
<Division number="225" book="ap1" e="ch" v="20" p="23">

<Paragraph number="231" type="verses" book="ap1">
_ယေန ဉာဏေန ပတ္တောသိ,_  
_ကေဝလံ ဗောဓိမုတ္တမံ;_  
_တေန ဉာဏေန သဗ္ဗညု,_  
_မဒ္ဒသီ ပရတိတ္ထိယေ’._  

</Paragraph>

</Division>
<Division number="226" book="ap1" e="ch" v="20" p="23">

<Paragraph number="232" type="verses" book="ap1">
ဣမာ ဂါထာ ထဝိတွာန,_  
_သုရုစိ နာမ တာပသော;_  
_အဇိနံ ပတ္ထရိတွာန,_  
_ပထဝိယံ နိသီဒိ သော._  

</Paragraph>

</Division>
<Division number="227" book="ap1" e="ch" v="20" p="23">

<Paragraph number="233" type="verses" book="ap1">
_‘စုလ္လာသီတိသဟဿာနိ,_  
_အဇ္ဈောဂါဠှော မဟဏ္ဏဝေ;_  
_အစ္စုဂ္ဂတော တာဝဒေဝ,_  
_ဂိရိရာဇာ ပဝုစ္စတိ._  

</Paragraph>

</Division>
<Division number="228" book="ap1" e="ch" v="20" p="23">

<Paragraph number="234" type="verses" book="ap1">
_တာဝ အစ္စုဂ္ဂတော နေရု,_  
_အာယတော ဝိတ္ထတော စ သော;_  
_စုဏ္ဏိတော အဏုဘေဒေန,_  
_ကောဋိသတသဟဿသော._  

</Paragraph>

</Division>
<Division number="229" book="ap1" e="ch" v="20" p="23">

<Paragraph number="235" type="verses" book="ap1">
_လက္ခေ ဌပိယမာနမှိ,_  
_ပရိက္ခယမဂစ္ဆထ;_  
_န တွေဝ တဝ သဗ္ဗညု,_  
_ဉာဏံ သက္ကာ ပမေတဝေ._  

</Paragraph>

</Division>
<Division number="230" book="ap1" e="ch" v="20" p="23">

<Paragraph number="236" type="verses" book="ap1">
_သုခုမစ္ဆိကေန ဇာလေန,_  
ဥဒကံ ယော ပရိက္ခိပေ;_  
_ယေ ကေစိ ဥဒကေ ပါဏာ,_  
_အန္တောဇာလဂတာ သိယုံ._  

</Paragraph>

</Division>
<Division number="231" book="ap1" e="ch" v="20" p="23">

<Paragraph number="237" type="verses" book="ap1">
_တထေဝ ဟိ မဟာဝီရ,_  
_ယေ ကေစိ ပုထုတိတ္ထိယာ;_  
_ဒိဋ္ဌိဂဟနပက္ခန္ဒာ,_  
_ပရာမာသေန မောဟိတာ._  

</Paragraph>

</Division>
<Division number="232" book="ap1" e="ch" v="20" p="23">

<Paragraph number="238" type="verses" book="ap1">
_တဝ သုဒ္ဓေန ဉာဏေန,_  
_အနာဝရဏဒဿိနာ;_  
_အန္တောဇာလဂတာ ဧတေ,_  
_ဉာဏံ တေ နာတိဝတ္တရေ’._  

</Paragraph>

</Division>
<Division number="233" book="ap1" e="ch" v="20" p="23">

<Paragraph number="239" type="verses" book="ap1">
_ဘဂဝါ တမှိ သမယေ,_  
_အနောမဒဿီ မဟာယသော;_  
_ဝုဋ္ဌဟိတွာ သမာဓိမှာ,_  
_ဒိသံ ဩလောကယီ ဇိနော._  

</Paragraph>

</Division>
<Division number="234" book="ap1" e="ch" v="20" p="23">

<Paragraph number="240" type="verses" book="ap1">
_အနောမဒဿိမုနိနော,_  
_နိသဘော နာမ သာဝကော;_  
_ပရိဝုတော သတသဟဿေဟိ,_  
_သန္တစိတ္တေဟိ တာဒိဘိ._  

</Paragraph>

</Division>
<Division number="235" book="ap1" e="ch" v="20" p="23">

<Paragraph number="241" type="verses" book="ap1">
_ခီဏာသဝေဟိ သုဒ္ဓေဟိ,_  
_ဆဠဘိညေဟိ ဈာယိဘိ;_  
_စိတ္တမညာယ ဗုဒ္ဓဿ,_  
ဥပေသိ လောကနာယကံ._  

</Paragraph>

</Division>
<Division number="236" book="ap1" e="ch" v="20" p="23">

<Paragraph number="242" type="verses" book="ap1">
_အန္တလိက္ခေ ဌိတာ တတ္ထ,_  
_ပဒက္ခိဏမကံသု တေ;_  
_နမဿန္တာ ပဉ္ဇလိကာ,_  
_ဩတရုံ ဗုဒ္ဓသန္တိကေ._  

</Paragraph>

</Division>
<Division number="237" book="ap1" e="ch" v="20" p="23">

<Paragraph number="243" type="verses" book="ap1">
_အနောမဒဿီ ဘဂဝါ,_  
_လောကဇေဋ္ဌော နရာသဘော;_  
_ဘိက္ခုသံဃေ နိသီဒိတွာ,_  
_သီတံ ပါတုကရီ ဇိနော._  

</Paragraph>

</Division>
<Division number="238" book="ap1" e="ch" v="20" p="24">

<Paragraph number="244" type="verses" book="ap1">
_ဝရုဏော နာမုပဋ္ဌာကော,_  
_အနောမဒဿိဿ သတ္ထုနော;_  
_ဧကံသံ စီဝရံ ကတွာ,_  
_အပုစ္ဆိ လောကနာယကံ._  

</Paragraph>

</Division>
<Division number="239" book="ap1" e="ch" v="20" p="24">

<Paragraph number="245" type="verses" book="ap1">
_‘ကော နု ခေါ ဘဂဝါ ဟေတု,_  
_သိတကမ္မဿ သတ္ထုနော;_  
_န ဟိ ဗုဒ္ဓါ အဟေတူဟိ,_  
_သိတံ ပါတုကရောန္တိ တေ’._  

</Paragraph>

</Division>
<Division number="240" book="ap1" e="ch" v="20" p="24">

<Paragraph number="246" type="verses" book="ap1">
_အနောမဒဿီ ဘဂဝါ,_  
_လောကဇေဋ္ဌော နရာသဘော;_  
_ဘိက္ခုမဇ္ဈေ နိသီဒိတွာ,_  
ဣမံ ဂါထံ အဘာသထ._  

</Paragraph>

</Division>
<Division number="241" book="ap1" e="ch" v="20" p="24">

<Paragraph number="247" type="verses" book="ap1">
_‘ယော မံ ပုပ္ဖေန ပူဇေသိ,_  
_ဉာဏဉ္စာပိ အနုတ္ထဝိ;_  
_တမဟံ ကိတ္တယိဿာမိ,_  
_သုဏောထ မမ ဘာသတော’._  

</Paragraph>

</Division>
<Division number="242" book="ap1" e="ch" v="20" p="24">

<Paragraph number="248" type="verses" book="ap1">
_ဗုဒ္ဓဿ ဂိရမညာယ,_  
_သဗ္ဗေ ဒေဝါ သမာဂတာ;_  
_သဒ္ဓမ္မံ သောတုကာမာ တေ,_  
_သမ္ဗုဒ္ဓမုပသင်္ကမုံ._  

</Paragraph>

</Division>
<Division number="243" book="ap1" e="ch" v="20" p="24">

<Paragraph number="249" type="verses" book="ap1">
_ဒသသု လောကဓာတူသု,_  
_ဒေဝကာယာ မဟိဒ္ဓိကာ;_  
_သဒ္ဓမ္မံ သောတုကာမာ တေ,_  
_သမ္ဗုဒ္ဓမုပသင်္ကမုံ._  

</Paragraph>

</Division>
<Division number="244" book="ap1" e="ch" v="20" p="24">

<Paragraph number="250" type="verses" book="ap1">
_‘ဟတ္ထီ အဿာ ရထာ ပတ္တီ,_  
_သေနာ စ စတုရင်္ဂိနီ;_  
_ပရိဝါရေဿန္တိမံ နိစ္စံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="245" book="ap1" e="ch" v="20" p="24">

<Paragraph number="251" type="verses" book="ap1">
_သဋ္ဌိတူရိယသဟဿာနိ,_  
_ဘေရိယော သမလင်္ကတာ;_  
ဥပဋ္ဌိဿန္တိမံ နိစ္စံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="246" book="ap1" e="ch" v="20" p="24">

<Paragraph number="252" type="verses" book="ap1">
_သောဠသိတ္ထိသဟဿာနိ,_  
_နာရိယော သမလင်္ကတာ;_  
_ဝိစိတ္တဝတ္ထာဘရဏာ,_  
_အာမုတ္တမဏိကုဏ္ဍလာ._  

</Paragraph>

</Division>
<Division number="247" book="ap1" e="ch" v="20" p="24">

<Paragraph number="253" type="verses" book="ap1">
_အဠာရပမှာ ဟသုလာ,_  
_သုသညာ တနုမဇ္ဈိမာ;_  
_ပရိဝါရေဿန္တိမံ နိစ္စံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="248" book="ap1" e="ch" v="20" p="24">

<Paragraph number="254" type="verses" book="ap1">
_ကပ္ပသတသဟဿာနိ,_  
_ဒေဝလောကေ ရမိဿတိ;_  
_သဟဿက္ခတ္တုံ စက္ကဝတ္တီ,_  
_ရာဇာ ရဋ္ဌေ ဘဝိဿတိ._  

</Paragraph>

</Division>
<Division number="249" book="ap1" e="ch" v="20" p="24">

<Paragraph number="255" type="verses" book="ap1">
_သဟဿက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="250" book="ap1" e="ch" v="20" p="24">

<Paragraph number="256" type="verses" book="ap1">
_ပစ္ဆိမေ ဘဝသမ္ပတ္တေ,_  
_မနုဿတ္တံ ဂမိဿတိ;_  
_ဗြာဟ္မဏီ သာရိယာ နာမ,_  
_ဓာရယိဿတိ ကုစ္ဆိနာ._  

</Paragraph>

</Division>
<Division number="251" book="ap1" e="ch" v="20" p="25">

<Paragraph number="257" type="verses" book="ap1">
_မာတုယာ နာမဂေါတ္တေန,_  
_ပညာယိဿတိယံ နရော;_  
_သာရိပုတ္တောတိ နာမေန,_  
_တိက္ခပညော ဘဝိဿတိ._  

</Paragraph>

</Division>
<Division number="252" book="ap1" e="ch" v="20" p="25">

<Paragraph number="258" type="verses" book="ap1">
_အသီတိကောဋီ ဆဍ္ဍေတွာ,_  
_ပဗ္ဗဇိဿတိကိဉ္စနော;_  
_ဂဝေသန္တော သန္တိပဒံ,_  
_စရိဿတိ မဟိံ ဣမံ._  

</Paragraph>

</Division>
<Division number="253" book="ap1" e="ch" v="20" p="25">

<Paragraph number="259" type="verses" book="ap1">
_အပ္ပရိမေယျေ ဣတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="254" book="ap1" e="ch" v="20" p="25">

<Paragraph number="260" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_သာရိပုတ္တောတိ နာမေန,_  
_ဟေဿတိ အဂ္ဂသာဝကော._  

</Paragraph>

</Division>
<Division number="255" book="ap1" e="ch" v="20" p="25">

<Paragraph number="261" type="verses" book="ap1">
_အယံ ဘာဂီရထီ ဂင်္ဂါ,_  
_ဟိမဝန္တာ ပဘာဝိတာ;_  
_မဟာသမုဒ္ဒမပ္ပေတိ,_  
_တပ္ပယန္တီ မဟောဒဓိံ._  

</Paragraph>

</Division>
<Division number="256" book="ap1" e="ch" v="20" p="25">

<Paragraph number="262" type="verses" book="ap1">
_တထေဝါယံ သာရိပုတ္တော,_  
_သကေ တီသု ဝိသာရဒေါ;_  
_ပညာယ ပါရမိံ ဂန္တွာ,_  
_တပ္ပယိဿတိ ပါဏိနေ._  

</Paragraph>

</Division>
<Division number="257" book="ap1" e="ch" v="20" p="25">

<Paragraph number="263" type="verses" book="ap1">
_ဟိမဝန္တမုပါဒါယ,_  
_သာဂရဉ္စ မဟောဒဓိံ;_  
_ဧတ္ထန္တရေ ယံ ပုလိနံ,_  
_ဂဏနာတော အသင်္ခိယံ._  

</Paragraph>

</Division>
<Division number="258" book="ap1" e="ch" v="20" p="25">

<Paragraph number="264" type="verses" book="ap1">
_တမ္ပိ သက္ကာ အသေသေန,_  
_သင်္ခါတုံ ဂဏနာ ယထာ;_  
_န တွေဝ သာရိပုတ္တဿ,_  
_ပညာယန္တော ဘဝိဿတိ._  

</Paragraph>

</Division>
<Division number="259" book="ap1" e="ch" v="20" p="25">

<Paragraph number="265" type="verses" book="ap1">
_လက္ခေ ဌပိယမာနမှိ,_  
_ခီယေ ဂင်္ဂါယ ဝါလုကာ;_  
_န တွေဝ သာရိပုတ္တဿ,_  
_ပညာယန္တော ဘဝိဿတိ._  

</Paragraph>

</Division>
<Division number="260" book="ap1" e="ch" v="20" p="25">

<Paragraph number="266" type="verses" book="ap1">
_မဟာသမုဒ္ဒေ ဦမိယော,_  
_ဂဏနာတော အသင်္ခိယာ;_  
_တထေဝ သာရိပုတ္တဿ,_  
_ပညာယန္တော န ဟေဿတိ._  

</Paragraph>

</Division>
<Division number="261" book="ap1" e="ch" v="20" p="25">

<Paragraph number="267" type="verses" book="ap1">
_အာရာဓယိတွာ သမ္ဗုဒ္ဓံ,_  
_ဂေါတမံ သကျပုင်္ဂဝံ;_  
_ပညာယ ပါရမိံ ဂန္တွာ,_  
_ဟေဿတိ အဂ္ဂသာဝကော._  

</Paragraph>

</Division>
<Division number="262" book="ap1" e="ch" v="20" p="25">

<Paragraph number="268" type="verses" book="ap1">
_ပဝတ္တိတံ ဓမ္မစက္ကံ,_  
_သကျပုတ္တေန တာဒိနာ;_  
_အနုဝတ္တေဿတိ သမ္မာ,_  
_ဝဿေန္တော ဓမ္မဝုဋ္ဌိယော._  

</Paragraph>

</Division>
<Division number="263" book="ap1" e="ch" v="20" p="25">

<Paragraph number="269" type="verses" book="ap1">
_သဗ္ဗမေတံ အဘိညာယ,_  
_ဂေါတမော သကျပုင်္ဂဝေါ;_  
_ဘိက္ခုသံဃေ နိသီဒိတွာ,_  
_အဂ္ဂဋ္ဌာနေ ဌပေဿတိ’._  

</Paragraph>

</Division>
<Division number="264" book="ap1" e="ch" v="20" p="26">

<Paragraph number="270" type="verses" book="ap1">
_အဟော မေ သုကတံ ကမ္မံ,_  
_အနောမဒဿိဿ သတ္ထုနော;_  
_ယဿာဟံ ကာရံ ကတွာန,_  
_သဗ္ဗတ္ထ ပါရမိံ ဂတော._  

</Paragraph>

</Division>
<Division number="265" book="ap1" e="ch" v="20" p="26">

<Paragraph number="271" type="verses" book="ap1">
_အပရိမေယျေ ကတံ ကမ္မံ,_  
_ဖလံ ဒဿေသိ မေ ဣဓ;_  
_သုမုတ္တော သရဝေဂေါဝ,_  
_ကိလေသေ ဈာပယိံ အဟံ._  

</Paragraph>

</Division>
<Division number="266" book="ap1" e="ch" v="20" p="26">

<Paragraph number="272" type="verses" book="ap1">
_အသင်္ခတံ ဂဝေသန္တော,_  
_နိဗ္ဗာနံ အစလံ ပဒံ;_  
_ဝိစိနံ တိတ္ထိယေ သဗ္ဗေ,_  
_ဧသာဟံ သံသရိံ ဘဝေ._  

</Paragraph>

</Division>
<Division number="267" book="ap1" e="ch" v="20" p="26">

<Paragraph number="273" type="verses" book="ap1">
_ယထာပိ ဗျာဓိတော ပေါသော,_  
_ပရိယေသေယျ ဩသဓံ;_  
_ဝိစိနေယျ ဝနံ သဗ္ဗံ,_  
_ဗျာဓိတော ပရိမုတ္တိယာ._  

</Paragraph>

</Division>
<Division number="268" book="ap1" e="ch" v="20" p="26">

<Paragraph number="274" type="verses" book="ap1">
_အသင်္ခတံ ဂဝေသန္တော,_  
_နိဗ္ဗာနံ အမတံ ပဒံ;_  
_အဗ္ဗောကိဏ္ဏံ ပဉ္စသတံ,_  
_ပဗ္ဗဇိံ ဣသိပဗ္ဗဇံ._  

</Paragraph>

</Division>
<Division number="269" book="ap1" e="ch" v="20" p="26">

<Paragraph number="275" type="verses" book="ap1">
_ဇဋာဘာရေန ဘရိတော,_  
_အဇိနုတ္တရနိဝါသနော;_  
_အဘိညာပါရမိံ ဂန္တွာ,_  
_ဗြဟ္မလောကံ အဂစ္ဆိဟံ._  

</Paragraph>

</Division>
<Division number="270" book="ap1" e="ch" v="20" p="26">

<Paragraph number="276" type="verses" book="ap1">
_နတ္ထိ ဗာဟိရကေ သုဒ္ဓိ,_  
_ဌပေတွာ ဇိနသာသနံ;_  
_ယေ ကေစိ ဗုဒ္ဓိမာ သတ္တာ,_  
_သုဇ္ဈန္တိ ဇိနသာသနေ._  

</Paragraph>

</Division>
<Division number="271" book="ap1" e="ch" v="20" p="26">

<Paragraph number="277" type="verses" book="ap1">
_အတ္တကာရမယံ ဧတံ,_  
_နယိဒံ ဣတိဟီတိဟံ;_  
_အသင်္ခတံ ဂဝေသန္တော,_  
_ကုတိတ္ထေ သဉ္စရိံ အဟံ._  

</Paragraph>

</Division>
<Division number="272" book="ap1" e="ch" v="20" p="26">

<Paragraph number="278" type="verses" book="ap1">
_ယထာ သာရတ္ထိကော ပေါသော,_  
_ကဒလိံ ဆေတွာန ဖာလယေ;_  
_န တတ္ထ သာရံ ဝိန္ဒေယျ,_  
_သာရေန ရိတ္တကော ဟိ သော._  

</Paragraph>

</Division>
<Division number="273" book="ap1" e="ch" v="20" p="26">

<Paragraph number="279" type="verses" book="ap1">
_တထေဝ တိတ္ထိယာ လောကေ,_  
_နာနာဒိဋ္ဌီ ဗဟုဇ္ဇနာ;_  
_အသင်္ခတေန ရိတ္တာသေ,_  
_သာရေန ကဒလီ ယထာ._  

</Paragraph>

</Division>
<Division number="274" book="ap1" e="ch" v="20" p="26">

<Paragraph number="280" type="verses" book="ap1">
_ပစ္ဆိမေ ဘဝသမ္ပတ္တေ,_  
_ဗြဟ္မဗန္ဓု အဟောသဟံ;_  
_မဟာဘောဂံ ဆဍ္ဍေတွာန,_  
_ပဗ္ဗဇိံ အနဂါရိယံ”._  


</Paragraph>
</Division>

<Paragraph number="281" type="center" book="ap1">
ပဌမဘာဏဝါရံ.


</Paragraph>

<Division number="275" book="ap1" e="ch" v="20" p="26">

<Paragraph number="282" type="verses" book="ap1">
_“အဇ္ဈာယကော မန္တဓရော,_  
_တိဏ္ဏံ ဝေဒါန ပါရဂူ;_  
_ဗြာဟ္မဏော သဉ္စယော နာမ,_  
_တဿ မူလေ ဝသာမဟံ._  

</Paragraph>

</Division>
<Division number="276" book="ap1" e="ch" v="20" p="27">

<Paragraph number="283" type="verses" book="ap1">
_သာဝကော တေ မဟာဝီရ,_  
_အဿဇိ နာမ ဗြာဟ္မဏော;_  
_ဒုရာသဒေါ ဥဂ္ဂတေဇော,_  
_ပိဏ္ဍာယ စရတီ တဒါ._  

</Paragraph>

</Division>
<Division number="277" book="ap1" e="ch" v="20" p="27">

<Paragraph number="284" type="verses" book="ap1">
_တမဒ္ဒသာသိံ သပ္ပညံ,_  
_မုနိံ မောနေ သမာဟိတံ;_  
_သန္တစိတ္တံ မဟာနာဂံ,_  
_သုဖုလ္လံ ပဒုမံ ယထာ._  

</Paragraph>

</Division>
<Division number="278" book="ap1" e="ch" v="20" p="27">

<Paragraph number="285" type="verses" book="ap1">
_ဒိသွာ မေ စိတ္တမုပ္ပဇ္ဇိ,_  
_သုဒန္တံ သုဒ္ဓမာနသံ;_  
ဥသဘံ ပဝရံ ဝီရံ,_  
_အရဟာယံ ဘဝိဿတိ._  

</Paragraph>

</Division>
<Division number="279" book="ap1" e="ch" v="20" p="27">

<Paragraph number="286" type="verses" book="ap1">
_ပါသာဒိကော ဣရိယတိ,_  
_အဘိရူပေါ သုသံဝုတော;_  
ဥတ္တမေ ဒမထေ ဒန္တော,_  
_အမတဒဿီ ဘဝိဿတိ._  

</Paragraph>

</Division>
<Division number="280" book="ap1" e="ch" v="20" p="27">

<Paragraph number="287" type="verses" book="ap1">
_ယန္နူနာဟံ ဥတ္တမတ္ထံ,_  
_ပုစ္ဆေယျံ တုဋ္ဌမာနသံ;_  
_သော မေ ပုဋ္ဌော ကထေဿတိ,_  
_ပဋိပုစ္ဆာမဟံ တဒါ._  

</Paragraph>

</Division>
<Division number="281" book="ap1" e="ch" v="20" p="27">

<Paragraph number="288" type="verses" book="ap1">
_ပိဏ္ဍပါတံ စရန္တဿ,_  
_ပစ္ဆတော အဂမာသဟံ;_  
_ဩကာသံ ပဋိမာနေန္တော,_  
_ပုစ္ဆိတုံ အမတံ ပဒံ._  

</Paragraph>

</Division>
<Division number="282" book="ap1" e="ch" v="20" p="27">

<Paragraph number="289" type="verses" book="ap1">
_ဝီထိန္တရေ အနုပ္ပတ္တံ,_  
ဥပဂန္တွာန ပုစ္ဆဟံ;_  
_‘ကထံ ဂေါတ္တောသိ တွံ ဝီရ,_  
_ကဿ သိဿောသိ မာရိသ’._  

</Paragraph>

</Division>
<Division number="283" book="ap1" e="ch" v="20" p="27">

<Paragraph number="290" type="verses" book="ap1">
_သော မေ ပုဋ္ဌော ဝိယာကာသိ,_  
_အသမ္ဘီတောဝ ကေသရီ;_  
_‘ဗုဒ္ဓေါ လောကေ သမုပ္ပန္နော,_  
_တဿ သိဿောမှိ အာဝုသော’._  

</Paragraph>

</Division>
<Division number="284" book="ap1" e="ch" v="20" p="27">

<Paragraph number="291" type="verses" book="ap1">
_‘ကီဒိသံ တေ မဟာဝီရ,_  
_အနုဇာတ မဟာယသ;_  
_ဗုဒ္ဓဿ သာသနံ ဓမ္မံ,_  
_သာဓု မေ ကထယဿု ဘော’._  

</Paragraph>

</Division>
<Division number="285" book="ap1" e="ch" v="20" p="27">

<Paragraph number="292" type="verses" book="ap1">
_သော မေ ပုဋ္ဌော ကထီ သဗ္ဗံ,_  
_ဂမ္ဘီရံ နိပုဏံ ပဒံ;_  
_တဏှာသလ္လဿ ဟန္တာရံ,_  
_သဗ္ဗဒုက္ခာပနူဒနံ._  

</Paragraph>

</Division>
<Division number="286" book="ap1" e="ch" v="20" p="27">

<Paragraph number="293" type="verses" book="ap1">
_‘ယေ ဓမ္မာ ဟေတုပ္ပဘဝါ,_  
_တေသံ ဟေတုံ တထာဂတော အာဟ;_  
_တေသဉ္စ ယော နိရောဓော,_  
_ဧဝံဝါဒီ မဟာသမဏော’._  

</Paragraph>

</Division>
<Division number="287" book="ap1" e="ch" v="20" p="27">

<Paragraph number="294" type="verses" book="ap1">
_သောဟံ ဝိဿဇ္ဇိတေ ပဉှေ,_  
_ပဌမံ ဖလမဇ္ဈဂံ;_  
_ဝိရဇော ဝိမလော အာသိံ,_  
_သုတွာန ဇိနသာသနံ._  

</Paragraph>

</Division>
<Division number="288" book="ap1" e="ch" v="20" p="27">

<Paragraph number="295" type="verses" book="ap1">
_သုတွာန မုနိနော ဝါကျံ,_  
_ပဿိတွာ ဓမ္မမုတ္တမံ;_  
_ပရိယောဂါဠှသဒ္ဓမ္မော,_  
ဣမံ ဂါထမဘာသဟံ._  

</Paragraph>

</Division>
<Division number="289" book="ap1" e="ch" v="20" p="28">

<Paragraph number="296" type="verses" book="ap1">
_‘ဧသေဝ ဓမ္မော ယဒိ တာဝဒေဝ,_  
_ပစ္စဗျထ ပဒမသောကံ;_  
_အဒိဋ္ဌံ အဗ္ဘတီတံ,_  
_ဗဟုကေဟိ ကပ္ပနဟုတေဟိ’._  

</Paragraph>

</Division>
<Division number="290" book="ap1" e="ch" v="20" p="28">

<Paragraph number="297" type="verses" book="ap1">
_သွာဟံ ဓမ္မံ ဂဝေသန္တော,_  
_ကုတိတ္ထေ သဉ္စရိံ အဟံ;_  
_သော မေ အတ္ထော အနုပ္ပတ္တော,_  
_ကာလော မေ နပ္ပမဇ္ဇိတုံ._  

</Paragraph>

</Division>
<Division number="291" book="ap1" e="ch" v="20" p="28">

<Paragraph number="298" type="verses" book="ap1">
_တောသိတောဟံ အဿဇိနာ,_  
_ပတွာန အစလံ ပဒံ;_  
_သဟာယကံ ဂဝေသန္တော,_  
_အဿမံ အဂမာသဟံ._  

</Paragraph>

</Division>
<Division number="292" book="ap1" e="ch" v="20" p="28">

<Paragraph number="299" book="ap1">
_ဒူရတောဝ မမံ ဒိသွာ,_  
_သဟာယော မေ သုသိက္ခိတော;_  
ဣရိယာပထသမ္ပန္နော,_  
ဣဒံ ဝစနမဗြဝိ._  

</Paragraph>

</Division>
<Division number="293" book="ap1" e="ch" v="20" p="28">

<Paragraph number="300" type="verses" book="ap1">
_‘ပသန္နမုခနေတ္တောသိ,_  
_မုနိဘာဝေါဝ ဒိဿတိ;_  
_အမတာဓိဂတော ကစ္စိ,_  
_နိဗ္ဗာနမစ္စုတံ ပဒံ._  

</Paragraph>

</Division>
<Division number="294" book="ap1" e="ch" v="20" p="28">

<Paragraph number="301" type="verses" book="ap1">
_သုဘာနုရူပေါ အာယာသိ,_  
_အာနေဉ္ဇကာရိတော ဝိယ;_  
_ဒန္တောဝ ဒန္တဒမထော,_  
ဥပသန္တောသိ ဗြာဟ္မဏ’._  

</Paragraph>

</Division>
<Division number="295" book="ap1" e="ch" v="20" p="28">

<Paragraph number="302" type="verses" book="ap1">
_‘အမတံ မယာဓိဂတံ,_  
_သောကသလ္လာပနူဒနံ;_  
_တွမ္ပိ တံ အဓိဂစ္ဆေသိ,_  
_ဂစ္ဆာမ ဗုဒ္ဓသန္တိကံ’._  

</Paragraph>

</Division>
<Division number="296" book="ap1" e="ch" v="20" p="28">

<Paragraph number="303" type="verses" book="ap1">
_သာဓူတိ သော ပဋိဿုတွာ,_  
_သဟာယော မေ သုသိက္ခိတော;_  
_ဟတ္ထေန ဟတ္ထံ ဂဏှိတွာ,_  
ဥပဂမ္မ တဝန္တိကံ._  

</Paragraph>

</Division>
<Division number="297" book="ap1" e="ch" v="20" p="28">

<Paragraph number="304" type="verses" book="ap1">
ဥဘောပိ ပဗ္ဗဇိဿာမ,_  
_သကျပုတ္တ တဝန္တိကေ;_  
_တဝ သာသနမာဂမ္မ,_  
_ဝိဟရာမ အနာသဝါ._  

</Paragraph>

</Division>
<Division number="298" book="ap1" e="ch" v="20" p="28">

<Paragraph number="305" type="verses" book="ap1">
_ကောလိတော ဣဒ္ဓိယာ သေဋ္ဌော,_  
_အဟံ ပညာယ ပါရဂေါ;_  
ဥဘောဝ ဧကတော ဟုတွာ,_  
_သာသနံ သောဘယာမသေ._  

</Paragraph>

</Division>
<Division number="299" book="ap1" e="ch" v="20" p="28">

<Paragraph number="306" type="verses" book="ap1">
_အပရိယောသိတသင်္ကပ္ပေါ,_  
_ကုတိတ္ထေ သဉ္စရိံ အဟံ;_  
_တဝ ဒဿနမာဂမ္မ,_  
_သင်္ကပ္ပေါ ပူရိတော မမ._  

</Paragraph>

</Division>
<Division number="300" book="ap1" e="ch" v="20" p="28">

<Paragraph number="307" type="verses" book="ap1">
_ပထဝိယံ ပတိဋ္ဌာယ,_  
_ပုပ္ဖန္တိ သမယေ ဒုမာ;_  
_ဒိဗ္ဗဂန္ဓာ သမ္ပဝန္တိ,_  
_တောသေန္တိ သဗ္ဗပါဏိနံ._  

</Paragraph>

</Division>
<Division number="301" book="ap1" e="ch" v="20" p="28">

<Paragraph number="308" type="verses" book="ap1">
_တထေဝါဟံ မဟာဝီရ,_  
_သကျပုတ္တ မဟာယသ;_  
_သာသနေ တေ ပတိဋ္ဌာယ,_  
_သမယေသာမိ ပုပ္ဖိတုံ._  

</Paragraph>

</Division>
<Division number="302" book="ap1" e="ch" v="20" p="29">

<Paragraph number="309" type="verses" book="ap1">
_ဝိမုတ္တိပုပ္ဖံ ဧသန္တော,_  
_ဘဝသံသာရမောစနံ;_  
_ဝိမုတ္တိပုပ္ဖလာဘေန,_  
_တောသေမိ သဗ္ဗပါဏိနံ._  

</Paragraph>

</Division>
<Division number="303" book="ap1" e="ch" v="20" p="29">

<Paragraph number="310" type="verses" book="ap1">
_ယာဝတာ ဗုဒ္ဓခေတ္တမှိ,_  
_ဌပေတွာန မဟာမုနိံ;_  
_ပညာယ သဒိသော နတ္ထိ,_  
_တဝ ပုတ္တဿ စက္ခုမ._  

</Paragraph>

</Division>
<Division number="304" book="ap1" e="ch" v="20" p="29">

<Paragraph number="311" type="verses" book="ap1">
_သုဝိနီတာ စ တေ သိဿာ,_  
_ပရိသာ စ သုသိက္ခိတာ;_  
ဥတ္တမေ ဒမထေ ဒန္တာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="305" book="ap1" e="ch" v="20" p="29">

<Paragraph number="312" type="verses" book="ap1">
_ဈာယီ ဈာနရတာ ဓီရာ,_  
_သန္တစိတ္တာ သမာဟိတာ;_  
_မုနီ မောနေယျသမ္ပန္နာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="306" book="ap1" e="ch" v="20" p="29">

<Paragraph number="313" type="verses" book="ap1">
_အပ္ပိစ္ဆာ နိပကာ ဓီရာ,_  
_အပ္ပါဟာရာ အလောလုပါ;_  
_လာဘာလာဘေန သန္တုဋ္ဌာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="307" book="ap1" e="ch" v="20" p="29">

<Paragraph number="314" type="verses" book="ap1">
_အာရညိကာ ဓုတရတာ,_  
_ဈာယိနော လူခစီဝရာ;_  
_ဝိဝေကာဘိရတာ ဓီရာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="308" book="ap1" e="ch" v="20" p="29">

<Paragraph number="315" type="verses" book="ap1">
_ပဋိပန္နာ ဖလဋ္ဌာ စ,_  
_သေခါ ဖလသမင်္ဂိနော;_  
_အာသီသကာ ဥတ္တမတ္ထံ,_  
_ပရိဝါရေန္တိ တံ သဒါ._  

</Paragraph>

</Division>
<Division number="309" book="ap1" e="ch" v="20" p="29">

<Paragraph number="316" type="verses" book="ap1">
_သောတာပန္နာ စ ဝိမလာ,_  
_သကဒါဂါမိနော စ ယေ;_  
_အနာဂါမီ စ အရဟာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="310" book="ap1" e="ch" v="20" p="29">

<Paragraph number="317" type="verses" book="ap1">
_သတိပဋ္ဌာနကုသလာ,_  
_ဗောဇ္ဈင်္ဂဘာဝနာရတာ;_  
_သာဝကာ တေ ဗဟူ သဗ္ဗေ,_  
_ပရိဝါရေန္တိ တံ သဒါ._  

</Paragraph>

</Division>
<Division number="311" book="ap1" e="ch" v="20" p="29">

<Paragraph number="318" type="verses" book="ap1">
ဣဒ္ဓိပါဒေသု ကုသလာ,_  
_သမာဓိဘာဝနာရတာ;_  
_သမ္မပ္ပဓာနာနုယုတ္တာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="312" book="ap1" e="ch" v="20" p="29">

<Paragraph number="319" type="verses" book="ap1">
_တေဝိဇ္ဇာ ဆဠဘိညာ စ,_  
ဣဒ္ဓိယာ ပါရမိံ ဂတာ;_  
_ပညာယ ပါရမိံ ပတ္တာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="313" book="ap1" e="ch" v="20" p="29">

<Paragraph number="320" type="verses" book="ap1">
_ဧဒိသာ တေ မဟာဝီရ,_  
_တဝ သိဿာ သုသိက္ခိတာ;_  
_ဒုရာသဒါ ဥဂ္ဂတေဇာ,_  
_ပရိဝါရေန္တိ တံ သဒါ._  

</Paragraph>

</Division>
<Division number="314" book="ap1" e="ch" v="20" p="29">

<Paragraph number="321" type="verses" book="ap1">
_တေဟိ သိဿေဟိ ပရိဝုတော,_  
_သညတေဟိ တပဿိဘိ;_  
_မိဂရာဇာဝသမ္ဘီတော,_  
ဥဠုရာဇာဝ သောဘသိ._  

</Paragraph>

</Division>
<Division number="315" book="ap1" e="ch" v="20" p="29">

<Paragraph number="322" type="verses" book="ap1">
_ပထဝိယံ ပတိဋ္ဌာယ,_  
_ရုဟန္တိ ဓရဏီရုဟာ;_  
_ဝေပုလ္လတံ ပါပုဏန္တိ,_  
_ဖလဉ္စ ဒဿယန္တိ တေ._  

</Paragraph>

</Division>
<Division number="316" book="ap1" e="ch" v="20" p="30">

<Paragraph number="323" type="verses" book="ap1">
_ပထဝီသဒိသော တွံသိ,_  
_သကျပုတ္တ မဟာယသ;_  
_သာသနေ တေ ပတိဋ္ဌာယ,_  
_လဘန္တိ အမတံ ဖလံ._  

</Paragraph>

</Division>
<Division number="317" book="ap1" e="ch" v="20" p="30">

<Paragraph number="324" type="verses" book="ap1">
_သိန္ဓု သရဿတီ စေဝ,_  
_နဒိယော စန္ဒဘာဂိကာ;_  
_ဂင်္ဂါ စ ယမုနာ စေဝ,_  
_သရဘူ စ အထော မဟီ._  

</Paragraph>

</Division>
<Division number="318" book="ap1" e="ch" v="20" p="30">

<Paragraph number="325" type="verses" book="ap1">
_ဧတာသံ သန္ဒမာနာနံ,_  
_သာဂရော သမ္ပဋိစ္ဆတိ;_  
_ဇဟန္တိ ပုရိမံ နာမံ,_  
_သာဂရောတေဝ ဉာယတိ._  

</Paragraph>

</Division>
<Division number="319" book="ap1" e="ch" v="20" p="30">

<Paragraph number="326" type="verses" book="ap1">
_တထေဝိမေ စတုဗ္ဗဏ္ဏာ,_  
_ပဗ္ဗဇိတွာ တဝန္တိကေ;_  
_ဇဟန္တိ ပုရိမံ နာမံ,_  
_ဗုဒ္ဓပုတ္တာတိ ဉာယရေ._  

</Paragraph>

</Division>
<Division number="320" book="ap1" e="ch" v="20" p="30">

<Paragraph number="327" type="verses" book="ap1">
_ယထာပိ စန္ဒော ဝိမလော,_  
_ဂစ္ဆံ အာကာသဓာတုယာ;_  
_သဗ္ဗေ တာရဂဏေ လောကေ,_  
_အာဘာယ အတိရောစတိ._  

</Paragraph>

</Division>
<Division number="321" book="ap1" e="ch" v="20" p="30">

<Paragraph number="328" type="verses" book="ap1">
_တထေဝ တွံ မဟာဝီရ,_  
_ပရိဝုတော ဒေဝမာနုသေ;_  
_ဧတေ သဗ္ဗေ အတိက္ကမ္မ,_  
_ဇလသိ သဗ္ဗဒါ တုဝံ._  

</Paragraph>

</Division>
<Division number="322" book="ap1" e="ch" v="20" p="30">

<Paragraph number="329" type="verses" book="ap1">
_ဂမ္ဘီရေ ဥဋ္ဌိတာ ဦမီ,_  
_န ဝေလမတိဝတ္တရေ;_  
_သဗ္ဗာ ဝေလံဝ ဖုသန္တိ,_  
_သဉ္စုဏ္ဏာ ဝိကိရန္တိ တာ._  

</Paragraph>

</Division>
<Division number="323" book="ap1" e="ch" v="20" p="30">

<Paragraph number="330" type="verses" book="ap1">
_တထေဝ တိတ္ထိယာ လောကေ,_  
_နာနာဒိဋ္ဌီ ဗဟုဇ္ဇနာ;_  
_ဓမ္မံ ဝါဒိတုကာမာ တေ,_  
_နာတိဝတ္တန္တိ တံ မုနိံ._  

</Paragraph>

</Division>
<Division number="324" book="ap1" e="ch" v="20" p="30">

<Paragraph number="331" type="verses" book="ap1">
_သစေ စ တံ ပါပုဏန္တိ,_  
_ပဋိဝါဒေဟိ စက္ခုမ;_  
_တဝန္တိကံ ဥပါဂန္တွာ,_  
_သဉ္စုဏ္ဏာဝ ဘဝန္တိ တေ._  

</Paragraph>

</Division>
<Division number="325" book="ap1" e="ch" v="20" p="30">

<Paragraph number="332" type="verses" book="ap1">
_ယထာပိ ဥဒကေ ဇာတာ,_  
_ကုမုဒါ မန္ဒာလကာ ဗဟူ;_  
ဥပလိမ္ပန္တိ တောယေန,_  
_ကဒ္ဒမကလလေန စ._  

</Paragraph>

</Division>
<Division number="326" book="ap1" e="ch" v="20" p="30">

<Paragraph number="333" type="verses" book="ap1">
_တထေဝ ဗဟုကာ သတ္တာ,_  
_လောကေ ဇာတာ ဝိရူဟရေ;_  
_အဋ္ဋိတာ ရာဂဒေါသေန,_  
_ကဒ္ဒမေ ကုမုဒံ ယထာ._  

</Paragraph>

</Division>
<Division number="327" book="ap1" e="ch" v="20" p="30">

<Paragraph number="334" type="verses" book="ap1">
_ယထာပိ ပဒုမံ ဇလဇံ,_  
_ဇလမဇ္ဈေ ဝိရူဟတိ;_  
_န သော လိမ္ပတိ တောယေန,_  
_ပရိသုဒ္ဓေါ ဟိ ကေသရီ._  

</Paragraph>

</Division>
<Division number="328" book="ap1" e="ch" v="20" p="30">

<Paragraph number="335" type="verses" book="ap1">
_တထေဝ တွံ မဟာဝီရ,_  
_လောကေ ဇာတော မဟာမုနိ;_  
_နောပလိမ္ပသိ လောကေန,_  
_တောယေန ပဒုမံ ယထာ._  

</Paragraph>

</Division>
<Division number="329" book="ap1" e="ch" v="20" p="30">

<Paragraph number="336" type="verses" book="ap1">
_ယထာပိ ရမ္မကေ မာသေ,_  
_ဗဟူ ပုပ္ဖန္တိ ဝါရိဇာ;_  
_နာတိက္ကမန္တိ တံ မာသံ,_  
_သမယော ပုပ္ဖနာယ သော._  

</Paragraph>

</Division>
<Division number="330" book="ap1" e="ch" v="20" p="31">

<Paragraph number="337" type="verses" book="ap1">
_တထေဝ တွံ မဟာဝီရ,_  
_ပုပ္ဖိတော တေ ဝိမုတ္တိယာ;_  
_သာသနံ နာတိဝတ္တန္တိ,_  
_ပဒုမံ ဝါရိဇံ ယထာ._  

</Paragraph>

</Division>
<Division number="331" book="ap1" e="ch" v="20" p="31">

<Paragraph number="338" type="verses" book="ap1">
_သုပုပ္ဖိတော သာလရာဇာ,_  
_ဒိဗ္ဗဂန္ဓံ ပဝါယတိ;_  
_အညသာလေဟိ ပရိဝုတော,_  
_သာလရာဇာဝ သောဘတိ._  

</Paragraph>

</Division>
<Division number="332" book="ap1" e="ch" v="20" p="31">

<Paragraph number="339" type="verses" book="ap1">
_တထေဝ တွံ မဟာဝီရ,_  
_ဗုဒ္ဓဉာဏေန ပုပ္ဖိတော;_  
_ဘိက္ခုသံဃပရိဝုတော,_  
_သာလရာဇာဝ သောဘသိ._  

</Paragraph>

</Division>
<Division number="333" book="ap1" e="ch" v="20" p="31">

<Paragraph number="340" type="verses" book="ap1">
_ယထာပိ သေလော ဟိမဝါ,_  
_ဩသဓော သဗ္ဗပါဏိနံ;_  
_နာဂါနံ အသုရာနဉ္စ,_  
_ဒေဝတာနဉ္စ အာလယော._  

</Paragraph>

</Division>
<Division number="334" book="ap1" e="ch" v="20" p="31">

<Paragraph number="341" type="verses" book="ap1">
_တထေဝ တွံ မဟာဝီရ,_  
_ဩသဓော ဝိယ ပါဏိနံ;_  
_တေဝိဇ္ဇာ ဆဠဘိညာ စ,_  
ဣဒ္ဓိယာ ပါရမိံ ဂတာ._  

</Paragraph>

</Division>
<Division number="335" book="ap1" e="ch" v="20" p="31">

<Paragraph number="342" type="verses" book="ap1">
_အနုသိဋ္ဌာ မဟာဝီရ,_  
_တယာ ကာရုဏိကေန တေ;_  
_ရမန္တိ ဓမ္မရတိယာ,_  
_ဝသန္တိ တဝ သာသနေ._  

</Paragraph>

</Division>
<Division number="336" book="ap1" e="ch" v="20" p="31">

<Paragraph number="343" type="verses" book="ap1">
_မိဂရာဇာ ယထာ သီဟော,_  
_အဘိနိက္ခမ္မ အာသယာ;_  
_စတုဒ္ဒိသာနုဝိလောကေတွာ,_  
_တိက္ခတ္တုံ အဘိနာဒတိ._  

</Paragraph>

</Division>
<Division number="337" book="ap1" e="ch" v="20" p="31">

<Paragraph number="344" type="verses" book="ap1">
_သဗ္ဗေ မိဂါ ဥတ္တသန္တိ,_  
_မိဂရာဇဿ ဂဇ္ဇတော;_  
_တထာ ဟိ ဇာတိမာ ဧသော,_  
_ပသူ တာသေတိ သဗ္ဗဒါ._  

</Paragraph>

</Division>
<Division number="338" book="ap1" e="ch" v="20" p="31">

<Paragraph number="345" type="verses" book="ap1">
_ဂဇ္ဇတော တေ မဟာဝီရ,_  
_ဝသုဓာ သမ္ပကမ္ပတိ;_  
_ဗောဓနေယျာဝဗုဇ္ဈန္တိ,_  
_တသန္တိ မာရကာယိကာ._  

</Paragraph>

</Division>
<Division number="339" book="ap1" e="ch" v="20" p="31">

<Paragraph number="346" type="verses" book="ap1">
_တသန္တိ တိတ္ထိယာ သဗ္ဗေ,_  
_နဒတော တေ မဟာမုနိ;_  
_ကာကာ သေနာဝ ဝိဗ္ဘန္တာ,_  
_မိဂရညာ ယထာ မိဂါ._  

</Paragraph>

</Division>
<Division number="340" book="ap1" e="ch" v="20" p="31">

<Paragraph number="347" type="verses" book="ap1">
_ယေ ကေစိ ဂဏိနော လောကေ,_  
_သတ္ထာရောတိ ပဝုစ္စရေ;_  
_ပရမ္ပရာဂတံ ဓမ္မံ,_  
_ဒေသေန္တိ ပရိသာယ တေ._  

</Paragraph>

</Division>
<Division number="341" book="ap1" e="ch" v="20" p="31">

<Paragraph number="348" type="verses" book="ap1">
_န ဟေဝံ တွံ မဟာဝီရ,_  
_ဓမ္မံ ဒေသေသိ ပါဏိနံ;_  
_သာမံ သစ္စာနိ ဗုဇ္ဈိတွာ,_  
_ကေဝလံ ဗောဓိပက္ခိယံ._  

</Paragraph>

</Division>
<Division number="342" book="ap1" e="ch" v="20" p="31">

<Paragraph number="349" type="verses" book="ap1">
_အာသယာနုသယံ ဉတွာ,_  
ဣန္ဒြိယာနံ ဗလာဗလံ;_  
_ဘဗ္ဗာဘဗ္ဗေ ဝိဒိတွာန,_  
_မဟာမေဃောဝ ဂဇ္ဇသိ._  

</Paragraph>

</Division>
<Division number="343" book="ap1" e="ch" v="20" p="32">

<Paragraph number="350" type="verses" book="ap1">
_စက္ကဝါဠပရိယန္တာ,_  
_နိသိန္နာ ပရိသာ ဘဝေ;_  
_နာနာဒိဋ္ဌီ ဝိစိနန္တာ,_  
_ဝိမတိစ္ဆေဒနာယ တံ._  

</Paragraph>

</Division>
<Division number="344" book="ap1" e="ch" v="20" p="32">

<Paragraph number="351" type="verses" book="ap1">
_သဗ္ဗေသံ စိတ္တမညာယ,_  
_ဩပမ္မကုသလော မုနိ;_  
_ဧကံ ပဉှံ ကထေန္တောဝ,_  
_ဝိမတိံ ဆိန္ဒသိ ပါဏိနံ._  

</Paragraph>

</Division>
<Division number="345" book="ap1" e="ch" v="20" p="32">

<Paragraph number="352" type="verses" book="ap1">
ဥပတိဿသဒိသေဟေဝ,_  
_ဝသုဓာ ပူရိတာ ဘဝေ;_  
_သဗ္ဗေဝ တေ ပဉ္ဇလိကာ,_  
_ကိတ္တယုံ လောကနာယကံ._  

</Paragraph>

</Division>
<Division number="346" book="ap1" e="ch" v="20" p="32">

<Paragraph number="353" type="verses" book="ap1">
_ကပ္ပံ ဝါ တေ ကိတ္တယန္တာ,_  
_နာနာဝဏ္ဏေဟိ ကိတ္တယုံ;_  
_ပရိမေတုံ န သက္ကေယျုံ,_  
_အပ္ပမေယျော တထာဂတော._  

</Paragraph>

</Division>
<Division number="347" book="ap1" e="ch" v="20" p="32">

<Paragraph number="354" type="verses" book="ap1">
_ယထာသကေန ထာမေန,_  
_ကိတ္တိတော ဟိ မယာ ဇိနော;_  
_ကပ္ပကောဋီပိ ကိတ္တေန္တာ,_  
_ဧဝမေဝံ ပကိတ္တယုံ._  

</Paragraph>

</Division>
<Division number="348" book="ap1" e="ch" v="20" p="32">

<Paragraph number="355" type="verses" book="ap1">
_သစေ ဟိ ကောစိ ဒေဝေါ ဝါ,_  
_မနုဿော ဝါ သုသိက္ခိတော;_  
_ပမေတုံ ပရိကပ္ပေယျ,_  
_ဝိဃာတံဝ လဘေယျ သော._  

</Paragraph>

</Division>
<Division number="349" book="ap1" e="ch" v="20" p="32">

<Paragraph number="356" type="verses" book="ap1">
_သာသနေ တေ ပတိဋ္ဌာယ,_  
_သကျပုတ္တ မဟာယသ;_  
_ပညာယ ပါရမိံ ဂန္တွာ,_  
_ဝိဟရာမိ အနာသဝေါ._  

</Paragraph>

</Division>
<Division number="350" book="ap1" e="ch" v="20" p="32">

<Paragraph number="357" type="verses" book="ap1">
_တိတ္ထိယေ သမ္ပမဒ္ဒါမိ,_  
_ဝတ္တေမိ ဇိနသာသနံ;_  
_ဓမ္မသေနာပတိ အဇ္ဇ,_  
_သကျပုတ္တဿ သာသနေ._  

</Paragraph>

</Division>
<Division number="351" book="ap1" e="ch" v="20" p="32">

<Paragraph number="358" type="verses" book="ap1">
_အပရိမေယျေ ကတံ ကမ္မံ,_  
_ဖလံ ဒဿေသိ မေ ဣဓ;_  
_သုခိတ္တော သရဝေဂေါဝ,_  
_ကိလေသေ ဈာပယီ မမ._  

</Paragraph>

</Division>
<Division number="352" book="ap1" e="ch" v="20" p="32">

<Paragraph number="359" type="verses" book="ap1">
_ယော ကောစိ မနုဇော ဘာရံ,_  
_ဓာရေယျ မတ္ထကေ သဒါ;_  
_ဘာရေန ဒုက္ခိတော အဿ,_  
_ဘာရေဟိ ဘရိတော တထာ._  

</Paragraph>

</Division>
<Division number="353" book="ap1" e="ch" v="20" p="32">

<Paragraph number="360" type="verses" book="ap1">
_ဍယှမာနော တီဟဂ္ဂီဟိ,_  
_ဘဝေသု သံသရိံ အဟံ;_  
_ဘရိတော ဘဝဘာရေန,_  
_ဂိရိံ ဥစ္စာရိတော ယထာ._  

</Paragraph>

</Division>
<Division number="354" book="ap1" e="ch" v="20" p="32">

<Paragraph number="361" type="verses" book="ap1">
_ဩရောပိတော စ မေ ဘာရော,_  
_ဘဝါ ဥဂ္ဃါဋိတာ မယာ;_  
_ကရဏီယံ ကတံ သဗ္ဗံ,_  
_သကျပုတ္တဿ သာသနေ._  

</Paragraph>

</Division>
<Division number="355" book="ap1" e="ch" v="20" p="32">

<Paragraph number="362" type="verses" book="ap1">
_ယာဝတာ ဗုဒ္ဓခေတ္တမှိ,_  
_ဌပေတွာ သကျပုင်္ဂဝံ;_  
_အဟံ အဂ္ဂေါမှိ ပညာယ,_  
_သဒိသော မေ န ဝိဇ္ဇတိ._  

</Paragraph>

</Division>
<Division number="356" book="ap1" e="ch" v="20" p="33">

<Paragraph number="363" book="ap1">
_သမာဓိမှိ သုကုသလော,_  
ဣဒ္ဓိယာ ပါရမိံ ဂတော;_  
ဣစ္ဆမာနော စဟံ အဇ္ဇ,_  
_သဟဿံ အဘိနိမ္မိနေ._  

</Paragraph>

</Division>
<Division number="357" book="ap1" e="ch" v="20" p="33">

<Paragraph number="364" type="verses" book="ap1">
_အနုပုဗ္ဗဝိဟာရဿ,_  
_ဝသီဘူတော မဟာမုနိ;_  
_ကထေသိ သာသနံ မယှံ,_  
_နိရောဓော သယနံ မမ._  

</Paragraph>

</Division>
<Division number="358" book="ap1" e="ch" v="20" p="33">

<Paragraph number="365" type="verses" book="ap1">
_ဒိဗ္ဗစက္ခု ဝိသုဒ္ဓံ မေ,_  
_သမာဓိကုသလော အဟံ;_  
_သမ္မပ္ပဓာနာနုယုတ္တော,_  
_ဗောဇ္ဈင်္ဂဘာဝနာရတော._  

</Paragraph>

</Division>
<Division number="359" book="ap1" e="ch" v="20" p="33">

<Paragraph number="366" type="verses" book="ap1">
_သာဝကေန ဟိ ပတ္တဗ္ဗံ,_  
_သဗ္ဗမေဝ ကတံ မယာ;_  
_လောကနာထံ ဌပေတွာန,_  
_သဒိသော မေ န ဝိဇ္ဇတိ._  

</Paragraph>

</Division>
<Division number="360" book="ap1" e="ch" v="20" p="33">

<Paragraph number="367" type="verses" book="ap1">
_သမာပတ္တီနံ ကုသလော,_  
_ဈာနဝိမောက္ခာန ခိပ္ပပဋိလာဘီ;_  
_ဗောဇ္ဈင်္ဂဘာဝနာရတော,_  
_သာဝကဂုဏပါရမိဂတောသ္မိ._  

</Paragraph>

</Division>
<Division number="361" book="ap1" e="ch" v="20" p="33">

<Paragraph number="368" type="verses" book="ap1">
_သာဝကဂုဏေနပိ ဖုဿေန,_  
_ဗုဒ္ဓိယာ ပရိသုတ္တမဘာရဝါ;_  
_ယံ သဒ္ဓါသင်္ဂဟိတံ စိတ္တံ,_  
_သဒါ သဗြဟ္မစာရီသု._  

</Paragraph>

</Division>
<Division number="362" book="ap1" e="ch" v="20" p="33">

<Paragraph number="369" book="ap1">
ဥဒ္ဓတဝိသောဝ သပ္ပေါ,_  
_ဆိန္နဝိသာဏောဝ ဥသဘော;_  
_နိက္ခိတ္တမာနဒပ္ပေါဝ,_  
ဥပေမိ ဂရုဂါရဝေန ဂဏံ._  

</Paragraph>

</Division>
<Division number="363" book="ap1" e="ch" v="20" p="33">

<Paragraph number="370" type="verses" book="ap1">
_ယဒိ ရူပိနီ ဘဝေယျ,_  
_ပညာ မေ ဝသုမတီပိ န သမေယျ;_  
_အနောမဒဿိဿ ဘဂဝတော,_  
_ဖလမေတံ ဉာဏထဝနာယ._  

</Paragraph>

</Division>
<Division number="364" book="ap1" e="ch" v="20" p="33">

<Paragraph number="371" type="verses" book="ap1">
_ပဝတ္တိတံ ဓမ္မစက္ကံ,_  
_သကျပုတ္တေန တာဒိနာ;_  
_အနုဝတ္တေမဟံ သမ္မာ,_  
_ဉာဏထဝနာယိဒံ ဖလံ._  

</Paragraph>

</Division>
<Division number="365" book="ap1" e="ch" v="20" p="33">

<Paragraph number="372" type="verses" book="ap1">
_မာ မေ ကဒါစိ ပါပိစ္ဆော,_  
_ကုသီတော ဟီနဝီရိယော;_  
_အပ္ပဿုတော အနာစာရော,_  
_သမေတော အဟု ကတ္ထစိ._  

</Paragraph>

</Division>
<Division number="366" book="ap1" e="ch" v="20" p="33">

<Paragraph number="373" type="verses" book="ap1">
_ဗဟုဿုတော စ မေဓာဝီ,_  
_သီလေသု သုသမာဟိတော;_  
_စေတောသမထာနုယုတ္တော,_  
_အပိ မုဒ္ဓနိ တိဋ္ဌတု._  

</Paragraph>

</Division>
<Division number="367" book="ap1" e="ch" v="20" p="33">

<Paragraph number="374" type="verses" book="ap1">
_တံ ဝေါ ဝဒါမိ ဘဒ္ဒန္တေ,_  
_ယာဝန္တေတ္ထ သမာဂတာ;_  
_အပ္ပိစ္ဆာ ဟောထ သန္တုဋ္ဌာ,_  
_ဈာယီ ဈာနရတာ သဒါ._  

</Paragraph>

</Division>
<Division number="368" book="ap1" e="ch" v="20" p="34">

<Paragraph number="375" type="verses" book="ap1">
_ယမဟံ ပဌမံ ဒိသွာ,_  
_ဝိရဇော ဝိမလော အဟုံ;_  
_သော မေ အာစရိယော ဓီရော,_  
_အဿဇိ နာမ သာဝကော._  

</Paragraph>

</Division>
<Division number="369" book="ap1" e="ch" v="20" p="34">

<Paragraph number="376" type="verses" book="ap1">
_တဿာဟံ ဝါဟသာ အဇ္ဇ,_  
_ဓမ္မသေနာပတီ အဟုံ;_  
_သဗ္ဗတ္ထ ပါရမိံ ပတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="370" book="ap1" e="ch" v="20" p="34">

<Paragraph number="377" type="verses" book="ap1">
_ယော မေ အာစရိယော အာသိ,_  
_အဿဇိ နာမ သာဝကော;_  
_ယဿံ ဒိသာယံ ဝသတိ,_  
ဥဿီသမှိ ကရောမဟံ._  

</Paragraph>

</Division>
<Division number="371" book="ap1" e="ch" v="20" p="34">

<Paragraph number="378" type="verses" book="ap1">
_မမ ကမ္မံ သရိတွာန,_  
_ဂေါတမော သကျပုင်္ဂဝေါ;_  
_ဘိက္ခုသံဃေ နိသီဒိတွာ,_  
_အဂ္ဂဋ္ဌာနေ ဌပေသိ မံ._  

</Paragraph>

</Division>
<Division number="372" book="ap1" e="ch" v="20" p="34">

<Paragraph number="379" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="373" book="ap1" e="ch" v="20" p="34">

<Paragraph number="380" type="verses" book="ap1">
_သွာဂတံ ဝတ မေ အာသိ,_  
_ဗုဒ္ဓသေဋ္ဌဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="374" book="ap1" e="ch" v="20" p="34">

<Paragraph number="381" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="382" book="ap1">
ဣတ္ထံ သုဒံ အာယသ္မာ သာရိပုတ္တော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="383" type="center" book="ap1">
သာရိပုတ္တတ္ထေရဿာပဒါနံ ပဌမံ.
</Paragraph>