---
title: 14.9 သာလပုပ္ဖဒါယကတ္ထေရအပဒါန
tableOfContents: false
sidebar:
  order: 9
type: tipitaka
basket: su
book: ap1
review:
  current: review
  updated: '2025-10-27T21:48:38.129114'
  updated_by: ''
  notes: ''
  history:
  - state: review
    date: '2025-10-27T21:48:38.129114'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="60" book="ap1" e="ch" v="20" p="186">

<Paragraph number="2257" type="verses" book="ap1">
_“မိဂရာဇာ တဒါ အာသိံ,_  
_အဘိဇာတော သုကေသရီ;_  
_ဂိရိဒုဂ္ဂံ ဂဝေသန္တော,_  
_အဒ္ဒသံ လောကနာယကံ._  

</Paragraph>

</Division>
<Division number="61" book="ap1" e="ch" v="20" p="186">

<Paragraph number="2258" type="verses" book="ap1">
_အယံ နု ခေါ မဟာဝီရော,_  
_နိဗ္ဗာပေတိ မဟာဇနံ;_  
_ယန္နူနာဟံ ဥပါသေယျံ,_  
_ဒေဝဒေဝံ နရာသဘံ._  

</Paragraph>

</Division>
<Division number="62" book="ap1" e="ch" v="20" p="186">

<Paragraph number="2259" type="verses" book="ap1">
_သာခံ သာလဿ ဘဉ္ဇိတွာ,_  
_သကောသံ ပုပ္ဖမာဟရိံ;_  
ဥပဂန္တွာန သမ္ဗုဒ္ဓံ,_  
_အဒါသိံ ပုပ္ဖမုတ္တမံ._  

</Paragraph>

</Division>
<Division number="63" book="ap1" e="ch" v="20" p="186">

<Paragraph number="2260" type="verses" book="ap1">
_ဧကနဝုတိတော ကပ္ပေ,_  
_ယံ ပုပ္ဖမဘိရောပယိံ;_  
_ဒုဂ္ဂတိံ နာဘိဇာနာမိ,_  
_ပုပ္ဖဒါနဿိဒံ ဖလံ._  

</Paragraph>

</Division>
<Division number="64" book="ap1" e="ch" v="20" p="186">

<Paragraph number="2261" type="verses" book="ap1">
ဣတော စ နဝမေ ကပ္ပေ,_  
_ဝိရောစနသနာမကာ;_  
_တယော အာသိံသု ရာဇာနော,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="65" book="ap1" e="ch" v="20" p="186">

<Paragraph number="2262" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2263" book="ap1">
ဣတ္ထံ သုဒံ အာယသ္မာ သာလပုပ္ဖဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2264" type="center" book="ap1">
သာလပုပ္ဖဒါယကတ္ထေရဿာပဒါနံ နဝမံ.
</Paragraph>