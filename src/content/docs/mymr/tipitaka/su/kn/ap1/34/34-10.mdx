---
title: "34.10 ဥက္ခိတ္တပဒုမိယတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="129" book="ap1">

<Paragraph number="3861" type="verses" book="ap1">
_“နဂရေ ဟံသဝတိယာ,_  
_အဟောသိံ မာလိကော တဒါ;_  
_ဩဂါဟေတွာ ပဒုမသရံ,_  
_သတပတ္တံ ဩစိနာမဟံ._  

</Paragraph>

</Division>
<Division number="130" book="ap1">

<Paragraph number="3862" type="verses" book="ap1">
_ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_သဟ သတသဟဿေဟိ,_  
_သန္တစိတ္တေဟိ တာဒိဘိ._  

</Paragraph>

</Division>
<Division number="131" book="ap1">

<Paragraph number="3863" type="verses" book="ap1">
_ခီဏာသဝေဟိ သုဒ္ဓေဟိ,_  
_ဆဠဘိညေဟိ ဈာယိဘိ;_  
_မမ ဝုဒ္ဓိံ သမနွေသံ,_  
_အာဂစ္ဆိ မမ သန္တိကံ._  

</Paragraph>

</Division>
<Division number="132" book="ap1">

<Paragraph number="3864" type="verses" book="ap1">
_ဒိသွာနဟံ ဒေဝဒေဝံ,_  
_သယမ္ဘုံ လောကနာယကံ;_  
_ဝဏ္ဋေ ဆေတွာ သတပတ္တံ,_  
ဥက္ခိပိမမ္ဗရေ တဒါ._  

</Paragraph>

</Division>
<Division number="133" book="ap1">

<Paragraph number="3865" type="verses" book="ap1">
_ယဒိ ဗုဒ္ဓေါ တုဝံ ဝီရ,_  
_လောကဇေဋ္ဌော နရာသဘော;_  
_သယံ ဂန္တွာ သတပတ္တာ,_  
_မတ္ထကေ ဓာရယန္တု တေ._  

</Paragraph>

</Division>
<Division number="134" book="ap1">

<Paragraph number="3866" type="verses" book="ap1">
_အဓိဋ္ဌဟိ မဟာဝီရော,_  
_လောကဇေဋ္ဌော နရာသဘော;_  
_ဗုဒ္ဓဿ အာနုဘာဝေန,_  
_မတ္ထကေ ဓာရယိံသု တေ._  

</Paragraph>

</Division>
<Division number="135" book="ap1">

<Paragraph number="3867" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="136" book="ap1">

<Paragraph number="3868" type="verses" book="ap1">
_တတ္ထ မေ သုကတံ ဗျမှံ,_  
_သတပတ္တန္တိ ဝုစ္စတိ;_  
_သဋ္ဌိယောဇနမုဗ္ဗိဒ္ဓံ,_  
_တိံသယောဇနဝိတ္ထတံ._  

</Paragraph>

</Division>
<Division number="137" book="ap1">

<Paragraph number="3869" type="verses" book="ap1">
_သဟဿက္ခတ္တုံ ဒေဝိန္ဒော,_  
_ဒေဝရဇ္ဇမကာရယိံ;_  
_ပဉ္စသတ္တတိက္ခတ္တုဉ္စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="138" book="ap1">

<Paragraph number="3870" type="verses" book="ap1">
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ;_  
_အနုဘောမိ သကံ ကမ္မံ,_  
_ပုဗ္ဗေ သုကတမတ္တနော._  

</Paragraph>

</Division>
<Division number="139" book="ap1">

<Paragraph number="3871" type="verses" book="ap1">
_တေနေဝေကပဒုမေန,_  
_အနုဘောတွာန သမ္ပဒါ;_  
_ဂေါတမဿ ဘဂဝတော,_  
_ဓမ္မံ သစ္ဆိကရိံ အဟံ._  

</Paragraph>

</Division>
<Division number="140" book="ap1">

<Paragraph number="3872" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="141" book="ap1">

<Paragraph number="3873" type="verses" book="ap1">
_သတသဟဿိတော ကပ္ပေ,_  
_ယံ ပုပ္ဖမဘိပူဇယိံ;_  
_ဒုဂ္ဂတိံ နာဘိဇာနာမိ,_  
_ဧကပဒုမဿိဒံ ဖလံ._  

</Paragraph>

</Division>
<Division number="142" book="ap1">

<Paragraph number="3874" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (3067)_  

</Paragraph>

<Paragraph number="3875" book="ap1">
ဣတ္ထံ သုဒံ အာယသ္မာ ဥက္ခိတ္တပဒုမိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3876" type="center" book="ap1">
ဥက္ခိတ္တပဒုမိယတ္ထေရဿာပဒါနံ ဒသမံ.



</Paragraph>

<Paragraph number="3877" type="center" book="ap1">
ဂန္ဓောဒကဝဂ္ဂေါ စတုတိံသတိမော.



</Paragraph>

<Paragraph number="3878" type="center" book="ap1">
တဿုဒ္ဒါနံ


</Paragraph>

<Paragraph number="3879" type="verses" book="ap1">
_ဂန္ဓဓူပေါ ဥဒကဉ္စ,_  
_ပုန္နာဂ ဧကဒုဿကာ;_  
_ဖုသိတော စ ပဘင်္ကရော,_  
_ကုဋိဒေါ ဥတ္တရီယကော._  

</Paragraph>

<Paragraph number="3880" type="verses" book="ap1">
_သဝနီ ဧကပဒုမီ,_  
_ဂါထာယော သဗ္ဗပိဏ္ဍိတာ;_  
_ဧကံ ဂါထာသတဉ္စေဝ,_  
_စတုတာလီသမေဝ စ._
</Paragraph>