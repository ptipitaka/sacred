---
title: 5.3 ကာဠိဂေါဓာပုတ္တဘဒ္ဒိယတ္ထေရအပဒါန
tableOfContents: false
sidebar:
  order: 3
type: tipitaka
basket: su
book: ap1
review:
  current: review
  updated: '2025-10-23T09:13:33.044847'
  updated_by: ''
  notes: ''
  history:
  - state: review
    date: '2025-10-23T09:13:33.044847'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="54" book="ap1" e="ch" v="20" p="106">

<Paragraph number="1266" type="verses" book="ap1">
_“ပဒုမုတ္တရသမ္ဗုဒ္ဓံ,_  
_မေတ္တစိတ္တံ မဟာမုနိံ;_  
ဥပေတိ ဇနတာ သဗ္ဗာ,_  
_သဗ္ဗလောကဂ္ဂနာယကံ._  

</Paragraph>

</Division>
<Division number="55" book="ap1" e="ch" v="20" p="106">

<Paragraph number="1267" type="verses" book="ap1">
_သတ္တုကဉ္စ ဗဒ္ဓကဉ္စ,_  
_အာမိသံ ပါနဘောဇနံ;_  
_ဒဒန္တိ သတ္ထုနော သဗ္ဗေ,_  
_ပုညက္ခေတ္တေ အနုတ္တရေ._  

</Paragraph>

</Division>
<Division number="56" book="ap1" e="ch" v="20" p="106">

<Paragraph number="1268" type="verses" book="ap1">
_အဟမ္ပိ ဒါနံ ဒဿာမိ,_  
_ဒေဝဒေဝဿ တာဒိနော;_  
_ဗုဒ္ဓသေဋ္ဌံ နိမန္တေတွာ,_  
_သံဃမ္ပိ စ အနုတ္တရံ._  

</Paragraph>

</Division>
<Division number="57" book="ap1" e="ch" v="20" p="106">

<Paragraph number="1269" type="verses" book="ap1">
ဥယျောဇိတာ မယာ စေတေ,_  
_နိမန္တေသုံ တထာဂတံ;_  
_ကေဝလံ ဘိက္ခုသံဃဉ္စ,_  
_ပုညက္ခေတ္တံ အနုတ္တရံ._  

</Paragraph>

</Division>
<Division number="58" book="ap1" e="ch" v="20" p="106">

<Paragraph number="1270" type="verses" book="ap1">
_သတသဟဿပလ္လင်္ကံ,_  
_သောဝဏ္ဏံ ဂေါနကတ္ထတံ;_  
_တူလိကာပဋလိကာယ,_  
_ခေါမကပ္ပါသိကေဟိ စ;_  
_မဟာရဟံ ပညာပယိံ,_  
_အာသနံ ဗုဒ္ဓယုတ္တကံ._  

</Paragraph>

</Division>
<Division number="59" book="ap1" e="ch" v="20" p="107">

<Paragraph number="1271" type="verses" book="ap1">
_ပဒုမုတ္တရော လောကဝိဒူ,_  
_ဒေဝဒေဝေါ နရာသဘော;_  
_ဘိက္ခုသံဃပရိဗျူဠှော,_  
_မမ ဒွါရမုပါဂမိ._  

</Paragraph>

</Division>
<Division number="60" book="ap1" e="ch" v="20" p="107">

<Paragraph number="1272" type="verses" book="ap1">
_ပစ္စုဂ္ဂန္တွာန သမ္ဗုဒ္ဓံ,_  
_လောကနာထံ ယသဿိနံ;_  
_ပသန္နစိတ္တော သုမနော,_  
_အဘိနာမယိံ သံဃရံ._  

</Paragraph>

</Division>
<Division number="61" book="ap1" e="ch" v="20" p="107">

<Paragraph number="1273" type="verses" book="ap1">
_ဘိက္ခူနံ သတသဟဿံ,_  
_ဗုဒ္ဓဉ္စ လောကနာယကံ;_  
_ပသန္နစိတ္တော သုမနော,_  
_ပရမန္နေန တပ္ပယိံ._  

</Paragraph>

</Division>
<Division number="62" book="ap1" e="ch" v="20" p="107">

<Paragraph number="1274" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_ဘိက္ခုသံဃေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="63" book="ap1" e="ch" v="20" p="107">

<Paragraph number="1275" type="verses" book="ap1">
_‘ယေနိဒံ အာသနံ ဒိန္နံ,_  
_သောဝဏ္ဏံ ဂေါနကတ္ထတံ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="64" book="ap1" e="ch" v="20" p="107">

<Paragraph number="1276" type="verses" book="ap1">
_စတုသတ္တတိက္ခတ္တုံ သော,_  
_ဒေဝရဇ္ဇံ ကရိဿတိ;_  
_အနုဘောဿတိ သမ္ပတ္တိံ,_  
_အစ္ဆရာဟိ ပုရက္ခတော._  

</Paragraph>

</Division>
<Division number="65" book="ap1" e="ch" v="20" p="107">

<Paragraph number="1277" type="verses" book="ap1">
_ပဒေသရဇ္ဇံ သဟဿံ,_  
_ဝသုဓံ အာဝသိဿတိ;_  
_ဧကပညာသက္ခတ္တုဉ္စ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="66" book="ap1" e="ch" v="20" p="107">

<Paragraph number="1278" type="verses" book="ap1">
_သဗ္ဗာသု ဘဝယောနီသု,_  
ဥစ္စာကုလီ ဘဝိဿတိ;_  
_သော စ ပစ္ဆာ ပဗ္ဗဇိတွာ,_  
_သုက္ကမူလေန စောဒိတော;_  
_ဘဒ္ဒိယော နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="67" book="ap1" e="ch" v="20" p="107">

<Paragraph number="1279" type="verses" book="ap1">
_ဝိဝေကမနုယုတ္တောမှိ,_  
_ပန္တသေနနိဝါသဟံ;_  
_ဖလဉ္စာဓိဂတံ သဗ္ဗံ,_  
_စတ္တက္လေသောမှိ အဇ္ဇဟံ._  

</Paragraph>

</Division>
<Division number="68" book="ap1" e="ch" v="20" p="107">

<Paragraph number="1280" type="verses" book="ap1">
_မမ သဗ္ဗံ အဘိညာယ,_  
_သဗ္ဗညူ လောကနာယကော;_  
_ဘိက္ခုသံဃေ နိသီဒိတွာ,_  
_ဧတဒဂ္ဂေ ဌပေသိ မံ._  

</Paragraph>

</Division>
<Division number="69" book="ap1" e="ch" v="20" p="107">

<Paragraph number="1281" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1282" book="ap1">
ဣတ္ထံ သုဒံ အာယသ္မာ ဘဒ္ဒိယော ကာဠိဂေါဓာယ ပုတ္တော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1283" type="center" book="ap1">
ဘဒ္ဒိယဿ ကာဠိဂေါဓာယ ပုတ္တတ္ထေရဿာပဒါနံ တတိယံ.
</Paragraph>