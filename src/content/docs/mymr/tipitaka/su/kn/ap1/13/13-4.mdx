---
title: "13.4 ဂန္ဓောဒကိယတ္ထေရအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="ap1">

<Paragraph number="2094" type="verses" book="ap1">
_“နိသဇ္ဇ ပါသာဒဝရေ,_  
_ဝိပဿိံ အဒ္ဒသံ ဇိနံ;_  
_ကကုဓံ ဝိလသန္တံဝ,_  
_သဗ္ဗညုံ တမနာသကံ._  

</Paragraph>

</Division>
<Division number="36" book="ap1">

<Paragraph number="2095" type="verses" book="ap1">
_ပါသာဒဿာဝိဒူရေ စ,_  
_ဂစ္ဆတိ လောကနာယကော;_  
_ပဘာ နိဒ္ဓါဝတေ တဿ,_  
_ယထာ စ သတရံသိနော._  

</Paragraph>

</Division>
<Division number="37" book="ap1">

<Paragraph number="2096" type="verses" book="ap1">
_ဂန္ဓောဒကဉ္စ ပဂ္ဂယှ,_  
_ဗုဒ္ဓသေဋ္ဌံ သမောကိရိံ;_  
_တေန စိတ္တပ္ပသာဒေန,_  
_တတ္ထ ကာလင်္ကတော အဟံ._  

</Paragraph>

</Division>
<Division number="38" book="ap1">

<Paragraph number="2097" type="verses" book="ap1">
_ဧကနဝုတိတော ကပ္ပေ,_  
_ယံ ဂန္ဓောဒကမာကိရိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="39" book="ap1">

<Paragraph number="2098" type="verses" book="ap1">
_ဧကတ္တိံသေ ဣတော ကပ္ပေ,_  
_သုဂန္ဓော နာမ ခတ္တိယော;_  
_သတ္တရတနသမ္ပန္နော,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="40" book="ap1">

<Paragraph number="2099" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2100" book="ap1">
ဣတ္ထံ သုဒံ အာယသ္မာ ဂန္ဓောဒကိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2101" type="center" book="ap1">
ဂန္ဓောဒကိယတ္ထေရဿာပဒါနံ စတုတ္ထံ.
</Paragraph>