---
title: "5.4 သန္နိဋ္ဌာပကတ္ထေရအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="70" book="ap1">

<Paragraph number="1284" type="verses" book="ap1">
_“အရညေ ကုဋိကံ ကတွာ,_  
_ဝသာမိ ပဗ္ဗတန္တရေ;_  
_လာဘာလာဘေန သန္တုဋ္ဌော,_  
_ယသေန အယသေန စ._  

</Paragraph>

</Division>
<Division number="71" book="ap1">

<Paragraph number="1285" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_ဝသီသတသဟဿေဟိ,_  
_အာဂစ္ဆိ မမ သန္တိကံ._  

</Paragraph>

</Division>
<Division number="72" book="ap1">

<Paragraph number="1286" type="verses" book="ap1">
ဥပါဂတံ မဟာနာဂံ,_  
_ဇလဇုတ္တမနာမကံ;_  
_တိဏသန္ထရံ ပညာပေတွာ,_  
_အဒါသိံ သတ္ထုနော အဟံ._  

</Paragraph>

</Division>
<Division number="73" book="ap1">

<Paragraph number="1287" type="verses" book="ap1">
_ပသန္နစိတ္တော သုမနော,_  
_အာမဏ္ဍံ ပါနီယဉ္စဟံ;_  
_အဒါသိံ ဥဇုဘူတဿ,_  
_ဝိပ္ပသန္နေန စေတသာ._  

</Paragraph>

</Division>
<Division number="74" book="ap1">

<Paragraph number="1288" type="verses" book="ap1">
_သတသဟဿိတော ကပ္ပေ,_  
_ယံ ဒါနမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_အာမဏ္ဍဿ ဣဒံ ဖလံ._  

</Paragraph>

</Division>
<Division number="75" book="ap1">

<Paragraph number="1289" type="verses" book="ap1">
_ဧကတာလီသကပ္ပမှိ,_  
_ဧကော အာသိံ အရိန္ဒမော;_  
_သတ္တရတနသမ္ပန္နော,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="76" book="ap1">

<Paragraph number="1290" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1291" book="ap1">
ဣတ္ထံ သုဒံ အာယသ္မာ သန္နိဋ္ဌာပကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1292" type="center" book="ap1">
သန္နိဋ္ဌာပကတ္ထေရဿာပဒါနံ စတုတ္ထံ.
</Paragraph>