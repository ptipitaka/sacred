---
title: "44.9 အမ္ဗပိဏ္ဍိယတ္ထေရအပဒါန"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="72" book="ap1">

<Paragraph number="5751" type="verses" book="ap1">
_“ဟတ္ထိရာဇာ တဒါ အာသိံ,_  
_ဤသာဒန္တော ဥရုဠှဝါ;_  
_ဝိစရန္တော ဗြဟာရညေ,_  
_အဒ္ဒသံ လောကနာယကံ._  

</Paragraph>

</Division>
<Division number="73" book="ap1">

<Paragraph number="5752" type="verses" book="ap1">
_အမ္ဗပိဏ္ဍံ ဂဟေတွာန,_  
_အဒါသိံ သတ္ထုနော အဟံ;_  
_ပဋိဂ္ဂဏှိ မဟာဝီရော,_  
_သိဒ္ဓတ္ထော လောကနာယကော._  

</Paragraph>

</Division>
<Division number="74" book="ap1">

<Paragraph number="5753" type="verses" book="ap1">
_မမ နိဇ္ဈာယမာနဿ,_  
_ပရိဘုဉ္ဇိ တဒါ ဇိနော;_  
_တတ္ထ စိတ္တံ ပသာဒေတွာ,_  
_တုသိတံ ဥပပဇ္ဇဟံ._  

</Paragraph>

</Division>
<Division number="75" book="ap1">

<Paragraph number="5754" type="verses" book="ap1">
_တတော အဟံ စဝိတွာန,_  
_စက္ကဝတ္တီ အဟောသဟံ;_  
_ဧတေနေဝ ဥပါယေန,_  
_အနုဘုတွာန သမ္ပဒါ._  

</Paragraph>

</Division>
<Division number="76" book="ap1">

<Paragraph number="5755" type="verses" book="ap1">
_ပဓာနပဟိတတ္တောဟံ,_  
ဥပသန္တော နိရူပဓိ;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="77" book="ap1">

<Paragraph number="5756" type="verses" book="ap1">
_စတုန္နဝုတိတော ကပ္ပေ,_  
_ယံ ဖလမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ဖလဒါနဿိဒံ ဖလံ._  

</Paragraph>

</Division>
<Division number="78" book="ap1">

<Paragraph number="5757" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="79" book="ap1">

<Paragraph number="5758" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="80" book="ap1">

<Paragraph number="5759" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5760" book="ap1">
ဣတ္ထံ သုဒံ အာယသ္မာ အမ္ဗပိဏ္ဍိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5761" type="center" book="ap1">
အမ္ဗပိဏ္ဍိယတ္ထေရဿာပဒါနံ နဝမံ.
</Paragraph>