---
title: "8.4 ဘိသာလုဝဒါယကတ္ထေရအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="ap1">

<Paragraph number="1607" type="verses" book="ap1">
_“ကာနနံ ဝနမောဂယှ,_  
_ဝသာမိ ဝိပိနေ အဟံ;_  
_ဝိပဿိံ အဒ္ဒသံ ဗုဒ္ဓံ,_  
_အာဟုတီနံ ပဋိဂ္ဂဟံ._  

</Paragraph>

</Division>
<Division number="14" book="ap1">

<Paragraph number="1608" type="verses" book="ap1">
_ဘိသာလုဝဉ္စ ပါဒါသိံ,_  
ဥဒကံ ဟတ္ထဓောဝနံ;_  
_ဝန္ဒိတွာ သိရသာ ပါဒေ,_  
_ပက္ကာမိ ဥတ္တရာမုခေါ._  

</Paragraph>

</Division>
<Division number="15" book="ap1">

<Paragraph number="1609" type="verses" book="ap1">
_ဧကနဝုတိတော ကပ္ပေ,_  
_ဘိသာလုဝမဒံ တဒါ;_  
_ဒုဂ္ဂတိံ နာဘိဇာနာမိ,_  
_ပုညကမ္မဿိဒံ ဖလံ._  

</Paragraph>

</Division>
<Division number="16" book="ap1">

<Paragraph number="1610" type="verses" book="ap1">
ဣတော တတိယကေ ကပ္ပေ,_  
_ဘိသသမ္မတခတ္တိယော;_  
_သတ္တရတနသမ္ပန္နော,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="17" book="ap1">

<Paragraph number="1611" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1612" book="ap1">
ဣတ္ထံ သုဒံ အာယသ္မာ ဘိသာလုဝဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1613" type="center" book="ap1">
ဘိသာလုဝဒါယကတ္ထေရဿာပဒါနံ စတုတ္ထံ.

  
ဆဋ္ဌဘာဏဝါရံ.
</Paragraph>