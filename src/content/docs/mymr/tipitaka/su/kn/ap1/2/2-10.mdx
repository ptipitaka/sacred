---
title: "2.10 သုမင်္ဂလတ္ထေရအပဒါန"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="124" book="ap1" e="ch" v="20" p="71">

<Paragraph number="837" type="verses" book="ap1">
_“အာဟုတိံ ယိဋ္ဌုကာမောဟံ,_  
_ပဋိယာဒေတွာန ဘောဇနံ;_  
_ဗြာဟ္မဏေ ပဋိမာနေန္တော,_  
_ဝိသာလေ မာဠကေ ဌိတော._  

</Paragraph>

</Division>
<Division number="125" book="ap1" e="ch" v="20" p="71">

<Paragraph number="838" type="verses" book="ap1">
_အထဒ္ဒသာသိံ သမ္ဗုဒ္ဓံ,_  
_ပိယဒဿိံ မဟာယသံ;_  
_သဗ္ဗလောကဝိနေတာရံ,_  
_သယမ္ဘုံ အဂ္ဂပုဂ္ဂလံ._  

</Paragraph>

</Division>
<Division number="126" book="ap1" e="ch" v="20" p="71">

<Paragraph number="839" type="verses" book="ap1">
_ဘဂဝန္တံ ဇုတိမန္တံ,_  
_သာဝကေဟိ ပုရက္ခတံ;_  
_အာဒိစ္စမိဝ ရောစန္တံ,_  
_ရထိယံ ပဋိပန္နကံ._  

</Paragraph>

</Division>
<Division number="127" book="ap1" e="ch" v="20" p="71">

<Paragraph number="840" type="verses" book="ap1">
_အဉ္ဇလိံ ပဂ္ဂဟေတွာန,_  
_သကံ စိတ္တံ ပသာဒယိံ;_  
_မနသာဝ နိမန္တေသိံ,_  
_‘အာဂစ္ဆတု မဟာမုနိ’._  

</Paragraph>

</Division>
<Division number="128" book="ap1" e="ch" v="20" p="71">

<Paragraph number="841" type="verses" book="ap1">
_မမ သင်္ကပ္ပမညာယ,_  
_သတ္ထာ လောကေ အနုတ္တရော;_  
_ခီဏာသဝသဟဿေဟိ,_  
_မမ ဒွါရံ ဥပါဂမိ._  

</Paragraph>

</Division>
<Division number="129" book="ap1" e="ch" v="20" p="71">

<Paragraph number="842" type="verses" book="ap1">
_နမော တေ ပုရိသာဇည,_  
_နမော တေ ပုရိသုတ္တမ;_  
_ပါသာဒံ အဘိရူဟိတွာ,_  
_သီဟာသနေ နိသီဒတံ._  

</Paragraph>

</Division>
<Division number="130" book="ap1" e="ch" v="20" p="72">

<Paragraph number="843" type="verses" book="ap1">
_ဒန္တော ဒန္တပရိဝါရော,_  
_တိဏ္ဏော တာရယတံ ဝရော;_  
_ပါသာဒံ အဘိရူဟိတွာ,_  
_နိသီဒိ ပဝရာသနေ._  

</Paragraph>

</Division>
<Division number="131" book="ap1" e="ch" v="20" p="72">

<Paragraph number="844" type="verses" book="ap1">
_ယံ မေ အတ္ထိ သကေ ဂေဟေ,_  
_အာမိသံ ပစ္စုပဋ္ဌိတံ;_  
_တာဟံ ဗုဒ္ဓဿ ပါဒါသိံ,_  
_ပသန္နော သေဟိ ပါဏိဘိ._  

</Paragraph>

</Division>
<Division number="132" book="ap1" e="ch" v="20" p="72">

<Paragraph number="845" type="verses" book="ap1">
_ပသန္နစိတ္တော သုမနော,_  
_ဝေဒဇာတော ကတဉ္ဇလီ;_  
_ဗုဒ္ဓသေဋ္ဌံ နမဿာမိ,_  
_အဟော ဗုဒ္ဓဿုဠာရတာ._  

</Paragraph>

</Division>
<Division number="133" book="ap1" e="ch" v="20" p="72">

<Paragraph number="846" type="verses" book="ap1">
_အဋ္ဌန္နံ ပယိရူပါသတံ,_  
_ဘုဉ္ဇံ ခီဏာသဝါ ဗဟူ;_  
_တုယှေဝေသော အာနုဘာဝေါ,_  
_သရဏံ တံ ဥပေမဟံ._  

</Paragraph>

</Division>
<Division number="134" book="ap1" e="ch" v="20" p="72">

<Paragraph number="847" type="verses" book="ap1">
_ပိယဒဿီ စ ဘဂဝါ,_  
_လောကဇေဋ္ဌော နရာသဘော;_  
_ဘိက္ခုသံဃေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="135" book="ap1" e="ch" v="20" p="72">

<Paragraph number="848" type="verses" book="ap1">
_‘ယော သော သံဃံ အဘောဇေသိ,_  
ဥဇုဘူတံ သမာဟိတံ;_  
_တထာဂတဉ္စ သမ္ဗုဒ္ဓံ,_  
_သုဏာထ မမ ဘာသတော._  

</Paragraph>

</Division>
<Division number="136" book="ap1" e="ch" v="20" p="72">

<Paragraph number="849" type="verses" book="ap1">
_သတ္တဝီသတိက္ခတ္တုံ သော,_  
_ဒေဝရဇ္ဇံ ကရိဿတိ;_  
_သကကမ္မာဘိရဒ္ဓေါ သော,_  
_ဒေဝလောကေ ရမိဿတိ._  

</Paragraph>

</Division>
<Division number="137" book="ap1" e="ch" v="20" p="72">

<Paragraph number="850" type="verses" book="ap1">
_ဒသ အဋ္ဌ စက္ခတ္တုံ သော,_  
_စက္ကဝတ္တီ ဘဝိဿတိ;_  
_ပထဗျာ ရဇ္ဇံ ပဉ္စသတံ,_  
_ဝသုဓံ အာဝသိဿတိ’._  

</Paragraph>

</Division>
<Division number="138" book="ap1" e="ch" v="20" p="72">

<Paragraph number="851" type="verses" book="ap1">
_အရညဝနမောဂ္ဂယှ,_  
_ကာနနံ ဗျဂ္ဃသေဝိတံ;_  
_ပဓာနံ ပဒဟိတွာန,_  
_ကိလေသာ ဈာပိတာ မယာ._  

</Paragraph>

</Division>
<Division number="139" book="ap1" e="ch" v="20" p="72">

<Paragraph number="852" type="verses" book="ap1">
_အဋ္ဌာရသေ ကပ္ပသတေ,_  
_ယံ ဒါနမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ဘတ္တဒါနဿိဒံ ဖလံ._  

</Paragraph>

</Division>
<Division number="140" book="ap1" e="ch" v="20" p="72">

<Paragraph number="853" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”. (803)_  

</Paragraph>

<Paragraph number="854" book="ap1">
ဣတ္ထံ သုဒံ အာယသ္မာ သုမင်္ဂလော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="855" type="center" book="ap1">
သုမင်္ဂလတ္ထေရဿာပဒါနံ ဒသမံ.



</Paragraph>

<Paragraph number="856" type="center" book="ap1">
တဿုဒ္ဒါနံ


</Paragraph>

<Paragraph number="857" type="verses" book="ap1">
_သီဟာသနီ ဧကထမ္ဘီ,_  
_နန္ဒော စ စူဠပန္ထကော;_  
_ပိလိန္ဒရာဟုလော စေဝ,_  
_ဝင်္ဂန္တော ရဋ္ဌပါလကော._  

</Paragraph>

<Paragraph number="858" type="verses" book="ap1">
_သောပါကော မင်္ဂလော စေဝ,_  
_ဒသေဝ ဒုတိယေ ဝဂ္ဂေ;_  
_သတဉ္စ အဋ္ဌတိံသ စ,_  
_ဂါထာ စေတ္ထ ပကာသိတာ._  


</Paragraph>

<Paragraph number="859" type="center" book="ap1">
သီဟာသနိယဝဂ္ဂေါ ဒုတိယော.
</Paragraph>