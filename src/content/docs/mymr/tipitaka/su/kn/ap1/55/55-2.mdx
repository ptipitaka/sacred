---
title: "55.2 ကင်္ခါရေဝတတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34" book="ap1" e="ch" v="20" p="432">

<Paragraph number="7369" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မေသု စက္ခုမာ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="35" book="ap1" e="ch" v="20" p="432">

<Paragraph number="7370" type="verses" book="ap1">
_သီဟဟနု ဗြဟ္မဂိရော,_  
_ဟံသဒုန္ဒုဘိနိဿနော;_  
_နာဂဝိက္ကန္တဂမနော,_  
_စန္ဒသူရာဒိကပ္ပဘော._  

</Paragraph>

</Division>
<Division number="36" book="ap1" e="ch" v="20" p="432">

<Paragraph number="7371" type="verses" book="ap1">
_မဟာမတီ မဟာဝီရော,_  
_မဟာဈာယီ မဟာဗလော;_  
_မဟာကာရုဏိကော နာထော,_  
_မဟာတမပနူဒနော._  

</Paragraph>

</Division>
<Division number="37" book="ap1" e="ch" v="20" p="432">

<Paragraph number="7372" type="verses" book="ap1">
_သ ကဒါစိ တိလောကဂ္ဂေါ,_  
_ဝေနေယျံ ဝိနယံ ဗဟုံ;_  
_ဓမ္မံ ဒေသေသိ သမ္ဗုဒ္ဓေါ,_  
_သတ္တာသယဝိဒူ မုနိ._  

</Paragraph>

</Division>
<Division number="38" book="ap1" e="ch" v="20" p="432">

<Paragraph number="7373" type="verses" book="ap1">
_ဈာယိံ ဈာနရတံ ဝီရံ,_  
ဥပသန္တံ အနာဝိလံ;_  
_ဝဏ္ဏယန္တော ပရိသတိံ,_  
_တောသေသိ ဇနတံ ဇိနော._  

</Paragraph>

</Division>
<Division number="39" book="ap1" e="ch" v="20" p="432">

<Paragraph number="7374" type="verses" book="ap1">
_တဒါဟံ ဟံသဝတိယံ,_  
_ဗြာဟ္မဏော ဝေဒပါရဂူ;_  
_ဓမ္မံ သုတွာန မုဒိတော,_  
_တံ ဌာနမဘိပတ္ထယိံ._  

</Paragraph>

</Division>
<Division number="40" book="ap1" e="ch" v="20" p="432">

<Paragraph number="7375" type="verses" book="ap1">
_တဒါ ဇိနော ဝိယာကာသိ,_  
_သံဃမဇ္ဈေ ဝိနာယကော;_  
_‘မုဒိတော ဟောဟိ တွံ ဗြဟ္မေ,_  
_လစ္ဆသေ တံ မနောရထံ._  

</Paragraph>

</Division>
<Division number="41" book="ap1" e="ch" v="20" p="432">

<Paragraph number="7376" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="42" book="ap1" e="ch" v="20" p="432">

<Paragraph number="7377" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ရေဝတော နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="43" book="ap1" e="ch" v="20" p="432">

<Paragraph number="7378" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="44" book="ap1" e="ch" v="20" p="432">

<Paragraph number="7379" type="verses" book="ap1">
_ပစ္ဆိမေ စ ဘဝေ ဒါနိ,_  
_ဇာတောဟံ ကောလိယေ ပုရေ;_  
_ခတ္တိယေ ကုလသမ္ပန္နေ,_  
ဣဒ္ဓေ ဖီတေ မဟဒ္ဓနေ._  

</Paragraph>

</Division>
<Division number="45" book="ap1" e="ch" v="20" p="432">

<Paragraph number="7380" type="verses" book="ap1">
_ယဒါ ကပိလဝတ္ထုသ္မိံ,_  
_ဗုဒ္ဓေါ ဓမ္မမဒေသယိ;_  
_တဒါ ပသန္နော သုဂတေ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="46" book="ap1" e="ch" v="20" p="433">

<Paragraph number="7381" type="verses" book="ap1">
_ကင်္ခါ မေ ဗဟုလာ အာသိ,_  
_ကပ္ပါကပ္ပေ တဟိံ တဟိံ;_  
_သဗ္ဗံ တံ ဝိနယီ ဗုဒ္ဓေါ,_  
_ဒေသေတွာ ဓမ္မမုတ္တမံ._  

</Paragraph>

</Division>
<Division number="47" book="ap1" e="ch" v="20" p="433">

<Paragraph number="7382" type="verses" book="ap1">
_တတောဟံ တိဏ္ဏသံသာရော,_  
_သဒါ ဈာနသုခေ ရတော;_  
_ဝိဟရာမိ တဒါ ဗုဒ္ဓေါ,_  
_မံ ဒိသွာ ဧတဒဗြဝိ._  

</Paragraph>

</Division>
<Division number="48" book="ap1" e="ch" v="20" p="433">

<Paragraph number="7383" type="verses" book="ap1">
_‘ယာ ကာစိ ကင်္ခါ ဣဓ ဝါ ဟုရံ ဝါ,_  
_သကဝေဒိယာ ဝါ ပရဝေဒိယာ ဝါ;_  
_ယေ ဈာယိနော တာ ပဇဟန္တိ သဗ္ဗာ,_  
_အာတာပိနော ဗြဟ္မစရိယံ စရန္တာ’._  

</Paragraph>

</Division>
<Division number="49" book="ap1" e="ch" v="20" p="433">

<Paragraph number="7384" type="verses" book="ap1">
_သတသဟဿေ ကတံ ကမ္မံ,_  
_ဖလံ ဒဿေသိ မေ ဣဓ;_  
_သုမုတ္တော သရဝေဂေါဝ,_  
_ကိလေသေ ဈာပယိံ မမ._  

</Paragraph>

</Division>
<Division number="50" book="ap1" e="ch" v="20" p="433">

<Paragraph number="7385" type="verses" book="ap1">
_တတော ဈာနရတံ ဒိသွာ,_  
_ဗုဒ္ဓေါ လောကန္တဂူ မုနိ;_  
_ဈာယီနံ ဘိက္ခူနံ အဂ္ဂေါ,_  
_ပညာပေတိ မဟာမတိ._  

</Paragraph>

</Division>
<Division number="51" book="ap1" e="ch" v="20" p="433">

<Paragraph number="7386" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="52" book="ap1" e="ch" v="20" p="433">

<Paragraph number="7387" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="53" book="ap1" e="ch" v="20" p="433">

<Paragraph number="7388" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7389" book="ap1">
ဣတ္ထံ သုဒံ အာယသ္မာ ကင်္ခါရေဝတော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7390" type="center" book="ap1">
ကင်္ခါရေဝတတ္ထေရဿာပဒါနံ ဒုတိယံ.
</Paragraph>