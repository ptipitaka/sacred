---
title: "34.4 ဧကဒုဿဒါယကတ္ထေရအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="19" book="ap1">

<Paragraph number="3739" type="verses" book="ap1">
_“နဂရေ ဟံသဝတိယာ,_  
_အဟောသိံ တိဏဟာရကော;_  
_တိဏဟာရေန ဇီဝါမိ,_  
_တေန ပေါသေမိ ဒါရကေ._  

</Paragraph>

</Division>
<Division number="20" book="ap1">

<Paragraph number="3740" type="verses" book="ap1">
_ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_တမန္ဓကာရံ နာသေတွာ,_  
ဥပ္ပဇ္ဇိ လောကနာယကော._  

</Paragraph>

</Division>
<Division number="21" book="ap1">

<Paragraph number="3741" type="verses" book="ap1">
_သကေ ဃရေ နိသီဒိတွာ,_  
_ဧဝံ စိန္တေသဟံ တဒါ;_  
_‘ဗုဒ္ဓေါ လောကေ သမုပ္ပန္နော,_  
_ဒေယျဓမ္မော စ နတ္ထိ မေ._  

</Paragraph>

</Division>
<Division number="22" book="ap1">

<Paragraph number="3742" type="verses" book="ap1">
ဣဒံ မေ သာဋကံ ဧကံ,_  
_နတ္ထိ မေ ကောစိ ဒါယကော;_  
_ဒုက္ခော နိရယသမ္ဖဿော,_  
_ရောပယိဿာမိ ဒက္ခိဏံ’._  

</Paragraph>

</Division>
<Division number="23" book="ap1">

<Paragraph number="3743" type="verses" book="ap1">
_ဧဝါဟံ စိန္တယိတွာန,_  
_သကံ စိတ္တံ ပသာဒယိံ;_  
_ဧကံ ဒုဿံ ဂဟေတွာန,_  
_ဗုဒ္ဓသေဋ္ဌဿဒါသဟံ._  

</Paragraph>

</Division>
<Division number="24" book="ap1">

<Paragraph number="3744" type="verses" book="ap1">
_ဧကံ ဒုဿံ ဒဒိတွာန,_  
ဥက္ကုဋ္ဌိံ သမ္ပဝတ္တယိံ;_  
_ယဒိ ဗုဒ္ဓေါ တုဝံ ဝီရ,_  
_တာရေဟိ မံ မဟာမုနိ._  

</Paragraph>

</Division>
<Division number="25" book="ap1">

<Paragraph number="3745" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_မမ ဒါနံ ပကိတ္တေန္တော,_  
_အကာ မေ အနုမောဒနံ._  

</Paragraph>

</Division>
<Division number="26" book="ap1">

<Paragraph number="3746" type="verses" book="ap1">
_‘ဣမိနာ ဧကဒုဿေန,_  
_စေတနာပဏိဓီဟိ စ;_  
_ကပ္ပသတသဟဿာနိ,_  
_ဝိနိပါတံ န ဂစ္ဆတိ._  

</Paragraph>

</Division>
<Division number="27" book="ap1">

<Paragraph number="3747" type="verses" book="ap1">
_ဆတ္တိံသက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ;_  
_တေတ္တိံသက္ခတ္တုံ ရာဇာ စ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="28" book="ap1">

<Paragraph number="3748" type="verses" book="ap1">
_ဒေဝလောကေ မနုဿေ ဝါ,_  
_သံသရန္တော တုဝံ ဘဝေ;_  
_ရူပဝါ ဂုဏသမ္ပန္နော,_  
_အနဝက္ကန္တဒေဟဝါ;_  
_အက္ခောဘံ အမိတံ ဒုဿံ,_  
_လဘိဿတိ ယဒိစ္ဆကံ’._  

</Paragraph>

</Division>
<Division number="29" book="ap1">

<Paragraph number="3749" type="verses" book="ap1">
ဣဒံ ဝတွာန သမ္ဗုဒ္ဓေါ,_  
_ဇလဇုတ္တမနာမကော;_  
_နဘံ အဗ္ဘုဂ္ဂမီ ဓီရော,_  
_ဟံသရာဇာဝ အမ္ဗရေ._  

</Paragraph>

</Division>
<Division number="30" book="ap1">

<Paragraph number="3750" type="verses" book="ap1">
_ယံ ယံ ယောနုပပဇ္ဇာမိ,_  
_ဒေဝတ္တံ အထ မာနုသံ;_  
_ဘောဂေ မေ ဦနတာ နတ္ထိ,_  
_ဧကဒုဿဿိဒံ ဖလံ._  

</Paragraph>

</Division>
<Division number="31" book="ap1">

<Paragraph number="3751" type="verses" book="ap1">
_ပဒုဒ္ဓါရေ ပဒုဒ္ဓါရေ,_  
_ဒုဿံ နိဗ္ဗတ္တတေ မမံ;_  
_ဟေဋ္ဌာ ဒုဿမှိ တိဋ္ဌာမိ,_  
ဥပရိ ဆဒနံ မမ._  

</Paragraph>

</Division>
<Division number="32" book="ap1">

<Paragraph number="3752" type="verses" book="ap1">
_စက္ကဝါဠမုပါဒါယ,_  
_သကာနနံ သပဗ္ဗတံ;_  
ဣစ္ဆမာနော စဟံ အဇ္ဇ,_  
_ဒုဿေဟိ ဆာဒယေယျဟံ._  

</Paragraph>

</Division>
<Division number="33" book="ap1">

<Paragraph number="3753" type="verses" book="ap1">
_တေနေဝ ဧကဒုဿေန,_  
_သံသရန္တော ဘဝါဘဝေ;_  
_သုဝဏ္ဏဝဏ္ဏော ဟုတွာန,_  
_သံသရာမိ ဘဝါဘဝေ._  

</Paragraph>

</Division>
<Division number="34" book="ap1">

<Paragraph number="3754" type="verses" book="ap1">
_ဝိပါကံ ဧကဒုဿဿ,_  
_နဇ္ဈဂံ ကတ္ထစိက္ခယံ;_  
_အယံ မေ အန္တိမာ ဇာတိ,_  
_ဝိပစ္စတိ ဣဓာပိ မေ._  

</Paragraph>

</Division>
<Division number="35" book="ap1">

<Paragraph number="3755" type="verses" book="ap1">
_သတသဟဿိတော ကပ္ပေ,_  
_ယံ ဒုဿမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ဧကဒုဿဿိဒံ ဖလံ._  

</Paragraph>

</Division>
<Division number="36" book="ap1">

<Paragraph number="3756" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="37" book="ap1">

<Paragraph number="3757" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3758" book="ap1">
ဣတ္ထံ သုဒံ အာယသ္မာ ဧကဒုဿဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3759" type="center" book="ap1">
ဧကဒုဿဒါယကတ္ထေရဿာပဒါနံ စတုတ္ထံ.
</Paragraph>