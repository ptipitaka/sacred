---
title: "2.2 ဧကတ္ထမ္ဘိကတ္ထေရအပဒါန"
tableOfContents: false
sidebar:
  order: 3
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="ap1">

<Paragraph number="710" type="verses" book="ap1">
_“သိဒ္ဓတ္ထဿ ဘဂဝတော,_  
_မဟာပူဂဂဏော အဟု;_  
_သရဏံ ဂတာ စ တေ ဗုဒ္ဓံ,_  
_သဒ္ဒဟန္တိ တထာဂတံ._  

</Paragraph>

</Division>
<Division number="14" book="ap1">

<Paragraph number="711" type="verses" book="ap1">
_သဗ္ဗေ သင်္ဂမ္မ မန္တေတွာ,_  
_မာဠံ ကုဗ္ဗန္တိ သတ္ထုနော;_  
_ဧကတ္ထမ္ဘံ အလဘန္တာ,_  
_ဝိစိနန္တိ ဗြဟာဝနေ._  

</Paragraph>

</Division>
<Division number="15" book="ap1">

<Paragraph number="712" type="verses" book="ap1">
_တေဟံ အရညေ ဒိသွာန,_  
ဥပဂမ္မ ဂဏံ တဒါ;_  
_အဉ္ဇလိံ ပဂ္ဂဟေတွာန,_  
_ပရိပုစ္ဆိံ ဂဏံ အဟံ._  

</Paragraph>

</Division>
<Division number="16" book="ap1">

<Paragraph number="713" type="verses" book="ap1">
_တေ မေ ပုဋ္ဌာ ဝိယာကံသု,_  
_သီလဝန္တော ဥပါသကာ;_  
_မာဠံ မယံ ကတ္တုကာမာ,_  
_ဧကတ္ထမ္ဘော န လဗ္ဘတိ._  

</Paragraph>

</Division>
<Division number="17" book="ap1">

<Paragraph number="714" type="verses" book="ap1">
_ဧကတ္ထမ္ဘံ မမံ ဒေထ,_  
_အဟံ ဒဿာမိ သတ္ထုနော;_  
_အာဟရိဿာမဟံ ထမ္ဘံ,_  
_အပ္ပေါဿုက္ကာ ဘဝန္တု တေ._  

</Paragraph>

</Division>
<Division number="18" book="ap1">

<Paragraph number="715" type="verses" book="ap1">
_တေ မေ ထမ္ဘံ ပဝေစ္ဆိံသု,_  
_ပသန္နာ တုဋ္ဌမာနသာ;_  
_တတော ပဋိနိဝတ္တိတွာ,_  
_အဂမံသု သကံ ဃရံ._  

</Paragraph>

</Division>
<Division number="19" book="ap1">

<Paragraph number="716" type="verses" book="ap1">
_အစိရံ ဂတေ ပူဂဂဏေ,_  
_ထမ္ဘံ အဟာသဟံ တဒါ;_  
_ဟဋ္ဌော ဟဋ္ဌေန စိတ္တေန,_  
_ပဌမံ ဥဿပေသဟံ._  

</Paragraph>

</Division>
<Division number="20" book="ap1">

<Paragraph number="717" type="verses" book="ap1">
_တေန စိတ္တပ္ပသာဒေန,_  
_ဝိမာနံ ဥပပဇ္ဇဟံ;_  
ဥဗ္ဗိဒ္ဓံ ဘဝနံ မယှံ,_  
_သတ္တဘူမံ သမုဂ္ဂတံ._  

</Paragraph>

</Division>
<Division number="21" book="ap1">

<Paragraph number="718" type="verses" book="ap1">
_ဝဇ္ဇမာနာသု ဘေရီသု,_  
_ပရိစာရေမဟံ သဒါ;_  
_ပဉ္စပညာသကပ္ပမှိ,_  
_ရာဇာ အာသိံ ယသောဓရော._  

</Paragraph>

</Division>
<Division number="22" book="ap1">

<Paragraph number="719" type="verses" book="ap1">
_တတ္ထာပိ ဘဝနံ မယှံ,_  
_သတ္တဘူမံ သမုဂ္ဂတံ;_  
_ကူဋာဂါရဝရူပေတံ,_  
_ဧကတ္ထမ္ဘံ မနောရမံ._  

</Paragraph>

</Division>
<Division number="23" book="ap1">

<Paragraph number="720" type="verses" book="ap1">
_ဧကဝီသတိကပ္ပမှိ,_  
ဥဒေနော နာမ ခတ္တိယော;_  
_တတြာပိ ဘဝနံ မယှံ,_  
_သတ္တဘူမံ သမုဂ္ဂတံ._  

</Paragraph>

</Division>
<Division number="24" book="ap1">

<Paragraph number="721" type="verses" book="ap1">
_ယံ ယံ ယောနုပပဇ္ဇာမိ,_  
_ဒေဝတ္တံ အထ မာနုသံ;_  
_အနုဘောမိ သုခံ သဗ္ဗံ,_  
_ဧကတ္ထမ္ဘဿိဒံ ဖလံ._  

</Paragraph>

</Division>
<Division number="25" book="ap1">

<Paragraph number="722" type="verses" book="ap1">
_စတုန္နဝုတိတော ကပ္ပေ,_  
_ယံ ထမ္ဘမဒဒံ တဒါ;_  
_ဒုဂ္ဂတိံ နာဘိဇာနာမိ,_  
_ဧကတ္ထမ္ဘဿိဒံ ဖလံ._  

</Paragraph>

</Division>
<Division number="26" book="ap1">

<Paragraph number="723" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="724" book="ap1">
ဣတ္ထံ သုဒံ အာယသ္မာ ဧကတ္ထမ္ဘိကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="725" type="center" book="ap1">
ဧကတ္ထမ္ဘိကတ္ထေရဿာပဒါနံ ဒုတိယံ.
</Paragraph>