---
title: "55.1 လကုဏ္ဍဘဒ္ဒိယတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1" e="ch" v="20" p="429">

<Paragraph number="7334" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မေသု စက္ခုမာ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="2" book="ap1" e="ch" v="20" p="429">

<Paragraph number="7335" type="verses" book="ap1">
_တဒါဟံ ဟံသဝတိယံ,_  
_သေဋ္ဌိပုတ္တော မဟဒ္ဓနော;_  
_ဇင်္ဃာဝိဟာရံ ဝိစရံ,_  
_သံဃာရာမံ အဂစ္ဆဟံ._  

</Paragraph>

</Division>
<Division number="3" book="ap1" e="ch" v="20" p="429">

<Paragraph number="7336" type="verses" book="ap1">
_တဒါ သော လောကပဇ္ဇောတော,_  
_ဓမ္မံ ဒေသေသိ နာယကော;_  
_မဉ္ဇုဿရာနံ ပဝရံ,_  
_သာဝကံ အဘိကိတ္တယိ._  

</Paragraph>

</Division>
<Division number="4" book="ap1" e="ch" v="20" p="429">

<Paragraph number="7337" type="verses" book="ap1">
_တံ သုတွာ မုဒိတော ဟုတွာ,_  
_ကာရံ ကတွာ မဟေသိနော;_  
_ဝန္ဒိတွာ သတ္ထုနော ပါဒေ,_  
_တံ ဌာနမဘိပတ္ထယိံ._  

</Paragraph>

</Division>
<Division number="5" book="ap1" e="ch" v="20" p="429">

<Paragraph number="7338" type="verses" book="ap1">
_တဒါ ဗုဒ္ဓေါ ဝိယာကာသိ,_  
_သံဃမဇ္ဈေ ဝိနာယကော;_  
_‘အနာဂတမှိ အဒ္ဓါနေ,_  
_လစ္ဆသေ တံ မနောရထံ._  

</Paragraph>

</Division>
<Division number="6" book="ap1" e="ch" v="20" p="429">

<Paragraph number="7339" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="7" book="ap1" e="ch" v="20" p="429">

<Paragraph number="7340" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ဘဒ္ဒိယော နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="8" book="ap1" e="ch" v="20" p="429">

<Paragraph number="7341" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="9" book="ap1" e="ch" v="20" p="429">

<Paragraph number="7342" type="verses" book="ap1">
_ဒွေနဝုတေ ဣတော ကပ္ပေ,_  
_ဖုဿော ဥပ္ပဇ္ဇိ နာယကော;_  
_ဒုရာသဒေါ ဒုပ္ပသဟော,_  
_သဗ္ဗလောကုတ္တမော ဇိနော._  

</Paragraph>

</Division>
<Division number="10" book="ap1" e="ch" v="20" p="429">

<Paragraph number="7343" type="verses" book="ap1">
_စရဏေန စ သမ္ပန္နော,_  
_ဗြဟာ ဥဇု ပတာပဝါ;_  
_ဟိတေသီ သဗ္ဗသတ္တာနံ,_  
_ဗဟုံ မောစေသိ ဗန္ဓနာ._  

</Paragraph>

</Division>
<Division number="11" book="ap1" e="ch" v="20" p="429">

<Paragraph number="7344" type="verses" book="ap1">
_နန္ဒာရာမဝနေ တဿ,_  
_အဟောသိံ ဖုဿကောကိလော;_  
_ဂန္ဓကုဋိသမာသန္နေ,_  
_အမ္ဗရုက္ခေ ဝသာမဟံ._  

</Paragraph>

</Division>
<Division number="12" book="ap1" e="ch" v="20" p="430">

<Paragraph number="7345" type="verses" book="ap1">
_တဒါ ပိဏ္ဍာယ ဂစ္ဆန္တံ,_  
_ဒက္ခိဏေယျံ ဇိနုတ္တမံ;_  
_ဒိသွာ စိတ္တံ ပသာဒေတွာ,_  
_မဉ္ဇုနာဘိနိကူဇဟံ._  

</Paragraph>

</Division>
<Division number="13" book="ap1" e="ch" v="20" p="430">

<Paragraph number="7346" type="verses" book="ap1">
_ရာဇုယျာနံ တဒါ ဂန္တွာ,_  
_သုပက္ကံ ကနကတ္တစံ;_  
_အမ္ဗပိဏ္ဍံ ဂဟေတွာန,_  
_သမ္ဗုဒ္ဓဿောပနာမယိံ._  

</Paragraph>

</Division>
<Division number="14" book="ap1" e="ch" v="20" p="430">

<Paragraph number="7347" type="verses" book="ap1">
_တဒါ မေ စိတ္တမညာယ,_  
_မဟာကာရုဏိကော ဇိနော;_  
ဥပဋ္ဌာကဿ ဟတ္ထတော,_  
_ပတ္တံ ပဂ္ဂဏှိ နာယကော._  

</Paragraph>

</Division>
<Division number="15" book="ap1" e="ch" v="20" p="430">

<Paragraph number="7348" type="verses" book="ap1">
_အဒါသိံ ဟဋ္ဌစိတ္တောဟံ,_  
_အမ္ဗပိဏ္ဍံ မဟာမုနေ;_  
_ပတ္တေ ပက္ခိပ္ပ ပက္ခေဟိ,_  
_ပဉ္ဇလိံ ကတွာန မဉ္ဇုနာ._  

</Paragraph>

</Division>
<Division number="16" book="ap1" e="ch" v="20" p="430">

<Paragraph number="7349" type="verses" book="ap1">
_သရေန ရဇနီယေန,_  
_သဝနီယေန ဝဂ္ဂုနာ;_  
_ဝဿန္တော ဗုဒ္ဓပူဇတ္ထံ,_  
_နီဠံ ဂန္တွာ နိပဇ္ဇဟံ._  

</Paragraph>

</Division>
<Division number="17" book="ap1" e="ch" v="20" p="430">

<Paragraph number="7350" type="verses" book="ap1">
_တဒါ မုဒိတစိတ္တံ မံ,_  
_ဗုဒ္ဓပေမဂတာသယံ;_  
_သကုဏဂ္ဃိ ဥပါဂန္တွာ,_  
_ဃာတယီ ဒုဋ္ဌမာနသော._  

</Paragraph>

</Division>
<Division number="18" book="ap1" e="ch" v="20" p="430">

<Paragraph number="7351" type="verses" book="ap1">
_တတော စုတောဟံ တုသိတေ,_  
_အနုဘောတွာ မဟာသုခံ;_  
_မနုဿယောနိမာဂစ္ဆိံ,_  
_တဿ ကမ္မဿ ဝါဟသာ._  

</Paragraph>

</Division>
<Division number="19" book="ap1" e="ch" v="20" p="430">

<Paragraph number="7352" book="ap1">
ဣမမှိ ဘဒ္ဒကေ ကပ္ပေ,_  
_ဗြဟ္မဗန္ဓု မဟာယသော;_  
_ကဿပေါ နာမ ဂေါတ္တေန,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="20" book="ap1" e="ch" v="20" p="430">

<Paragraph number="7353" type="verses" book="ap1">
_သာသနံ ဇောတယိတွာ သော,_  
_အဘိဘုယျ ကုတိတ္ထိယေ;_  
_ဝိနယိတွာန ဝေနေယျေ,_  
_နိဗ္ဗုတော သော သသာဝကော._  

</Paragraph>

</Division>
<Division number="21" book="ap1" e="ch" v="20" p="430">

<Paragraph number="7354" type="verses" book="ap1">
_နိဗ္ဗုတေ တမှိ လောကဂ္ဂေ,_  
_ပသန္နာ ဇနတာ ဗဟူ;_  
_ပူဇနတ္ထာယ ဗုဒ္ဓဿ,_  
_ထူပံ ကုဗ္ဗန္တိ သတ္ထုနော._  

</Paragraph>

</Division>
<Division number="22" book="ap1" e="ch" v="20" p="430">

<Paragraph number="7355" type="verses" book="ap1">
_‘သတ္တယောဇနိကံ ထူပံ,_  
_သတ္တရတနဘူသိတံ;_  
_ကရိဿာမ မဟေသိဿ’,_  
ဣစ္စေဝံ မန္တယန္တိ တေ._  

</Paragraph>

</Division>
<Division number="23" book="ap1" e="ch" v="20" p="430">

<Paragraph number="7356" type="verses" book="ap1">
_ကိကိနော ကာသိရာဇဿ,_  
_တဒါ သေနာယ နာယကော;_  
_ဟုတွာဟံ အပ္ပမာဏဿ,_  
_ပမာဏံ စေတိယေ ဝဒိံ._  

</Paragraph>

</Division>
<Division number="24" book="ap1" e="ch" v="20" p="431">

<Paragraph number="7357" type="verses" book="ap1">
_တဒါ တေ မမ ဝါကျေန,_  
_စေတိယံ ယောဇနုဂ္ဂတံ;_  
_အကံသု နရဝီရဿ,_  
_နာနာရတနဘူသိတံ._  

</Paragraph>

</Division>
<Division number="25" book="ap1" e="ch" v="20" p="431">

<Paragraph number="7358" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="26" book="ap1" e="ch" v="20" p="431">

<Paragraph number="7359" type="verses" book="ap1">
_ပစ္ဆိမေ စ ဘဝေ ဒါနိ,_  
_ဇာတော သေဋ္ဌိကုလေ အဟံ;_  
_သာဝတ္ထိယံ ပုရဝရေ,_  
ဣဒ္ဓေ ဖီတေ မဟဒ္ဓနေ._  

</Paragraph>

</Division>
<Division number="27" book="ap1" e="ch" v="20" p="431">

<Paragraph number="7360" type="verses" book="ap1">
_ပုရပ္ပဝေသေ သုဂတံ,_  
_ဒိသွာ ဝိမှိတမာနသော;_  
_ပဗ္ဗဇိတွာန န စိရံ,_  
_အရဟတ္တမပါပုဏိံ._  

</Paragraph>

</Division>
<Division number="28" book="ap1" e="ch" v="20" p="431">

<Paragraph number="7361" type="verses" book="ap1">
_စေတိယဿ ပမာဏံ ယံ,_  
_အကရိံ တေန ကမ္မုနာ;_  
_လကုဏ္ဍကသရီရောဟံ,_  
_ဇာတော ပရိဘဝါရဟော._  

</Paragraph>

</Division>
<Division number="29" book="ap1" e="ch" v="20" p="431">

<Paragraph number="7362" type="verses" book="ap1">
_သရေန မဓုရေနာဟံ,_  
_ပူဇိတွာ ဣသိသတ္တမံ;_  
_မဉ္ဇုဿရာနံ ဘိက္ခူနံ,_  
_အဂ္ဂတ္တမနုပါပုဏိံ._  

</Paragraph>

</Division>
<Division number="30" book="ap1" e="ch" v="20" p="431">

<Paragraph number="7363" type="verses" book="ap1">
_ဖလဒါနေန ဗုဒ္ဓဿ,_  
_ဂုဏာနုဿရဏေန စ;_  
_သာမညဖလသမ္ပန္နော,_  
_ဝိဟရာမိ အနာသဝေါ._  

</Paragraph>

</Division>
<Division number="31" book="ap1" e="ch" v="20" p="431">

<Paragraph number="7364" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="32" book="ap1" e="ch" v="20" p="431">

<Paragraph number="7365" type="verses" book="ap1">
_သွာဂတံ ဝတ မေ အာသိ,_  
_ဗုဒ္ဓသေဋ္ဌဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="33" book="ap1" e="ch" v="20" p="431">

<Paragraph number="7366" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="7367" book="ap1">
ဣတ္ထံ သုဒံ အာယသ္မာ လကုဏ္ဍဘဒ္ဒိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7368" type="center" book="ap1">
လကုဏ္ဍဘဒ္ဒိယတ္ထေရဿာပဒါနံ ပဌမံ.
</Paragraph>