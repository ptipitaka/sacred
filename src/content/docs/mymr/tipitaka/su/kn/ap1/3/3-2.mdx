---
title: 3.2 ဥပဝါနတ္ထေရအပဒါန
tableOfContents: false
sidebar:
  order: 2
type: tipitaka
basket: su
book: ap1
review:
  current: review
  updated: '2025-10-27T21:48:38.706795'
  updated_by: ''
  notes: ''
  history:
  - state: review
    date: '2025-10-27T21:48:38.706795'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="52" book="ap1" e="ch" v="20" p="78">

<Paragraph number="913" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_ဇလိတွာ အဂ္ဂိက္ခန္ဓောဝ,_  
_သမ္ဗုဒ္ဓေါ ပရိနိဗ္ဗုတော._  

</Paragraph>

</Division>
<Division number="53" book="ap1" e="ch" v="20" p="78">

<Paragraph number="914" type="verses" book="ap1">
_မဟာဇနာ သမာဂမ္မ,_  
_ပူဇယိတွာ တထာဂတံ;_  
_စိတံ ကတွာန သုကတံ,_  
_သရီရံ အဘိရောပယုံ._  

</Paragraph>

</Division>
<Division number="54" book="ap1" e="ch" v="20" p="78">

<Paragraph number="915" type="verses" book="ap1">
_သရီရကိစ္စံ ကတွာန,_  
_ဓာတုံ တတ္ထ သမာနယုံ;_  
_သဒေဝမာနုသာ သဗ္ဗေ,_  
_ဗုဒ္ဓထူပံ အကံသု တေ._  

</Paragraph>

</Division>
<Division number="55" book="ap1" e="ch" v="20" p="78">

<Paragraph number="916" type="verses" book="ap1">
_ပဌမာ ကဉ္စနမယာ,_  
_ဒုတိယာသိ မဏီမယာ;_  
_တတိယာ ရူပိယမယာ,_  
_စတုတ္ထီ ဖလိကာမယာ._  

</Paragraph>

</Division>
<Division number="56" book="ap1" e="ch" v="20" p="78">

<Paragraph number="917" type="verses" book="ap1">
_တထာ ပဉ္စမိယာ ဘူမိ,_  
_လောဟိတင်္ဂမယာ အဟု;_  
_ဆဋ္ဌာ မသာရဂလ္လဿ,_  
_သဗ္ဗရတနမယူပရိ._  

</Paragraph>

</Division>
<Division number="57" book="ap1" e="ch" v="20" p="78">

<Paragraph number="918" type="verses" book="ap1">
_ဇင်္ဃာ မဏိမယာ အာသိ,_  
_ဝေဒိကာ ရတနမယာ;_  
_သဗ္ဗသောဏ္ဏမယော ထူပေါ,_  
ဥဒ္ဓံ ယောဇနမုဂ္ဂတော._  

</Paragraph>

</Division>
<Division number="58" book="ap1" e="ch" v="20" p="78">

<Paragraph number="919" type="verses" book="ap1">
_ဒေဝါ တတ္ထ သမာဂန္တွာ,_  
_ဧကတော မန္တယုံ တဒါ;_  
_မယမ္ပိ ထူပံ ကဿာမ,_  
_လောကနာထဿ တာဒိနော._  

</Paragraph>

</Division>
<Division number="59" book="ap1" e="ch" v="20" p="78">

<Paragraph number="920" type="verses" book="ap1">
_ဓာတု အာဝေဏိကာ နတ္ထိ,_  
_သရီရံ ဧကပိဏ္ဍိတံ;_  
ဣမမှိ ဗုဒ္ဓထူပမှိ,_  
_ကဿာမ ကဉ္စုကံ မယံ._  

</Paragraph>

</Division>
<Division number="60" book="ap1" e="ch" v="20" p="78">

<Paragraph number="921" type="verses" book="ap1">
_ဒေဝါ သတ္တဟိ ရတ္နေဟိ,_  
_အညံ ဝဍ္ဎေသု ယောဇနံ;_  
_ထူပေါ ဒွိယောဇနုဗ္ဗေဓော,_  
_တိမိရံ ဗျပဟန္တိ သော._  

</Paragraph>

</Division>
<Division number="61" book="ap1" e="ch" v="20" p="78">

<Paragraph number="922" type="verses" book="ap1">
_နာဂါ တတ္ထ သမာဂန္တွာ,_  
_ဧကတော မန္တယုံ တဒါ;_  
_မနုဿာ စေဝ ဒေဝါ စ,_  
_ဗုဒ္ဓထူပံ အကံသု တေ._  

</Paragraph>

</Division>
<Division number="62" book="ap1" e="ch" v="20" p="79">

<Paragraph number="923" type="verses" book="ap1">
_မာ နော ပမတ္တာ အဿုမှ,_  
_အပ္ပမတ္တာ သဒေဝကာ;_  
_မယမ္ပိ ထူပံ ကဿာမ,_  
_လောကနာထဿ တာဒိနော._  

</Paragraph>

</Division>
<Division number="63" book="ap1" e="ch" v="20" p="79">

<Paragraph number="924" type="verses" book="ap1">
ဣန္ဒနီလံ မဟာနီလံ,_  
_အထော ဇောတိရသံ မဏိံ;_  
_ဧကတော သန္နိပါတေတွာ,_  
_ဗုဒ္ဓထူပံ အဆာဒယုံ._  

</Paragraph>

</Division>
<Division number="64" book="ap1" e="ch" v="20" p="79">

<Paragraph number="925" type="verses" book="ap1">
_သဗ္ဗံ မဏိမယံ အာသိ,_  
_တာဝတာ ဗုဒ္ဓစေတိယံ;_  
_တိယောဇနသမုဗ္ဗိဒ္ဓံ,_  
_အာလောကကရဏံ တဒါ._  

</Paragraph>

</Division>
<Division number="65" book="ap1" e="ch" v="20" p="79">

<Paragraph number="926" type="verses" book="ap1">
_ဂရုဠာ စ သမာဂန္တွာ,_  
_ဧကတော မန္တယုံ တဒါ;_  
_မနုဿာ ဒေဝါ နာဂါ စ,_  
_ဗုဒ္ဓထူပံ အကံသု တေ._  

</Paragraph>

</Division>
<Division number="66" book="ap1" e="ch" v="20" p="79">

<Paragraph number="927" type="verses" book="ap1">
_‘မာ နော ပမတ္တာ အဿုမှ,_  
_အပ္ပမတ္တာ သဒေဝကာ;_  
_မယမ္ပိ ထူပံ ကဿာမ,_  
_လောကနာထဿ တာဒိနော’._  

</Paragraph>

</Division>
<Division number="67" book="ap1" e="ch" v="20" p="79">

<Paragraph number="928" type="verses" book="ap1">
_သဗ္ဗံ မဏိမယံ ထူပံ,_  
_အကရုံ တေ စ ကဉ္စုကံ;_  
_ယောဇနံ တေပိ ဝဍ္ဎေသုံ,_  
_အာယတံ ဗုဒ္ဓစေတိယံ._  

</Paragraph>

</Division>
<Division number="68" book="ap1" e="ch" v="20" p="79">

<Paragraph number="929" type="verses" book="ap1">
_စတုယောဇနမုဗ္ဗိဒ္ဓေါ,_  
_ဗုဒ္ဓထူပေါ ဝိရောစတိ;_  
_ဩဘာသေတိ ဒိသာ သဗ္ဗာ,_  
_သတရံသီဝ ဥဂ္ဂတော._  

</Paragraph>

</Division>
<Division number="69" book="ap1" e="ch" v="20" p="79">

<Paragraph number="930" type="verses" book="ap1">
_ကုမ္ဘဏ္ဍာ စ သမာဂန္တွာ,_  
_ဧကတော မန္တယုံ တဒါ;_  
_မနုဿာ စေဝ ဒေဝါ စ,_  
_နာဂါ စ ဂရုဠာ တထာ;_  
_ပစ္စေကံ ဗုဒ္ဓသေဋ္ဌဿ,_  
_အကံသု ထူပမုတ္တမံ._  

</Paragraph>

</Division>
<Division number="70" book="ap1" e="ch" v="20" p="79">

<Paragraph number="931" type="verses" book="ap1">
_‘မာ နော ပမတ္တာ အဿုမှ,_  
_အပ္ပမတ္တာ သဒေဝကာ;_  
_မယမ္ပိ ထူပံ ကဿာမ,_  
_လောကနာထဿ တာဒိနော;_  
_ရတနေဟိ ဆာဒေဿာမ,_  
_အာယတံ ဗုဒ္ဓစေတိယံ’._  

</Paragraph>

</Division>
<Division number="71" book="ap1" e="ch" v="20" p="79">

<Paragraph number="932" type="verses" book="ap1">
_ယောဇနံ တေပိ ဝဍ္ဎေသုံ,_  
_အာယတံ ဗုဒ္ဓစေတိယံ;_  
_ပဉ္စယောဇနမုဗ္ဗိဒ္ဓေါ,_  
_ထူပေါ ဩဘာသတေ တဒါ._  

</Paragraph>

</Division>
<Division number="72" book="ap1" e="ch" v="20" p="79">

<Paragraph number="933" type="verses" book="ap1">
_ယက္ခာ တတ္ထ သမာဂန္တွာ,_  
_ဧကတော မန္တယုံ တဒါ;_  
_မနုဿာ ဒေဝါ နာဂါ စ,_  
_ဂရုဠာ ကုမ္ဘအဏ္ဍကာ._  

</Paragraph>

</Division>
<Division number="73" book="ap1" e="ch" v="20" p="79">

<Paragraph number="934" type="verses" book="ap1">
_ပစ္စေကံ ဗုဒ္ဓသေဋ္ဌဿ,_  
_အကံသု ထူပမုတ္တမံ;_  
_‘မာ နော ပမတ္တာ အဿုမှ,_  
_အပ္ပမတ္တာ သဒေဝကာ._  

</Paragraph>

</Division>
<Division number="74" book="ap1" e="ch" v="20" p="80">

<Paragraph number="935" type="verses" book="ap1">
_မယမ္ပိ ထူပံ ကဿာမ,_  
_လောကနာထဿ တာဒိနော;_  
_ဖလိကာဟိ ဆာဒေဿာမ,_  
_အာယတံ ဗုဒ္ဓစေတိယံ’._  

</Paragraph>

</Division>
<Division number="75" book="ap1" e="ch" v="20" p="80">

<Paragraph number="936" type="verses" book="ap1">
_ယောဇနံ တေပိ ဝဍ္ဎေသုံ,_  
_အာယတံ ဗုဒ္ဓစေတိယံ;_  
_ဆ ယောဇနာနိ ဥဗ္ဗိဒ္ဓေါ,_  
_ထူပေါ ဩဘာသတေ တဒါ._  

</Paragraph>

</Division>
<Division number="76" book="ap1" e="ch" v="20" p="80">

<Paragraph number="937" type="verses" book="ap1">
_ဂန္ဓဗ္ဗာ စ သမာဂန္တွာ,_  
_ဧကတော မန္တယုံ တဒါ;_  
_‘မနုဇာ ဒေဝတာ နာဂါ,_  
_ဂရုဠာ ကုမ္ဘယက္ခကာ._  

</Paragraph>

</Division>
<Division number="77" book="ap1" e="ch" v="20" p="80">

<Paragraph number="938" type="verses" book="ap1">
_သဗ္ဗေကံသု ဗုဒ္ဓထူပံ,_  
_မယမေတ္ထ အကာရကာ;_  
_မယမ္ပိ ထူပံ ကဿာမ,_  
_လောကနာထဿ တာဒိနော’._  

</Paragraph>

</Division>
<Division number="78" book="ap1" e="ch" v="20" p="80">

<Paragraph number="939" type="verses" book="ap1">
_ဝေဒိယော သတ္တ ကတွာန,_  
_ဆတ္တမာရောပယိံသု တေ;_  
_သဗ္ဗသောဏ္ဏမယံ ထူပံ,_  
_ဂန္ဓဗ္ဗာ ကာရယုံ တဒါ._  

</Paragraph>

</Division>
<Division number="79" book="ap1" e="ch" v="20" p="80">

<Paragraph number="940" type="verses" book="ap1">
_သတ္တယောဇနမုဗ္ဗိဒ္ဓေါ,_  
_ထူပေါ ဩဘာသတေ တဒါ;_  
_ရတ္တိန္ဒိဝါ န ဉာယန္တိ,_  
_အာလောကော ဟောတိ သဗ္ဗဒါ._  

</Paragraph>

</Division>
<Division number="80" book="ap1" e="ch" v="20" p="80">

<Paragraph number="941" type="verses" book="ap1">
_အဘိဘောန္တိ န တဿာဘာ,_  
_စန္ဒသူရာ သတာရကာ;_  
_သမန္တာ ယောဇနသတေ,_  
_ပဒီပေါပိ န ပဇ္ဇလိ._  

</Paragraph>

</Division>
<Division number="81" book="ap1" e="ch" v="20" p="80">

<Paragraph number="942" type="verses" book="ap1">
_တေန ကာလေန ယေ ကေစိ,_  
_ထူပံ ပူဇေန္တိ မာနုသာ;_  
_န တေ ထူပမာရုဟန္တိ,_  
_အမ္ဗရေ ဥက္ခိပန္တိ တေ._  

</Paragraph>

</Division>
<Division number="82" book="ap1" e="ch" v="20" p="80">

<Paragraph number="943" type="verses" book="ap1">
_ဒေဝေဟိ ဌပိတော ယက္ခော,_  
_အဘိသမ္မတနာမကော;_  
_ဓဇံ ဝါ ပုပ္ဖဒါမံ ဝါ,_  
_အဘိရောပေတိ ဥတ္တရိ._  

</Paragraph>

</Division>
<Division number="83" book="ap1" e="ch" v="20" p="80">

<Paragraph number="944" type="verses" book="ap1">
_န တေ ပဿန္တိ တံ ယက္ခံ,_  
_ဒါမံ ပဿန္တိ ဂစ္ဆတော;_  
_ဧဝံ ပဿိတွာ ဂစ္ဆန္တာ,_  
_သဗ္ဗေ ဂစ္ဆန္တိ သုဂ္ဂတိံ._  

</Paragraph>

</Division>
<Division number="84" book="ap1" e="ch" v="20" p="80">

<Paragraph number="945" type="verses" book="ap1">
_ဝိရုဒ္ဓါ ယေ ပါဝစနေ,_  
_ပသန္နာ ယေ စ သာသနေ;_  
_ပါဋိဟေရံ ဒဋ္ဌုကာမာ,_  
_ထူပံ ပူဇေန္တိ မာနုသာ._  

</Paragraph>

</Division>
<Division number="85" book="ap1" e="ch" v="20" p="80">

<Paragraph number="946" type="verses" book="ap1">
_နဂရေ ဟံသဝတိယာ,_  
_အဟောသိံ ဘတကော တဒါ;_  
_အာမောဒိတံ ဇနံ ဒိသွာ,_  
_ဧဝံ စိန္တေသဟံ တဒါ._  

</Paragraph>

</Division>
<Division number="86" book="ap1" e="ch" v="20" p="80">

<Paragraph number="947" type="verses" book="ap1">
_‘ဥဠာရော ဘဂဝါ ဟေသော,_  
_ယဿ ဓာတုဓရေဒိသံ;_  
ဣမာ စ ဇနတာ တုဋ္ဌာ,_  
_ကာရံ ကုဗ္ဗံ န တပ္ပရေ._  

</Paragraph>

</Division>
<Division number="87" book="ap1" e="ch" v="20" p="81">

<Paragraph number="948" type="verses" book="ap1">
_အဟမ္ပိ ကာရံ ကဿာမိ,_  
_လောကနာထဿ တာဒိနော;_  
_တဿ ဓမ္မေသု ဒါယာဒေါ,_  
_ဘဝိဿာမိ အနာဂတေ’._  

</Paragraph>

</Division>
<Division number="88" book="ap1" e="ch" v="20" p="81">

<Paragraph number="949" type="verses" book="ap1">
_သုဓောတံ ရဇကေနာဟံ,_  
ဥတ္တရေယျပဋံ မမ;_  
_ဝေဠဂ္ဂေ အာလဂ္ဂေတွာန,_  
_ဓဇံ ဥက္ခိပိမမ္ဗရေ._  

</Paragraph>

</Division>
<Division number="89" book="ap1" e="ch" v="20" p="81">

<Paragraph number="950" type="verses" book="ap1">
_အဘိသမ္မတကော ဂယှ,_  
_အမ္ဗရေဟာသိ မေ ဓဇံ;_  
_ဝါတေရိတံ ဓဇံ ဒိသွာ,_  
_ဘိယျော ဟာသံ ဇနေသဟံ._  

</Paragraph>

</Division>
<Division number="90" book="ap1" e="ch" v="20" p="81">

<Paragraph number="951" type="verses" book="ap1">
_တတ္ထ စိတ္တံ ပသာဒေတွာ,_  
_သမဏံ ဥပသင်္ကမိံ;_  
_တံ ဘိက္ခုံ အဘိဝါဒေတွာ,_  
_ဝိပါကံ ပုစ္ဆဟံ ဓဇေ._  

</Paragraph>

</Division>
<Division number="91" book="ap1" e="ch" v="20" p="81">

<Paragraph number="952" type="verses" book="ap1">
_သော မေ ကထေသိ အာနန္ဒ,_  
_ပီတိသဉ္ဇနနံ မမ;_  
_‘တဿ ဓဇဿ ဝိပါကံ,_  
_အနုဘောဿသိ သဗ္ဗဒါ._  

</Paragraph>

</Division>
<Division number="92" book="ap1" e="ch" v="20" p="81">

<Paragraph number="953" type="verses" book="ap1">
_ဟတ္ထီ အဿာ ရထာ ပတ္တီ,_  
_သေနာ စ စတုရင်္ဂိနီ;_  
_ပရိဝါရေဿန္တိ တံ နိစ္စံ,_  
_ဓဇဒါနဿိဒံ ဖလံ._  

</Paragraph>

</Division>
<Division number="93" book="ap1" e="ch" v="20" p="81">

<Paragraph number="954" type="verses" book="ap1">
_သဋ္ဌိတူရိယသဟဿာနိ,_  
_ဘေရိယော သမလင်္ကတာ;_  
_ပရိဝါရေဿန္တိ တံ နိစ္စံ,_  
_ဓဇဒါနဿိဒံ ဖလံ._  

</Paragraph>

</Division>
<Division number="94" book="ap1" e="ch" v="20" p="81">

<Paragraph number="955" type="verses" book="ap1">
_ဆဠာသီတိသဟဿာနိ,_  
_နာရိယော သမလင်္ကတာ;_  
_ဝိစိတ္တဝတ္ထာဘရဏာ,_  
_အာမုတ္တမဏိကုဏ္ဍလာ._  

</Paragraph>

</Division>
<Division number="95" book="ap1" e="ch" v="20" p="81">

<Paragraph number="956" type="verses" book="ap1">
_အဠာရပမှာ ဟသုလာ,_  
_သုသညာ တနုမဇ္ဈိမာ;_  
_ပရိဝါရေဿန္တိ တံ နိစ္စံ,_  
_ဓဇဒါနဿိဒံ ဖလံ._  

</Paragraph>

</Division>
<Division number="96" book="ap1" e="ch" v="20" p="81">

<Paragraph number="957" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿသိ;_  
_အသီတိက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿသိ._  

</Paragraph>

</Division>
<Division number="97" book="ap1" e="ch" v="20" p="81">

<Paragraph number="958" type="verses" book="ap1">
_သဟဿက္ခတ္တုံ ရာဇာ စ,_  
_စက္ကဝတ္တီ ဘဝိဿသိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="98" book="ap1" e="ch" v="20" p="81">

<Paragraph number="959" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="99" book="ap1" e="ch" v="20" p="81">

<Paragraph number="960" type="verses" book="ap1">
_ဒေဝလောကာ စဝိတွာန,_  
_သုက္ကမူလေန စောဒိတော;_  
_ပုညကမ္မေန သံယုတ္တော,_  
_ဗြဟ္မဗန္ဓု ဘဝိဿသိ._  

</Paragraph>

</Division>
<Division number="100" book="ap1" e="ch" v="20" p="81">

<Paragraph number="961" type="verses" book="ap1">
_အသီတိကောဋိံ ဆဍ္ဍေတွာ,_  
_ဒါသေ ကမ္မကရေ ဗဟူ;_  
_ဂေါတမဿ ဘဂဝတော,_  
_သာသနေ ပဗ္ဗဇိဿသိ._  

</Paragraph>

</Division>
<Division number="101" book="ap1" e="ch" v="20" p="82">

<Paragraph number="962" type="verses" book="ap1">
_အာရာဓယိတွာ သမ္ဗုဒ္ဓံ,_  
_ဂေါတမံ သကျပုင်္ဂဝံ;_  
ဥပဝါနောတိ နာမေန,_  
_ဟေဿသိ သတ္ထု သာဝကော’._  

</Paragraph>

</Division>
<Division number="102" book="ap1" e="ch" v="20" p="82">

<Paragraph number="963" type="verses" book="ap1">
_သတသဟဿေ ကတံ ကမ္မံ,_  
_ဖလံ ဒဿေသိ မေ ဣဓ;_  
_သုမုတ္တော သရဝေဂေါဝ,_  
_ကိလေသေ ဈာပယီ မမ._  

</Paragraph>

</Division>
<Division number="103" book="ap1" e="ch" v="20" p="82">

<Paragraph number="964" type="verses" book="ap1">
_စက္ကဝတ္တိဿ သန္တဿ,_  
_စတုဒီပိဿရဿ မေ;_  
_တိယောဇနာနိ သမန္တာ,_  
ဥဿီသန္တိ ဓဇာ သဒါ._  

</Paragraph>

</Division>
<Division number="104" book="ap1" e="ch" v="20" p="82">

<Paragraph number="965" type="verses" book="ap1">
_သတသဟဿိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_ဓဇဒါနဿိဒံ ဖလံ._  

</Paragraph>

</Division>
<Division number="105" book="ap1" e="ch" v="20" p="82">

<Paragraph number="966" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="967" book="ap1">
ဣတ္ထံ သုဒံ အာယသ္မာ ဥပဝါနော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="968" type="center" book="ap1">
ဥပဝါနတ္ထေရဿာပဒါနံ ဒုတိယံ.
</Paragraph>