---
title: 55.8 လောမသကင်္ဂိယတ္ထေရအပဒါန
tableOfContents: false
sidebar:
  order: 8
type: tipitaka
basket: su
book: ap1
review:
  current: review
  updated: '2025-10-20T21:21:06.063710'
  updated_by: ''
  notes: ''
  history:
  - state: review
    date: '2025-10-20T21:21:06.063710'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="225" book="ap1" e="ch" v="20" p="415">

<Paragraph number="7573" type="verses" book="ap1">
_“ဣမမှိ ဘဒ္ဒကေ ကပ္ပေ,_  
_ဗြဟ္မဗန္ဓု မဟာယသော;_  
_ကဿပေါ နာမ ဂေါတ္တေန,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="226" book="ap1" e="ch" v="20" p="415">

<Paragraph number="7574" type="verses" book="ap1">
_တဒါဟံ စန္ဒနော စေဝ,_  
_ပဗ္ဗဇိတွာန သာသနေ;_  
_အာပါဏကောဋိကံ ဓမ္မံ,_  
_ပူရယိတွာန သာသနေ._  

</Paragraph>

</Division>
<Division number="227" book="ap1" e="ch" v="20" p="415">

<Paragraph number="7575" type="verses" book="ap1">
_တတော စုတာ သန္တုသိတံ,_  
ဥပပန္နာ ဥဘော မယံ;_  
_တတ္ထ ဒိဗ္ဗေဟိ နစ္စေဟိ,_  
_ဂီတေဟိ ဝါဒိတေဟိ စ._  

</Paragraph>

</Division>
<Division number="228" book="ap1" e="ch" v="20" p="415">

<Paragraph number="7576" type="verses" book="ap1">
_ရူပါဒိဒသဟင်္ဂေဟိ,_  
_အဘိဘောတွာန သေသကေ;_  
_ယာဝတာယုံ ဝသိတွာန,_  
_အနုဘောတွာ မဟာသုခံ._  

</Paragraph>

</Division>
<Division number="229" book="ap1" e="ch" v="20" p="415">

<Paragraph number="7577" type="verses" book="ap1">
_တတော စဝိတွာ တိဒသံ,_  
_စန္ဒနော ဥပပဇ္ဇထ;_  
_အဟံ ကပိလဝတ္ထုသ္မိံ,_  
_အဇာယိံ သာကိယတြဇော._  

</Paragraph>

</Division>
<Division number="230" book="ap1" e="ch" v="20" p="416">

<Paragraph number="7578" type="verses" book="ap1">
_ယဒါ ဥဒါယိတ္ထေရေန,_  
_အဇ္ဈိဋ္ဌော လောကနာယကော;_  
_အနုကမ္ပိယ သကျာနံ,_  
ဥပေသိ ကပိလဝှယံ._  

</Paragraph>

</Division>
<Division number="231" book="ap1" e="ch" v="20" p="416">

<Paragraph number="7579" type="verses" book="ap1">
_တဒါတိမာနိနော သကျာ,_  
_န ဗုဒ္ဓဿ ဂုဏညုနော;_  
_ပဏမန္တိ န သမ္ဗုဒ္ဓံ,_  
_ဇာတိထဒ္ဓါ အနာဒရာ._  

</Paragraph>

</Division>
<Division number="232" book="ap1" e="ch" v="20" p="416">

<Paragraph number="7580" type="verses" book="ap1">
_တေသံ သင်္ကပ္ပမညာယ,_  
_အာကာသေ စင်္ကမီ ဇိနော;_  
_ပဇ္ဇုန္နော ဝိယ ဝဿိတ္ထ,_  
_ပဇ္ဇလိတ္ထ ယထာ သိခီ._  

</Paragraph>

</Division>
<Division number="233" book="ap1" e="ch" v="20" p="416">

<Paragraph number="7581" type="verses" book="ap1">
_ဒဿေတွာ ရူပမတုလံ,_  
_ပုန အန္တရဓာယထ;_  
_ဧကောပိ ဟုတွာ ဗဟုဓာ,_  
_အဟောသိ ပုနရေကကော._  

</Paragraph>

</Division>
<Division number="234" book="ap1" e="ch" v="20" p="416">

<Paragraph number="7582" type="verses" book="ap1">
_အန္ဓကာရံ ပကာသဉ္စ,_  
_ဒဿယိတွာ အနေကဓာ;_  
_ပါဋိဟေရံ ကရိတွာန,_  
_ဝိနယီ ဉာတကေ မုနိ._  

</Paragraph>

</Division>
<Division number="235" book="ap1" e="ch" v="20" p="416">

<Paragraph number="7583" type="verses" book="ap1">
_စာတုဒ္ဒီပေါ မဟာမေဃော,_  
_တာဝဒေဝ ပဝဿထ;_  
_တဒါ ဟိ ဇာတကံ ဗုဒ္ဓေါ,_  
_ဝေဿန္တရမဒေသယိ._  

</Paragraph>

</Division>
<Division number="236" book="ap1" e="ch" v="20" p="416">

<Paragraph number="7584" type="verses" book="ap1">
_တဒါ တေ ခတ္တိယာ သဗ္ဗေ,_  
_နိဟန္တွာ ဇာတိဇံ မဒံ;_  
ဥပေသုံ သရဏံ ဗုဒ္ဓံ,_  
_အာဟ သုဒ္ဓေါဒနော တဒါ._  

</Paragraph>

</Division>
<Division number="237" book="ap1" e="ch" v="20" p="416">

<Paragraph number="7585" type="verses" book="ap1">
_‘ဣဒံ တတိယံ တဝ ဘူရိပည,_  
_ပါဒါနိ ဝန္ဒာမိ သမန္တစက္ခု;_  
_ယဒါဘိဇာတော ပထဝီ ပကမ္ပယီ,_  
_ယဒါ စ တံ နဇ္ဇဟိ ဇမ္ဗုဆာယာ’._  

</Paragraph>

</Division>
<Division number="238" book="ap1" e="ch" v="20" p="416">

<Paragraph number="7586" type="verses" book="ap1">
_တဒါ ဗုဒ္ဓါနုဘာဝံ တံ,_  
_ဒိသွာ ဝိမှိတမာနသော;_  
_ပဗ္ဗဇိတွာန တတ္ထေဝ,_  
_နိဝသိံ မာတုပူဇကော._  

</Paragraph>

</Division>
<Division number="239" book="ap1" e="ch" v="20" p="416">

<Paragraph number="7587" type="verses" book="ap1">
_စန္ဒနော ဒေဝပုတ္တော မံ,_  
ဥပဂန္တွာနုပုစ္ဆထ;_  
_ဘဒ္ဒေကရတ္တဿ တဒါ,_  
_သင်္ခေပဝိတ္ထာရံ နယံ._  

</Paragraph>

</Division>
<Division number="240" book="ap1" e="ch" v="20" p="416">

<Paragraph number="7588" type="verses" book="ap1">
_စောဒိတောဟံ တဒါ တေန,_  
ဥပေစ္စ နရနာယကံ;_  
_ဘဒ္ဒေကရတ္တံ သုတွာန,_  
_သံဝိဂ္ဂေါ ဝနမာမကော._  

</Paragraph>

</Division>
<Division number="241" book="ap1" e="ch" v="20" p="417">

<Paragraph number="7589" type="verses" book="ap1">
_တဒါ မာတရမပုစ္ဆိံ,_  
_‘ဝနေ ဝစ္ဆာမိ ဧကကော’;_  
_‘သုခုမာလော’တိ မေ မာတာ,_  
_ဝါရယီ တံ တဒါ ဝစံ._  

</Paragraph>

</Division>
<Division number="242" book="ap1" e="ch" v="20" p="417">

<Paragraph number="7590" book="ap1">
_‘ကာသံ ကုသံ ပေါဋကိလံ,_  
ဥသီရံ မုဉ္ဇပဗ္ဗဇံ;_  
ဥရသာ ပနုဒိဿာမိ,_  
_ဝိဝေကမနုဗြူဟယံ’._  

</Paragraph>

</Division>
<Division number="243" book="ap1" e="ch" v="20" p="417">

<Paragraph number="7591" type="verses" book="ap1">
_တဒါ ဝနံ ပဝိဋ္ဌောဟံ,_  
_သရိတွာ ဇိနသာသနံ;_  
_ဘဒ္ဒေကရတ္တဩဝါဒံ,_  
_အရဟတ္တမပါပုဏိံ._  

</Paragraph>

</Division>
<Division number="244" book="ap1" e="ch" v="20" p="417">

<Paragraph number="7592" type="verses" book="ap1">
_‘အတီတံ နာနွာဂမေယျ,_  
_နပ္ပဋိကင်္ခေ အနာဂတံ;_  
_ယဒတီတံ ပဟီနံ တံ,_  
_အပ္ပတ္တဉ္စ အနာဂတံ._  

</Paragraph>

</Division>
<Division number="245" book="ap1" e="ch" v="20" p="417">

<Paragraph number="7593" type="verses" book="ap1">
_ပစ္စုပ္ပန္နဉ္စ ယော ဓမ္မံ,_  
_တတ္ထ တတ္ထ ဝိပဿတိ;_  
_အသံဟီရံ အသံကုပ္ပံ,_  
_တံ ဝိဒွါ မနုဗြူဟယေ._  

</Paragraph>

</Division>
<Division number="246" book="ap1" e="ch" v="20" p="417">

<Paragraph number="7594" type="verses" book="ap1">
_အဇ္ဇေဝ ကိစ္စမာတပ္ပံ,_  
_ကော ဇညာ မရဏံ သုဝေ;_  
_န ဟိ နော သင်္ဂရံ တေန,_  
_မဟာသေနေန မစ္စုနာ._  

</Paragraph>

</Division>
<Division number="247" book="ap1" e="ch" v="20" p="417">

<Paragraph number="7595" type="verses" book="ap1">
_ဧဝံဝိဟာရိံ အာတာပိံ,_  
_အဟောရတ္တမတန္ဒိတံ;_  
_တံ ဝေ ဘဒ္ဒေကရတ္တောတိ,_  
_သန္တော အာစိက္ခတေ မုနိ’._  

</Paragraph>

</Division>
<Division number="248" book="ap1" e="ch" v="20" p="417">

<Paragraph number="7596" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="249" book="ap1" e="ch" v="20" p="417">

<Paragraph number="7597" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="250" book="ap1" e="ch" v="20" p="417">

<Paragraph number="7598" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7599" book="ap1">
ဣတ္ထံ သုဒံ အာယသ္မာ လောမသကင်္ဂိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7600" type="center" book="ap1">
လောမသကင်္ဂိယတ္ထေရဿာပဒါနံ အဋ္ဌမံ.
</Paragraph>