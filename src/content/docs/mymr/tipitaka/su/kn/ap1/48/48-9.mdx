---
title: "48.9 ပါနဓိဒါယကတ္ထေရအပဒါန"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="71" book="ap1" e="ch" v="20" p="434">

<Paragraph number="6152" type="verses" book="ap1">
_“အနောမဒဿီ ဘဂဝါ,_  
_လောကဇေဋ္ဌော နရာသဘော;_  
_ဒိဝါဝိဟာရာ နိက္ခမ္မ,_  
_ပထမာရုဟိ စက္ခုမာ._  

</Paragraph>

</Division>
<Division number="72" book="ap1" e="ch" v="20" p="435">

<Paragraph number="6153" type="verses" book="ap1">
_ပါနဓိံ သုကတံ ဂယှ,_  
_အဒ္ဓါနံ ပဋိပဇ္ဇဟံ;_  
_တတ္ထဒ္ဒသာသိံ သမ္ဗုဒ္ဓံ,_  
_ပတ္တိကံ စာရုဒဿနံ._  

</Paragraph>

</Division>
<Division number="73" book="ap1" e="ch" v="20" p="435">

<Paragraph number="6154" type="verses" book="ap1">
_သကံ စိတ္တံ ပသာဒေတွာ,_  
_နီဟရိတွာန ပါနဓိံ;_  
_ပါဒမူလေ ဌပေတွာန,_  
ဣဒံ ဝစနမဗြဝိံ._  

</Paragraph>

</Division>
<Division number="74" book="ap1" e="ch" v="20" p="435">

<Paragraph number="6155" type="verses" book="ap1">
_‘အဘိရူဟ မဟာဝီရ,_  
_သုဂတိန္ဒ ဝိနာယက;_  
ဣတော ဖလံ လဘိဿာမိ,_  
_သော မေ အတ္ထော သမိဇ္ဈတု’._  

</Paragraph>

</Division>
<Division number="75" book="ap1" e="ch" v="20" p="435">

<Paragraph number="6156" type="verses" book="ap1">
_အနောမဒဿီ ဘဂဝါ,_  
_လောကဇေဋ္ဌော နရာသဘော;_  
_ပါနဓိံ အဘိရူဟိတွာ,_  
ဣဒံ ဝစနမဗြဝိ._  

</Paragraph>

</Division>
<Division number="76" book="ap1" e="ch" v="20" p="435">

<Paragraph number="6157" type="verses" book="ap1">
_‘ယော ပါနဓိံ မေ အဒါသိ,_  
_ပသန္နော သေဟိ ပါဏိဘိ;_  
_တမဟံ ကိတ္တယိဿာမိ,_  
_သုဏာထ မမ ဘာသတော’._  

</Paragraph>

</Division>
<Division number="77" book="ap1" e="ch" v="20" p="435">

<Paragraph number="6158" type="verses" book="ap1">
_ဗုဒ္ဓဿ ဂိရမညာယ,_  
_သဗ္ဗေ ဒေဝါ သမာဂတာ;_  
ဥဒဂ္ဂစိတ္တာ သုမနာ,_  
_ဝေဒဇာတာ ကတဉ္ဇလီ._  

</Paragraph>

</Division>
<Division number="78" book="ap1" e="ch" v="20" p="435">

<Paragraph number="6159" type="verses" book="ap1">
_‘ပါနဓီနံ ပဒါနေန,_  
_သုခိတောယံ ဘဝိဿတိ;_  
_ပဉ္စပညာသက္ခတ္တုဉ္စ,_  
_ဒေဝရဇ္ဇံ ကရိဿတိ._  

</Paragraph>

</Division>
<Division number="79" book="ap1" e="ch" v="20" p="435">

<Paragraph number="6160" type="verses" book="ap1">
_သဟဿက္ခတ္တုံ ရာဇာ စ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="80" book="ap1" e="ch" v="20" p="435">

<Paragraph number="6161" type="verses" book="ap1">
_အပရိမေယျေ ဣတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="81" book="ap1" e="ch" v="20" p="435">

<Paragraph number="6162" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="82" book="ap1" e="ch" v="20" p="435">

<Paragraph number="6163" type="verses" book="ap1">
_ဒေဝလောကေ မနုဿေ ဝါ,_  
_နိဗ္ဗတ္တိဿတိ ပုညဝါ;_  
_ဒေဝယာနပဋိဘာဂံ,_  
_ယာနံ ပဋိလဘိဿတိ’._  

</Paragraph>

</Division>
<Division number="83" book="ap1" e="ch" v="20" p="435">

<Paragraph number="6164" type="verses" book="ap1">
_ပါသာဒါ သိဝိကာ ဝယှံ,_  
_ဟတ္ထိနော သမလင်္ကတာ;_  
_ရထာ ဝါဇညသံယုတ္တာ,_  
_သဒါ ပါတုဘဝန္တိ မေ._  

</Paragraph>

</Division>
<Division number="84" book="ap1" e="ch" v="20" p="436">

<Paragraph number="6165" type="verses" book="ap1">
_အဂါရာ နိက္ခမန္တောပိ,_  
_ရထေန နိက္ခမိံ အဟံ;_  
_ကေသေသု ဆိဇ္ဇမာနေသု,_  
_အရဟတ္တမပါပုဏိံ._  

</Paragraph>

</Division>
<Division number="85" book="ap1" e="ch" v="20" p="436">

<Paragraph number="6166" type="verses" book="ap1">
_လာဘာ မယှံ သုလဒ္ဓံ မေ,_  
_ဝါဏိဇ္ဇံ သုပ္ပယောဇိတံ;_  
_ဒတွာန ပါနဓိံ ဧကံ,_  
_ပတ္တောမှိ အစလံ ပဒံ._  

</Paragraph>

</Division>
<Division number="86" book="ap1" e="ch" v="20" p="436">

<Paragraph number="6167" type="verses" book="ap1">
_အပရိမေယျေ ဣတော ကပ္ပေ,_  
_ယံ ပါနဓိမဒါသဟံ;_  
_ဒုဂ္ဂတိံ နာဘိဇာနာမိ,_  
_ပါနဓိဿ ဣဒံ ဖလံ._  

</Paragraph>

</Division>
<Division number="87" book="ap1" e="ch" v="20" p="436">

<Paragraph number="6168" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="88" book="ap1" e="ch" v="20" p="436">

<Paragraph number="6169" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="89" book="ap1" e="ch" v="20" p="436">

<Paragraph number="6170" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="6171" book="ap1">
ဣတ္ထံ သုဒံ အာယသ္မာ ပါနဓိဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6172" type="center" book="ap1">
ပါနဓိဒါယကတ္ထေရဿာပဒါနံ နဝမံ.
</Paragraph>