---
title: 5.2 သောဏကောဠိဝိသတ္ထေရအပဒါန
tableOfContents: false
sidebar:
  order: 2
type: tipitaka
basket: su
book: ap1
review:
  current: review
  updated: '2025-10-23T09:13:33.040847'
  updated_by: ''
  notes: ''
  history:
  - state: review
    date: '2025-10-23T09:13:33.040847'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="25" book="ap1" e="ch" v="20" p="104">

<Paragraph number="1235" type="verses" book="ap1">
_“အနောမဒဿိဿ မုနိနော,_  
_လောကဇေဋ္ဌဿ တာဒိနော;_  
_သုဓာယ လေပနံ ကတွာ,_  
_စင်္ကမံ ကာရယိံ အဟံ._  

</Paragraph>

</Division>
<Division number="26" book="ap1" e="ch" v="20" p="104">

<Paragraph number="1236" type="verses" book="ap1">
_နာနာဝဏ္ဏေဟိ ပုပ္ဖေဟိ,_  
_စင်္ကမံ သန္ထရိံ အဟံ;_  
_အာကာသေ ဝိတာနံ ကတွာ,_  
_ဘောဇယိံ ဗုဒ္ဓမုတ္တမံ._  

</Paragraph>

</Division>
<Division number="27" book="ap1" e="ch" v="20" p="104">

<Paragraph number="1237" type="verses" book="ap1">
_အဉ္ဇလိံ ပဂ္ဂဟေတွာန,_  
_အဘိဝါဒေတွာန သုဗ္ဗတံ;_  
_ဒီဃသာလံ ဘဂဝတော,_  
_နိယျာဒေသိမဟံ တဒါ._  

</Paragraph>

</Division>
<Division number="28" book="ap1" e="ch" v="20" p="104">

<Paragraph number="1238" type="verses" book="ap1">
_မမ သင်္ကပ္ပမညာယ,_  
_သတ္ထာ လောကေ အနုတ္တရော;_  
_ပဋိဂ္ဂဟေသိ ဘဂဝါ,_  
_အနုကမ္ပာယ စက္ခုမာ._  

</Paragraph>

</Division>
<Division number="29" book="ap1" e="ch" v="20" p="104">

<Paragraph number="1239" type="verses" book="ap1">
_ပဋိဂ္ဂဟေတွာန သမ္ဗုဒ္ဓေါ,_  
_ဒက္ခိဏေယျော သဒေဝကေ;_  
_ဘိက္ခုသံဃေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="30" book="ap1" e="ch" v="20" p="104">

<Paragraph number="1240" type="verses" book="ap1">
_‘ယော သော ဟဋ္ဌေန စိတ္တေန,_  
_ဒီဃသာလံ အဒါသိ မေ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="31" book="ap1" e="ch" v="20" p="104">

<Paragraph number="1241" book="ap1">
ဣမဿ မစ္စုကာလမှိ,_  
_ပုညကမ္မသမင်္ဂိနော;_  
_သဟဿယုတ္တဿရထော,_  
ဥပဋ္ဌိဿတိ တာဝဒေ._  

</Paragraph>

</Division>
<Division number="32" book="ap1" e="ch" v="20" p="104">

<Paragraph number="1242" type="verses" book="ap1">
_တေန ယာနေနယံ ပေါသော,_  
_ဒေဝလောကံ ဂမိဿတိ;_  
_အနုမောဒိဿရေ ဒေဝါ,_  
_သမ္ပတ္တေ ကုသလဗ္ဘဝေ._  

</Paragraph>

</Division>
<Division number="33" book="ap1" e="ch" v="20" p="104">

<Paragraph number="1243" type="verses" book="ap1">
_မဟာရဟံ ဗျမှံ သေဋ္ဌံ,_  
_ရတနမတ္တိကလေပနံ;_  
_ကူဋာဂါရဝရူပေတံ,_  
_ဗျမှံ အဇ္ဈာဝသိဿတိ._  

</Paragraph>

</Division>
<Division number="34" book="ap1" e="ch" v="20" p="104">

<Paragraph number="1244" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿတိ;_  
_ပဉ္စဝီသတိ ကပ္ပါနိ,_  
_ဒေဝရာဇာ ဘဝိဿတိ._  

</Paragraph>

</Division>
<Division number="35" book="ap1" e="ch" v="20" p="104">

<Paragraph number="1245" type="verses" book="ap1">
_သတ္တသတ္တတိက္ခတ္တုဉ္စ,_  
_စက္ကဝတ္တီ ဘဝိဿတိ;_  
_ယသောဓရသနာမာ တေ,_  
_သဗ္ဗေပိ ဧကနာမကာ._  

</Paragraph>

</Division>
<Division number="36" book="ap1" e="ch" v="20" p="104">

<Paragraph number="1246" type="verses" book="ap1">
_ဒွေ သမ္ပတ္တီ အနုဘောတွာ,_  
_ဝဍ္ဎေတွာ ပုညသဉ္စယံ;_  
_အဋ္ဌဝီသတိကပ္ပမှိ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="37" book="ap1" e="ch" v="20" p="105">

<Paragraph number="1247" type="verses" book="ap1">
_တတြာပိ ဗျမှံ ပဝရံ,_  
_ဝိဿကမ္မေန မာပိတံ;_  
_ဒသသဒ္ဒါဝိဝိတ္တံ တံ,_  
_ပုရမဇ္ဈာဝသိဿတိ._  

</Paragraph>

</Division>
<Division number="38" book="ap1" e="ch" v="20" p="105">

<Paragraph number="1248" type="verses" book="ap1">
_အပရိမေယျေ ဣတော ကပ္ပေ,_  
_ဘူမိပါလော မဟိဒ္ဓိကော;_  
_ဩက္ကာကော နာမ နာမေန,_  
_ရာဇာ ရဋ္ဌေ ဘဝိဿတိ._  

</Paragraph>

</Division>
<Division number="39" book="ap1" e="ch" v="20" p="105">

<Paragraph number="1249" type="verses" book="ap1">
_သောဠသိတ္ထိသဟဿာနံ,_  
_သဗ္ဗာသံ ပဝရာ စ သာ;_  
_အဘိဇာတာ ခတ္တိယာနီ,_  
_နဝ ပုတ္တေ ဇနေဿတိ._  

</Paragraph>

</Division>
<Division number="40" book="ap1" e="ch" v="20" p="105">

<Paragraph number="1250" type="verses" book="ap1">
_နဝ ပုတ္တေ ဇနေတွာန,_  
_ခတ္တိယာနီ မရိဿတိ;_  
_တရုဏီ စ ပိယာ ကညာ,_  
_မဟေသိတ္တံ ကရိဿတိ._  

</Paragraph>

</Division>
<Division number="41" book="ap1" e="ch" v="20" p="105">

<Paragraph number="1251" type="verses" book="ap1">
_ဩက္ကာကံ တောသယိတွာန,_  
_ဝရံ ကညာ လဘိဿတိ;_  
_ဝရံ လဒ္ဓါန သာ ကညာ,_  
_ပုတ္တေ ပဗ္ဗာဇယိဿတိ._  

</Paragraph>

</Division>
<Division number="42" book="ap1" e="ch" v="20" p="105">

<Paragraph number="1252" type="verses" book="ap1">
_ပဗ္ဗာဇိတာ စ တေ သဗ္ဗေ,_  
_ဂမိဿန္တိ နဂုတ္တမံ;_  
_ဇာတိဘေဒဘယာ သဗ္ဗေ,_  
_ဘဂိနီဟိ ဝသိဿရေ._  

</Paragraph>

</Division>
<Division number="43" book="ap1" e="ch" v="20" p="105">

<Paragraph number="1253" type="verses" book="ap1">
_ဧကာ စ ကညာ ဗျာဓီဟိ,_  
_ဘဝိဿတိ ပရိက္ခတာ;_  
_မာ နော ဇာတိ ပဘိဇ္ဇီတိ,_  
_နိခဏိဿန္တိ ခတ္တိယာ._  

</Paragraph>

</Division>
<Division number="44" book="ap1" e="ch" v="20" p="105">

<Paragraph number="1254" type="verses" book="ap1">
_ခတ္တိယော နီဟရိတွာန,_  
_တာယ သဒ္ဓိံ ဝသိဿတိ;_  
_ဘဝိဿတိ တဒါ ဘေဒေါ,_  
_ဩက္ကာကကုလသမ္ဘဝေါ._  

</Paragraph>

</Division>
<Division number="45" book="ap1" e="ch" v="20" p="105">

<Paragraph number="1255" type="verses" book="ap1">
_တေသံ ပဇာ ဘဝိဿန္တိ,_  
_ကောဠိယာ နာမ ဇာတိယာ;_  
_တတ္ထ မာနုသကံ ဘောဂံ,_  
_အနုဘောဿတိနပ္ပကံ._  

</Paragraph>

</Division>
<Division number="46" book="ap1" e="ch" v="20" p="105">

<Paragraph number="1256" type="verses" book="ap1">
_တမှာ ကာယာ စဝိတွာန,_  
_ဒေဝလောကံ ဂမိဿတိ;_  
_တတြာပိ ပဝရံ ဗျမှံ,_  
_လဘိဿတိ မနောရမံ._  

</Paragraph>

</Division>
<Division number="47" book="ap1" e="ch" v="20" p="105">

<Paragraph number="1257" type="verses" book="ap1">
_ဒေဝလောကာ စဝိတွာန,_  
_သုက္ကမူလေန စောဒိတော;_  
_အာဂန္တွာန မနုဿတ္တံ,_  
_သောဏော နာမ ဘဝိဿတိ._  

</Paragraph>

</Division>
<Division number="48" book="ap1" e="ch" v="20" p="105">

<Paragraph number="1258" type="verses" book="ap1">
_အာရဒ္ဓဝီရိယော ပဟိတတ္တော,_  
_ပဒဟံ သတ္ထု သာသနေ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="49" book="ap1" e="ch" v="20" p="105">

<Paragraph number="1259" type="verses" book="ap1">
_အနန္တဒဿီ ဘဂဝါ,_  
_ဂေါတမော သကျပုင်္ဂဝေါ;_  
_ဝိသေသညူ မဟာဝီရော,_  
_အဂ္ဂဋ္ဌာနေ ဌပေဿတိ’._  

</Paragraph>

</Division>
<Division number="50" book="ap1" e="ch" v="20" p="106">

<Paragraph number="1260" type="verses" book="ap1">
_ဝုဋ္ဌမှိ ဒေဝေ စတုရင်္ဂုလမှိ,_  
_တိဏေ အနိလေရိတအင်္ဂဏမှိ;_  
_ဌတွာန ယောဂဿ ပယုတ္တတာဒိနော,_  
_တတောတ္တရိံ ပါရမတာ န ဝိဇ္ဇတိ._  

</Paragraph>

</Division>
<Division number="51" book="ap1" e="ch" v="20" p="106">

<Paragraph number="1261" type="verses" book="ap1">
ဥတ္တမေ ဒမထေ ဒန္တော,_  
_စိတ္တံ မေ သုပဏီဟိတံ;_  
_ဘာရော မေ ဩဟိတော သဗ္ဗော,_  
_နိဗ္ဗုတောမှိ အနာသဝေါ._  

</Paragraph>

</Division>
<Division number="52" book="ap1" e="ch" v="20" p="106">

<Paragraph number="1262" type="verses" book="ap1">
_အင်္ဂီရသော မဟာနာဂေါ,_  
_အဘိဇာတောဝ ကေသရီ;_  
_ဘိက္ခုသံဃေ နိသီဒိတွာ,_  
_ဧတဒဂ္ဂေ ဌပေသိ မံ._  

</Paragraph>

</Division>
<Division number="53" book="ap1" e="ch" v="20" p="106">

<Paragraph number="1263" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1264" book="ap1">
ဣတ္ထံ သုဒံ အာယသ္မာ သောဏော ကောဠိဝိသော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1265" type="center" book="ap1">
သောဏကောဠိဝိသတ္ထေရဿာပဒါနံ ဒုတိယံ.
</Paragraph>