---
title: "49.5 စန္ဒနမာလိယတ္ထေရအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="75" book="ap1" e="ch" v="20" p="435">

<Paragraph number="6268" type="verses" book="ap1">
_“ပဉ္စ ကာမဂုဏေ ဟိတွာ,_  
_ပိယရူပေ မနောရမေ;_  
_အသီတိကောဋိယော ဟိတွာ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="76" book="ap1" e="ch" v="20" p="435">

<Paragraph number="6269" type="verses" book="ap1">
_ပဗ္ဗဇိတွာန ကာယေန,_  
_ပါပကမ္မံ ဝိဝဇ္ဇယိံ;_  
_ဝစီဒုစ္စရိတံ ဟိတွာ,_  
_နဒီကူလေ ဝသာမဟံ._  

</Paragraph>

</Division>
<Division number="77" book="ap1" e="ch" v="20" p="435">

<Paragraph number="6270" type="verses" book="ap1">
_ဧကကံ မံ ဝိဟရန္တံ,_  
_ဗုဒ္ဓသေဋ္ဌော ဥပါဂမိ;_  
_နာဟံ ဇာနာမိ ဗုဒ္ဓေါတိ,_  
_အကာသိံ ပဋိသန္ထာရံ._  

</Paragraph>

</Division>
<Division number="78" book="ap1" e="ch" v="20" p="435">

<Paragraph number="6271" type="verses" book="ap1">
_ကရိတွာ ပဋိသန္ထာရံ,_  
_နာမဂေါတ္တမပုစ္ဆဟံ;_  
_‘ဒေဝတာနုသိ ဂန္ဓဗ္ဗော,_  
_အဒု သက္ကော ပုရိန္ဒဒေါ._  

</Paragraph>

</Division>
<Division number="79" book="ap1" e="ch" v="20" p="435">

<Paragraph number="6272" type="verses" book="ap1">
_ကော ဝါ တွံ ကဿ ဝါ ပုတ္တော,_  
_မဟာဗြဟ္မာ ဣဓာဂတော;_  
_ဝိရောစေသိ ဒိသာ သဗ္ဗာ,_  
ဥဒယံ သူရိယော ယထာ._  

</Paragraph>

</Division>
<Division number="80" book="ap1" e="ch" v="20" p="435">

<Paragraph number="6273" type="verses" book="ap1">
_သဟဿာရာနိ စက္ကာနိ,_  
_ပါဒေ ဒိဿန္တိ မာရိသ;_  
_ကော ဝါ တွံ ကဿ ဝါ ပုတ္တော,_  
_ကထံ ဇာနေမု တံ မယံ;_  
_နာမဂေါတ္တံ ပဝေဒေဟိ,_  
_သံသယံ အပနေဟိ မေ._  

</Paragraph>

</Division>
<Division number="81" book="ap1" e="ch" v="20" p="435">

<Paragraph number="6274" type="verses" book="ap1">
_နမှိ ဒေဝေါ န ဂန္ဓဗ္ဗော,_  
_နမှိ သက္ကော ပုရိန္ဒဒေါ;_  
_ဗြဟ္မဘာဝေါ စ မေ နတ္ထိ,_  
_ဧတေသံ ဥတ္တမော အဟံ._  

</Paragraph>

</Division>
<Division number="82" book="ap1" e="ch" v="20" p="435">

<Paragraph number="6275" type="verses" book="ap1">
_အတီတော ဝိသယံ တေသံ,_  
_ဒါလယိံ ကာမဗန္ဓနံ;_  
_သဗ္ဗေ ကိလေသေ ဈာပေတွာ,_  
_ပတ္တော သမ္ဗောဓိမုတ္တမံ’._  

</Paragraph>

</Division>
<Division number="83" book="ap1" e="ch" v="20" p="435">

<Paragraph number="6276" type="verses" book="ap1">
_တဿ ဝါစံ သုဏိတွာဟံ,_  
ဣဒံ ဝစနမဗြဝိံ;_  
_‘ယဒိ ဗုဒ္ဓေါတိ သဗ္ဗညူ,_  
_နိသီဒ တွံ မဟာမုနေ._  

</Paragraph>

</Division>
<Division number="84" book="ap1" e="ch" v="20" p="436">

<Paragraph number="6277" type="verses" book="ap1">
_တမဟံ ပူဇယိဿာမိ,_  
_ဒုက္ခဿန္တကရော တုဝံ’;_  
_ပတ္ထရိတွာ ဇိနစမ္မံ,_  
_အဒါသိ သတ္ထုနော အဟံ._  

</Paragraph>

</Division>
<Division number="85" book="ap1" e="ch" v="20" p="436">

<Paragraph number="6278" type="verses" book="ap1">
_နိသီဒိ တတ္ထ ဘဂဝါ,_  
_သီဟောဝ ဂိရိဂဗ္ဘရေ;_  
_ခိပ္ပံ ပဗ္ဗတမာရုယှ,_  
_အမ္ဗဿ ဖလမဂ္ဂဟိံ._  

</Paragraph>

</Division>
<Division number="86" book="ap1" e="ch" v="20" p="436">

<Paragraph number="6279" type="verses" book="ap1">
_သာလကလျာဏိကံ ပုပ္ဖံ,_  
_စန္ဒနဉ္စ မဟာရဟံ;_  
_ခိပ္ပံ ပဂ္ဂယှ တံ သဗ္ဗံ,_  
ဥပေတွာ လောကနာယကံ._  

</Paragraph>

</Division>
<Division number="87" book="ap1" e="ch" v="20" p="436">

<Paragraph number="6280" type="verses" book="ap1">
_ဖလံ ဗုဒ္ဓဿ ဒတွာန,_  
_သာလပုပ္ဖမပူဇယိံ;_  
_စန္ဒနံ အနုလိမ္ပိတွာ,_  
_အဝန္ဒိံ သတ္ထုနော အဟံ._  

</Paragraph>

</Division>
<Division number="88" book="ap1" e="ch" v="20" p="436">

<Paragraph number="6281" type="verses" book="ap1">
_ပသန္နစိတ္တော သုမနော,_  
_ဝိပုလာယ စ ပီတိယာ;_  
_အဇိနမှိ နိသီဒိတွာ,_  
_သုမေဓော လောကနာယကော._  

</Paragraph>

</Division>
<Division number="89" book="ap1" e="ch" v="20" p="436">

<Paragraph number="6282" type="verses" book="ap1">
_မမ ကမ္မံ ပကိတ္တေသိ,_  
_ဟာသယန္တော မမံ တဒါ;_  
_‘ဣမိနာ ဖလဒါနေန,_  
_ဂန္ဓမာလေဟိ စူဘယံ._  

</Paragraph>

</Division>
<Division number="90" book="ap1" e="ch" v="20" p="436">

<Paragraph number="6283" type="verses" book="ap1">
_ပဉ္စဝီသေ ကပ္ပသတေ,_  
_ဒေဝလောကေ ရမိဿတိ;_  
_အနူနမနသင်္ကပ္ပေါ,_  
_ဝသဝတ္တီ ဘဝိဿတိ._  

</Paragraph>

</Division>
<Division number="91" book="ap1" e="ch" v="20" p="436">

<Paragraph number="6284" type="verses" book="ap1">
_ဆဗ္ဗီသတိကပ္ပသတေ,_  
_မနုဿတ္တံ ဂမိဿတိ;_  
_ဘဝိဿတိ စက္ကဝတ္တီ,_  
_စာတုရန္တော မဟိဒ္ဓိကော._  

</Paragraph>

</Division>
<Division number="92" book="ap1" e="ch" v="20" p="436">

<Paragraph number="6285" type="verses" book="ap1">
_ဝေဘာရံ နာမ နဂရံ,_  
_ဝိဿကမ္မေန မာပိတံ;_  
_ဟေဿတိ သဗ္ဗသောဝဏ္ဏံ,_  
_နာနာရတနဘူသိတံ._  

</Paragraph>

</Division>
<Division number="93" book="ap1" e="ch" v="20" p="436">

<Paragraph number="6286" type="verses" book="ap1">
_ဧတေနေဝ ဥပါယေန,_  
_သံသရိဿတိ သော ဘဝေ;_  
_သဗ္ဗတ္ထ ပူဇိတော ဟုတွာ,_  
_ဒေဝတ္တေ အထ မာနုသေ._  

</Paragraph>

</Division>
<Division number="94" book="ap1" e="ch" v="20" p="436">

<Paragraph number="6287" type="verses" book="ap1">
_ပစ္ဆိမေ ဘဝေ သမ္ပတ္တေ,_  
_ဗြဟ္မဗန္ဓု ဘဝိဿတိ;_  
_အဂါရာ အဘိနိက္ခမ္မ,_  
_အနဂါရီ ဘဝိဿတိ;_  
_အဘိညာပါရဂူ ဟုတွာ,_  
_နိဗ္ဗာယိဿတိနာသဝေါ’._  

</Paragraph>

</Division>
<Division number="95" book="ap1" e="ch" v="20" p="436">

<Paragraph number="6288" type="verses" book="ap1">
ဣဒံ ဝတွာန သမ္ဗုဒ္ဓေါ,_  
_သုမေဓော လောကနာယကော;_  
_မမ နိဇ္ဈာယမာနဿ,_  
_ပက္ကာမိ အနိလဉ္ဇသေ._  

</Paragraph>

</Division>
<Division number="96" book="ap1" e="ch" v="20" p="436">

<Paragraph number="6289" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="97" book="ap1" e="ch" v="20" p="437">

<Paragraph number="6290" type="verses" book="ap1">
_တုသိတတော စဝိတွာန,_  
_နိဗ္ဗတ္တိံ မာတုကုစ္ဆိယံ;_  
_ဘောဂေ မေ ဦနတာ နတ္ထိ,_  
_ယမှိ ဂဗ္ဘေ ဝသာမဟံ._  

</Paragraph>

</Division>
<Division number="98" book="ap1" e="ch" v="20" p="437">

<Paragraph number="6291" type="verses" book="ap1">
_မာတုကုစ္ဆိဂတေ မယိ,_  
_အန္နပါနဉ္စ ဘောဇနံ;_  
_မာတုယာ မမ ဆန္ဒေန,_  
_နိဗ္ဗတ္တတိ ယဒိစ္ဆကံ._  

</Paragraph>

</Division>
<Division number="99" book="ap1" e="ch" v="20" p="437">

<Paragraph number="6292" type="verses" book="ap1">
_ဇာတိယာ ပဉ္စဝဿေန,_  
_ပဗ္ဗဇိံ အနဂါရိယံ;_  
_ဩရောပိတမှိ ကေသမှိ,_  
_အရဟတ္တမပါပုဏိံ._  

</Paragraph>

</Division>
<Division number="100" book="ap1" e="ch" v="20" p="437">

<Paragraph number="6293" type="verses" book="ap1">
_ပုဗ္ဗကမ္မံ ဂဝေသန္တော,_  
_ဩရေန နာဒ္ဒသံ အဟံ;_  
_တိံသကပ္ပသဟဿမှိ,_  
_မမ ကမ္မမနုဿရိံ._  

</Paragraph>

</Division>
<Division number="101" book="ap1" e="ch" v="20" p="437">

<Paragraph number="6294" type="verses" book="ap1">
_နမော တေ ပုရိသာဇည,_  
_နမော တေ ပုရိသုတ္တမ;_  
_တဝ သာသနမာဂမ္မ,_  
_ပတ္တောမှိ အစလံ ပဒံ._  

</Paragraph>

</Division>
<Division number="102" book="ap1" e="ch" v="20" p="437">

<Paragraph number="6295" type="verses" book="ap1">
_တိံသကပ္ပသဟဿမှိ,_  
_ယံ ဗုဒ္ဓမဘိပူဇယိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="103" book="ap1" e="ch" v="20" p="437">

<Paragraph number="6296" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="104" book="ap1" e="ch" v="20" p="437">

<Paragraph number="6297" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="105" book="ap1" e="ch" v="20" p="437">

<Paragraph number="6298" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="6299" book="ap1">
ဣတ္ထံ သုဒံ အာယသ္မာ စန္ဒနမာလိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6300" type="center" book="ap1">
စန္ဒနမာလိယတ္ထေရဿာပဒါနံ ပဉ္စမံ.
</Paragraph>