---
title: "19.5 ဣသိမုဂ္ဂဒါယကတ္ထေရအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="24" book="ap1" e="ch" v="20" p="215">

<Paragraph number="2612" type="verses" book="ap1">
_“ဥဒေန္တံ သတရံသိံဝ,_  
_ပီတရံသိံဝ ဘာဏုမံ;_  
_ကကုဓံ ဝိလသန္တံဝ,_  
_ပဒုမုတ္တရနာယကံ._  

</Paragraph>

</Division>
<Division number="25" book="ap1" e="ch" v="20" p="215">

<Paragraph number="2613" type="verses" book="ap1">
ဣသိမုဂ္ဂါနိ ပိသိတွာ,_  
_မဓုခုဒ္ဒေ အနီဠကေ;_  
_ပါသာဒေဝ ဌိတော သန္တော,_  
_အဒါသိံ လောကဗန္ဓုနော._  

</Paragraph>

</Division>
<Division number="26" book="ap1" e="ch" v="20" p="215">

<Paragraph number="2614" type="verses" book="ap1">
_အဋ္ဌသတသဟဿာနိ,_  
_အဟေသုံ ဗုဒ္ဓသာဝကာ;_  
_သဗ္ဗေသံ ပတ္တပူရေန္တံ,_  
_တတော စာပိ ဗဟုတ္တရံ._  

</Paragraph>

</Division>
<Division number="27" book="ap1" e="ch" v="20" p="215">

<Paragraph number="2615" type="verses" book="ap1">
_တေန စိတ္တပ္ပသာဒေန,_  
_သုက္ကမူလေန စောဒိတော;_  
_ကပ္ပါနံ သတသဟဿံ,_  
_ဒုဂ္ဂတိံ နုပပဇ္ဇဟံ._  

</Paragraph>

</Division>
<Division number="28" book="ap1" e="ch" v="20" p="215">

<Paragraph number="2616" type="verses" book="ap1">
_စတ္တာလီသမှိ သဟဿေ,_  
_ကပ္ပါနံ အဋ္ဌတိံသ တေ;_  
ဣသိမုဂ္ဂသနာမာ တေ,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="29" book="ap1" e="ch" v="20" p="216">

<Paragraph number="2617" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2618" book="ap1">
ဣတ္ထံ သုဒံ အာယသ္မာ ဣသိမုဂ္ဂဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2619" type="center" book="ap1">
ဣသိမုဂ္ဂဒါယကတ္ထေရဿာပဒါနံ ပဉ္စမံ.
</Paragraph>