---
title: 55.3 သီဝလိတ္ထေရအပဒါန
tableOfContents: false
sidebar:
  order: 3
type: tipitaka
basket: su
book: ap1
review:
  current: review
  updated: '2025-10-23T09:13:33.296383'
  updated_by: ''
  notes: ''
  history:
  - state: review
    date: '2025-10-23T09:13:33.296383'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="54" book="ap1" e="ch" v="20" p="433">

<Paragraph number="7391" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မေသု စက္ခုမာ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="55" book="ap1" e="ch" v="20" p="433">

<Paragraph number="7392" type="verses" book="ap1">
_သီလံ တဿ အသင်္ခေယျံ,_  
_သမာဓိ ဝဇိရူပမော;_  
_အသင်္ခေယျံ ဉာဏဝရံ,_  
_ဝိမုတ္တိ စ အနောပမာ._  

</Paragraph>

</Division>
<Division number="56" book="ap1" e="ch" v="20" p="433">

<Paragraph number="7393" type="verses" book="ap1">
_မနုဇာမရနာဂါနံ,_  
_ဗြဟ္မာနဉ္စ သမာဂမေ;_  
_သမဏဗြာဟ္မဏာကိဏ္ဏေ,_  
_ဓမ္မံ ဒေသေသိ နာယကော._  

</Paragraph>

</Division>
<Division number="57" book="ap1" e="ch" v="20" p="433">

<Paragraph number="7394" type="verses" book="ap1">
_သသာဝကံ မဟာလာဘိံ,_  
_ပုညဝန္တံ ဇုတိန္ဓရံ;_  
_ဌပေသိ ဧတဒဂ္ဂမှိ,_  
_ပရိသာသု ဝိသာရဒေါ._  

</Paragraph>

</Division>
<Division number="58" book="ap1" e="ch" v="20" p="433">

<Paragraph number="7395" type="verses" book="ap1">
_တဒါဟံ ခတ္တိယော အာသိံ,_  
_နဂရေ ဟံသသဝှယေ;_  
_သုတွာ ဇိနဿ တံ ဝါကျံ,_  
_သာဝကဿ ဂုဏံ ဗဟုံ._  

</Paragraph>

</Division>
<Division number="59" book="ap1" e="ch" v="20" p="434">

<Paragraph number="7396" type="verses" book="ap1">
_နိမန္တယိတွာ သတ္တာဟံ,_  
_ဘောဇယိတွာ သသာဝကံ;_  
_မဟာဒါနံ ဒဒိတွာန,_  
_တံ ဌာနမဘိပတ္ထယိံ._  

</Paragraph>

</Division>
<Division number="60" book="ap1" e="ch" v="20" p="434">

<Paragraph number="7397" type="verses" book="ap1">
_တဒါ မံ ဝိနတံ ပါဒေ,_  
_ဒိသွာန ပုရိသာသဘော;_  
_သရေန မဟတာ ဝီရော,_  
ဣဒံ ဝစနမဗြဝိ._  

</Paragraph>

</Division>
<Division number="61" book="ap1" e="ch" v="20" p="434">

<Paragraph number="7398" type="verses" book="ap1">
_‘တတော ဇိနဿ ဝစနံ,_  
_သောတုကာမာ မဟာဇနာ;_  
_ဒေဝဒါနဝဂန္ဓဗ္ဗာ,_  
_ဗြဟ္မာနော စ မဟိဒ္ဓိကာ’._  

</Paragraph>

</Division>
<Division number="62" book="ap1" e="ch" v="20" p="434">

<Paragraph number="7399" type="verses" book="ap1">
_သမဏဗြာဟ္မဏာ စေဝ,_  
_နမဿိံသု ကတဉ္ဇလီ;_  
_‘နမော တေ ပုရိသာဇည,_  
_နမော တေ ပုရိသုတ္တမ._  

</Paragraph>

</Division>
<Division number="63" book="ap1" e="ch" v="20" p="434">

<Paragraph number="7400" type="verses" book="ap1">
_ခတ္တိယေန မဟာဒါနံ,_  
_ဒိန္နံ သတ္တာဟိကမ္ပိ ဝေါ;_  
_သောတုကာမာ ဖလံ တဿ,_  
_ဗျာကရောဟိ မဟာမုနေ’._  

</Paragraph>

</Division>
<Division number="64" book="ap1" e="ch" v="20" p="434">

<Paragraph number="7401" type="verses" book="ap1">
_တတော အဝေါစ ဘဂဝါ,_  
_‘သုဏာထ မမ ဘာသိတံ;_  
_အပ္ပမေယျမှိ ဗုဒ္ဓမှိ,_  
_သသံဃမှိ ပတိဋ္ဌိတာ._  

</Paragraph>

</Division>
<Division number="65" book="ap1" e="ch" v="20" p="434">

<Paragraph number="7402" type="verses" book="ap1">
_ဒက္ခိဏာ တာယ ကော ဝတ္တာ,_  
_အပ္ပမေယျဖလာ ဟိ သာ;_  
_အပိ စေ သ မဟာဘောဂေါ,_  
_ဌာနံ ပတ္ထေတိ ဥတ္တမံ._  

</Paragraph>

</Division>
<Division number="66" book="ap1" e="ch" v="20" p="434">

<Paragraph number="7403" type="verses" book="ap1">
_လာဘီ ဝိပုလလာဘာနံ,_  
_ယထာ ဘိက္ခု သုဒဿနော;_  
_တထာဟမ္ပိ ဘဝေယျန္တိ,_  
_လစ္ဆသေ တံ အနာဂတေ._  

</Paragraph>

</Division>
<Division number="67" book="ap1" e="ch" v="20" p="434">

<Paragraph number="7404" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="68" book="ap1" e="ch" v="20" p="434">

<Paragraph number="7405" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_သီဝလိ နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="69" book="ap1" e="ch" v="20" p="434">

<Paragraph number="7406" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသူပဂေါ အဟံ._  

</Paragraph>

</Division>
<Division number="70" book="ap1" e="ch" v="20" p="434">

<Paragraph number="7407" type="verses" book="ap1">
_ဧကနဝုတိတော ကပ္ပေ,_  
_ဝိပဿီ လောကနာယကော;_  
ဥပ္ပဇ္ဇိ စာရုဒဿနော,_  
_သဗ္ဗဓမ္မဝိပဿကော._  

</Paragraph>

</Division>
<Division number="71" book="ap1" e="ch" v="20" p="434">

<Paragraph number="7408" type="verses" book="ap1">
_တဒါဟံ ဗန္ဓုမတိယံ,_  
_ကုလဿညတရဿ စ;_  
_ဒယိတော ပဿိတော စေဝ,_  
_အာသိံ ကမ္မန္တဝါဝဋော._  

</Paragraph>

</Division>
<Division number="72" book="ap1" e="ch" v="20" p="435">

<Paragraph number="7409" type="verses" book="ap1">
_တဒါ အညတရော ပူဂေါ,_  
_ဝိပဿိဿ မဟေသိနော;_  
_ပရိဝေသံ အကာရယိ,_  
_မဟန္တမတိဝိဿုတံ._  

</Paragraph>

</Division>
<Division number="73" book="ap1" e="ch" v="20" p="435">

<Paragraph number="7410" type="verses" book="ap1">
_နိဋ္ဌိတေ စ မဟာဒါနေ,_  
_ဒဒုံ ခဇ္ဇကသဉှိတံ;_  
_နဝံ ဒဓိံ မဓုဉ္စေဝ,_  
_ဝိစိနံ နေဝ အဒ္ဒသုံ._  

</Paragraph>

</Division>
<Division number="74" book="ap1" e="ch" v="20" p="435">

<Paragraph number="7411" type="verses" book="ap1">
_တဒါဟံ တံ ဂဟေတွာန,_  
_နဝံ ဒဓိံ မဓုမ္ပိ စ;_  
_ကမ္မဿာမိဃရံ ဂစ္ဆိံ,_  
_တမေသန္တာ မမဒ္ဒသုံ._  

</Paragraph>

</Division>
<Division number="75" book="ap1" e="ch" v="20" p="435">

<Paragraph number="7412" type="verses" book="ap1">
_သဟဿမပိ ဒတွာန,_  
_နာလဘိံသု စ တံ ဒွယံ;_  
_တတောဟံ ဧဝံ စိန္တေသိံ,_  
_‘နေတံ ဟေဿတိ ဩရကံ._  

</Paragraph>

</Division>
<Division number="76" book="ap1" e="ch" v="20" p="435">

<Paragraph number="7413" type="verses" book="ap1">
_ယထာ ဣမေ ဇနာ သဗ္ဗေ,_  
_သက္ကရောန္တိ တထာဂတံ;_  
_အဟမ္ပိ ကာရံ ကဿာမိ,_  
_သသံဃေ လောကနာယကေ’._  

</Paragraph>

</Division>
<Division number="77" book="ap1" e="ch" v="20" p="435">

<Paragraph number="7414" type="verses" book="ap1">
_တဒါဟမေဝံ စိန္တေတွာ,_  
_ဒဓိံ မဓုဉ္စ ဧကတော;_  
_မဒ္ဒိတွာ လောကနာထဿ,_  
_သသံဃဿ အဒါသဟံ._  

</Paragraph>

</Division>
<Division number="78" book="ap1" e="ch" v="20" p="435">

<Paragraph number="7415" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="79" book="ap1" e="ch" v="20" p="435">

<Paragraph number="7416" type="verses" book="ap1">
_ပုနာဟံ ဗာရာဏသိယံ,_  
_ရာဇာ ဟုတွာ မဟာယသော;_  
_သတ္တုကဿ တဒါ ဒုဋ္ဌော,_  
_ဒွါရရောဓမကာရယိံ._  

</Paragraph>

</Division>
<Division number="80" book="ap1" e="ch" v="20" p="435">

<Paragraph number="7417" type="verses" book="ap1">
_တဒါ တပဿိနော ရုဒ္ဓါ,_  
_ဧကာဟံ ရက္ခိတာ အဟုံ;_  
_တတော တဿ ဝိပါကေန,_  
_ပါပတိံ နိရယံ ဘုသံ._  

</Paragraph>

</Division>
<Division number="81" book="ap1" e="ch" v="20" p="435">

<Paragraph number="7418" type="verses" book="ap1">
_ပစ္ဆိမေ စ ဘဝေ ဒါနိ,_  
_ဇာတောဟံ ကောလိယေ ပုရေ;_  
_သုပ္ပဝါသာ စ မေ မာတာ,_  
_မဟာလိ လိစ္ဆဝီ ပိတာ._  

</Paragraph>

</Division>
<Division number="82" book="ap1" e="ch" v="20" p="435">

<Paragraph number="7419" type="verses" book="ap1">
_ခတ္တိယေ ပုညကမ္မေန,_  
_ဒွါရရောဓဿ ဝါဟသာ;_  
_သတ္တ ဝဿာနိ နိဝသိံ,_  
_မာတုကုစ္ဆိမှိ ဒုက္ခိတော._  

</Paragraph>

</Division>
<Division number="83" book="ap1" e="ch" v="20" p="435">

<Paragraph number="7420" type="verses" book="ap1">
_သတ္တာဟံ ဒွါရမူဠှောဟံ,_  
_မဟာဒုက္ခသမပ္ပိတော;_  
_မာတာ မေ ဆန္ဒဒါနေန,_  
_ဧဝံ အာသိ သုဒုက္ခိတာ._  

</Paragraph>

</Division>
<Division number="84" book="ap1" e="ch" v="20" p="436">

<Paragraph number="7421" type="verses" book="ap1">
_သုဝတ္ထိတောဟံ နိက္ခန္တော,_  
_ဗုဒ္ဓေန အနုကမ္ပိတော;_  
_နိက္ခန္တဒိဝသေယေဝ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="85" book="ap1" e="ch" v="20" p="436">

<Paragraph number="7422" type="verses" book="ap1">
ဥပဇ္ဈာ သာရိပုတ္တော မေ,_  
_မောဂ္ဂလ္လာနော မဟိဒ္ဓိကော;_  
_ကေသေ ဩရောပယန္တော မေ,_  
_အနုသာသိ မဟာမတိ._  

</Paragraph>

</Division>
<Division number="86" book="ap1" e="ch" v="20" p="436">

<Paragraph number="7423" type="verses" book="ap1">
_ကေသေသု ဆိဇ္ဇမာနေသု,_  
_အရဟတ္တမပါပုဏိံ;_  
_ဒေဝါ နာဂါ မနုဿာ စ,_  
_ပစ္စယေ ဥပနေန္တိ မေ._  

</Paragraph>

</Division>
<Division number="87" book="ap1" e="ch" v="20" p="436">

<Paragraph number="7424" type="verses" book="ap1">
_ပဒုမုတ္တရနာထဉ္စ,_  
_ဝိပဿိဉ္စ ဝိနာယကံ;_  
_ယံ ပူဇယိံ ပမုဒိတော,_  
_ပစ္စယေဟိ ဝိသေသတော._  

</Paragraph>

</Division>
<Division number="88" book="ap1" e="ch" v="20" p="436">

<Paragraph number="7425" type="verses" book="ap1">
_တတော တေသံ ဝိသေသေန,_  
_ကမ္မာနံ ဝိပုလုတ္တမံ;_  
_လာဘံ လဘာမိ သဗ္ဗတ္ထ,_  
_ဝနေ ဂါမေ ဇလေ ထလေ._  

</Paragraph>

</Division>
<Division number="89" book="ap1" e="ch" v="20" p="436">

<Paragraph number="7426" type="verses" book="ap1">
_ရေဝတံ ဒဿနတ္ထာယ,_  
_ယဒါ ယာတိ ဝိနာယကော;_  
_တိံသဘိက္ခုသဟဿေဟိ,_  
_သဟ လောကဂ္ဂနာယကော._  

</Paragraph>

</Division>
<Division number="90" book="ap1" e="ch" v="20" p="436">

<Paragraph number="7427" type="verses" book="ap1">
_တဒါ ဒေဝေါပဏီတေဟိ,_  
_မမတ္ထာယ မဟာမတိ;_  
_ပစ္စယေဟိ မဟာဝီရော,_  
_သသံဃော လောကနာယကော._  

</Paragraph>

</Division>
<Division number="91" book="ap1" e="ch" v="20" p="436">

<Paragraph number="7428" type="verses" book="ap1">
ဥပဋ္ဌိတော မယာ ဗုဒ္ဓေါ,_  
_ဂန္တွာ ရေဝတမဒ္ဒသ;_  
_တတော ဇေတဝနံ ဂန္တွာ,_  
_ဧတဒဂ္ဂေ ဌပေသိ မံ._  

</Paragraph>

</Division>
<Division number="92" book="ap1" e="ch" v="20" p="436">

<Paragraph number="7429" type="verses" book="ap1">
_‘လာဘီနံ သီဝလိ အဂ္ဂေါ,_  
_မမ သိဿေသု ဘိက္ခဝေါ’;_  
_သဗ္ဗလောကဟိတော သတ္ထာ,_  
_ကိတ္တယီ ပရိသာသု မံ._  

</Paragraph>

</Division>
<Division number="93" book="ap1" e="ch" v="20" p="436">

<Paragraph number="7430" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="94" book="ap1" e="ch" v="20" p="436">

<Paragraph number="7431" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="95" book="ap1" e="ch" v="20" p="436">

<Paragraph number="7432" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7433" book="ap1">
ဣတ္ထံ သုဒံ အာယသ္မာ သီဝလိထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7434" type="center" book="ap1">
သီဝလိတ္ထေရဿာပဒါနံ တတိယံ.
</Paragraph>