---
title: "40.1.7 ဗျာကရဏ"
tableOfContents: false
sidebar:
  order: 7
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="70" book="ap1">

<Paragraph number="4367" type="verses" book="ap1">
_‘အနူနကံ ဒါနဝရံ,_  
_ယော မေ ပါဒါသိ မာဏဝေါ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="71" book="ap1">

<Paragraph number="4368" type="verses" book="ap1">
_ဟတ္ထီ အဿာ ရထာ ပတ္တီ,_  
_သေနာ စ စတုရင်္ဂိနီ;_  
_ပရိဝါရေဿန္တိမံ နိစ္စံ,_  
_သဗ္ဗဒါနဿိဒံ ဖလံ._  

</Paragraph>

</Division>
<Division number="72" book="ap1">

<Paragraph number="4369" type="verses" book="ap1">
_ဟတ္ထိယာနံ အဿယာနံ,_  
_သိဝိကာ သန္ဒမာနိကာ;_  
ဥပဋ္ဌိဿန္တိမံ နိစ္စံ,_  
_သဗ္ဗဒါနဿိဒံ ဖလံ._  

</Paragraph>

</Division>
<Division number="73" book="ap1">

<Paragraph number="4370" type="verses" book="ap1">
_သဋ္ဌိ ရထသဟဿာနိ,_  
_သဗ္ဗာလင်္ကာရဘူသိတာ;_  
_ပရိဝါရေဿန္တိမံ နိစ္စံ,_  
_သဗ္ဗဒါနဿိဒံ ဖလံ._  

</Paragraph>

</Division>
<Division number="74" book="ap1">

<Paragraph number="4371" type="verses" book="ap1">
_သဋ္ဌိ တူရိယသဟဿာနိ,_  
_ဘေရိယော သမလင်္ကတာ;_  
_ဝဇ္ဇယိဿန္တိမံ နိစ္စံ,_  
_သဗ္ဗဒါနဿိဒံ ဖလံ._  

</Paragraph>

</Division>
<Division number="75" book="ap1">

<Paragraph number="4372" type="verses" book="ap1">
_ဆဠာသီတိသဟဿာနိ,_  
_နာရိယော သမလင်္ကတာ;_  
_ဝိစိတ္တဝတ္ထာဘရဏာ,_  
_အာမုက္ကမဏိကုဏ္ဍလာ._  

</Paragraph>

</Division>
<Division number="76" book="ap1">

<Paragraph number="4373" type="verses" book="ap1">
_အဠာရပမှာ ဟသုလာ,_  
_သုသညာ တနုမဇ္ဈိမာ;_  
_ပရိဝါရေဿန္တိမံ နိစ္စံ,_  
_သဗ္ဗဒါနဿိဒံ ဖလံ._  

</Paragraph>

</Division>
<Division number="77" book="ap1">

<Paragraph number="4374" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿတိ;_  
_သဟဿက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ._  

</Paragraph>

</Division>
<Division number="78" book="ap1">

<Paragraph number="4375" type="verses" book="ap1">
_သဟဿက္ခတ္တုံ ရာဇာ စ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="79" book="ap1">

<Paragraph number="4376" type="verses" book="ap1">
_ဒေဝလောကေ ဝသန္တဿ,_  
_ပုညကမ္မသမင်္ဂိနော;_  
_ဒေဝလောကပရိယန္တံ,_  
_ရတနဆတ္တံ ဓရိဿတိ._  

</Paragraph>

</Division>
<Division number="80" book="ap1">

<Paragraph number="4377" book="ap1">
ဣစ္ဆိဿတိ ယဒါ ဆာယံ,_  
_ဆဒနံ ဒုဿပုပ္ဖဇံ;_  
ဣမဿ စိတ္တမညာယ,_  
_နိဗဒ္ဓံ ဆာဒယိဿတိ._  

</Paragraph>

</Division>
<Division number="81" book="ap1">

<Paragraph number="4378" type="verses" book="ap1">
_ဒေဝလောကာ စဝိတွာန,_  
_သုက္ကမူလေန စောဒိတော;_  
_ပုညကမ္မေန သံယုတ္တော,_  
_ဗြဟ္မဗန္ဓု ဘဝိဿတိ._  

</Paragraph>

</Division>
<Division number="82" book="ap1">

<Paragraph number="4379" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="83" book="ap1">

<Paragraph number="4380" type="verses" book="ap1">
_သဗ္ဗမေတံ အဘိညာယ,_  
_ဂေါတမော သကျပုင်္ဂဝေါ;_  
_ဘိက္ခုသံဃေ နိသီဒိတွာ,_  
_ဧတဒဂ္ဂေ ဌပေဿတိ._  

</Paragraph>

</Division>
<Division number="84" book="ap1">

<Paragraph number="4381" type="verses" book="ap1">
_ပိလိန္ဒဝစ္ဆနာမေန,_  
_ဟေဿတိ သတ္ထုသာဝကော;_  
_ဒေဝါနံ အသုရာနဉ္စ,_  
_ဂန္ဓဗ္ဗာနဉ္စ သက္ကတော._  

</Paragraph>

</Division>
<Division number="85" book="ap1">

<Paragraph number="4382" type="verses" book="ap1">
_ဘိက္ခူနံ ဘိက္ခုနီနဉ္စ,_  
_ဂိဟီနဉ္စ တထေဝ သော;_  
_ပိယော ဟုတွာန သဗ္ဗေသံ,_  
_ဝိဟရိဿတိနာသဝေါ’._
</Paragraph>
</Division>