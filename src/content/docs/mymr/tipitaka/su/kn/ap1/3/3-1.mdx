---
title: 3.1 သုဘူတိတ္ထေရအပဒါန
tableOfContents: false
sidebar:
  order: 1
type: tipitaka
basket: su
book: ap1
review:
  current: review
  updated: '2025-10-23T09:13:31.788815'
  updated_by: ''
  notes: ''
  history:
  - state: review
    date: '2025-10-23T09:13:31.788815'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="ap1" e="ch" v="20" p="74">

<Paragraph number="860" type="verses" book="ap1">
_“ဟိမဝန္တဿာဝိဒူရေ,_  
_နိသဘော နာမ ပဗ္ဗတော;_  
_အဿမော သုကတော မယှံ,_  
_ပဏ္ဏသာလာ သုမာပိတာ._  

</Paragraph>

</Division>
<Division number="2" book="ap1" e="ch" v="20" p="74">

<Paragraph number="861" type="verses" book="ap1">
_ကောသိယော နာမ နာမေန,_  
_ဇဋိလော ဥဂ္ဂတာပနော;_  
_ဧကာကိယော အဒုတိယော,_  
_ဝသာမိ နိသဘေ တဒါ._  

</Paragraph>

</Division>
<Division number="3" book="ap1" e="ch" v="20" p="74">

<Paragraph number="862" type="verses" book="ap1">
_ဖလံ မူလဉ္စ ပဏ္ဏဉ္စ,_  
_န ဘုဉ္ဇာမိ အဟံ တဒါ;_  
_ပဝတ္တံဝ သုပါတာဟံ,_  
ဥပဇီဝါမိ တာဝဒေ._  

</Paragraph>

</Division>
<Division number="4" book="ap1" e="ch" v="20" p="74">

<Paragraph number="863" type="verses" book="ap1">
_နာဟံ ကောပေမိ အာဇီဝံ,_  
_စဇမာနောပိ ဇီဝိတံ;_  
_အာရာဓေမိ သကံ စိတ္တံ,_  
_ဝိဝဇ္ဇေမိ အနေသနံ._  

</Paragraph>

</Division>
<Division number="5" book="ap1" e="ch" v="20" p="74">

<Paragraph number="864" type="verses" book="ap1">
_ရာဂူပသံဟိတံ စိတ္တံ,_  
_ယဒါ ဥပ္ပဇ္ဇတေ မမ;_  
_သယံဝ ပစ္စဝေက္ခာမိ,_  
_ဧကဂ္ဂေါ တံ ဒမေမဟံ._  

</Paragraph>

</Division>
<Division number="6" book="ap1" e="ch" v="20" p="74">

<Paragraph number="865" type="verses" book="ap1">
_‘ရဇ္ဇသေ ရဇ္ဇနီယေ စ,_  
_ဒုဿနီယေ စ ဒုဿသေ;_  
_မုယှသေ မောဟနီယေ စ,_  
_နိက္ခမဿု ဝနာ တုဝံ._  

</Paragraph>

</Division>
<Division number="7" book="ap1" e="ch" v="20" p="74">

<Paragraph number="866" type="verses" book="ap1">
_ဝိသုဒ္ဓါနံ အယံ ဝါသော,_  
_နိမ္မလာနံ တပဿိနံ;_  
_မာ ခေါ ဝိသုဒ္ဓံ ဒူသေသိ,_  
_နိက္ခမဿု ဝနာ တုဝံ._  

</Paragraph>

</Division>
<Division number="8" book="ap1" e="ch" v="20" p="74">

<Paragraph number="867" type="verses" book="ap1">
_အဂါရိကော ဘဝိတွာန,_  
_ယဒါ ပုတ္တံ လဘိဿသိ;_  
ဥဘောပိ မာ ဝိရာဓေသိ,_  
_နိက္ခမဿု ဝနာ တုဝံ._  

</Paragraph>

</Division>
<Division number="9" book="ap1" e="ch" v="20" p="74">

<Paragraph number="868" type="verses" book="ap1">
_ဆဝါလာတံ ယထာ ကဋ္ဌံ,_  
_န ကွစိ ကိစ္စကာရကံ;_  
_နေဝ ဂါမေ အရညေ ဝါ,_  
_န ဟိ တံ ကဋ္ဌသမ္မတံ._  

</Paragraph>

</Division>
<Division number="10" book="ap1" e="ch" v="20" p="74">

<Paragraph number="869" type="verses" book="ap1">
_ဆဝါလာတူပမော တွံသိ,_  
_န ဂိဟီ နာပိ သညတော;_  
ဥဘတော မုတ္တကော အဇ္ဇ,_  
_နိက္ခမဿု ဝနာ တုဝံ._  

</Paragraph>

</Division>
<Division number="11" book="ap1" e="ch" v="20" p="74">

<Paragraph number="870" type="verses" book="ap1">
_သိယာ နု ခေါ တဝ ဧတံ,_  
_ကော ပဇာနာတိ တေ ဣဒံ;_  
_သဒ္ဓါဓုရံ ဝဟိသိ မေ,_  
_ကောသဇ္ဇဗဟုလာယ စ._  

</Paragraph>

</Division>
<Division number="12" book="ap1" e="ch" v="20" p="75">

<Paragraph number="871" type="verses" book="ap1">
_ဇိဂုစ္ဆိဿန္တိ တံ ဝိညူ,_  
_အသုစိံ နာဂရိကော ယထာ;_  
_အာကဍ္ဎိတွာန ဣသယော,_  
_စောဒယိဿန္တိ တံ သဒါ._  

</Paragraph>

</Division>
<Division number="13" book="ap1" e="ch" v="20" p="75">

<Paragraph number="872" type="verses" book="ap1">
_တံ ဝိညူ ပဝဒိဿန္တိ,_  
_သမတိက္ကန္တသာသနံ;_  
_သံဝါသံ အလဘန္တော ဟိ,_  
_ကထံ ဇီဝိဟိသိ တုဝံ._  

</Paragraph>

</Division>
<Division number="14" book="ap1" e="ch" v="20" p="75">

<Paragraph number="873" type="verses" book="ap1">
_တိဓာ ပဘိန္နံ မာတင်္ဂံ,_  
_ကုဉ္ဇရံ သဋ္ဌိဟာယနံ;_  
_ဗလီ နာဂေါ ဥပဂန္တွာ,_  
_ယူထာ နီဟရတေ ဂဇံ._  

</Paragraph>

</Division>
<Division number="15" book="ap1" e="ch" v="20" p="75">

<Paragraph number="874" type="verses" book="ap1">
_ယူထာ ဝိနိဿဋော သန္တော,_  
_သုခံ သာတံ န ဝိန္ဒတိ;_  
_ဒုက္ခိတော ဝိမနော ဟောတိ,_  
_ပဇ္ဈာယန္တော ပဝေဓတိ._  

</Paragraph>

</Division>
<Division number="16" book="ap1" e="ch" v="20" p="75">

<Paragraph number="875" type="verses" book="ap1">
_တထေဝ ဇဋိလာ တမ္ပိ,_  
_နီဟရိဿန္တိ ဒုမ္မတိံ;_  
_တေဟိ တွံ နိဿဋော သန္တော,_  
_သုခံ သာတံ န လစ္ဆသိ._  

</Paragraph>

</Division>
<Division number="17" book="ap1" e="ch" v="20" p="75">

<Paragraph number="876" type="verses" book="ap1">
_ဒိဝါ ဝါ ယဒိ ဝါ ရတ္တိံ,_  
_သောကသလ္လသမပ္ပိတော;_  
_ဍယှသိ ပရိဠာဟေန,_  
_ဂဇော ယူထာဝ နိဿဋော._  

</Paragraph>

</Division>
<Division number="18" book="ap1" e="ch" v="20" p="75">

<Paragraph number="877" type="verses" book="ap1">
_ဇာတရူပံ ယထာ ကူဋံ,_  
_နေဝ ဈာယတိ ကတ္ထစိ;_  
_တထာ သီလဝိဟီနော တွံ,_  
_န ဈာယိဿသိ ကတ္ထစိ._  

</Paragraph>

</Division>
<Division number="19" book="ap1" e="ch" v="20" p="75">

<Paragraph number="878" type="verses" book="ap1">
_အဂါရံ ဝသမာနောပိ,_  
_ကထံ ဇီဝိဟိသိ တုဝံ;_  
_မတ္တိကံ ပေတ္တိကဉ္စာပိ,_  
_နတ္ထိ တေ နိဟိတံ ဓနံ._  

</Paragraph>

</Division>
<Division number="20" book="ap1" e="ch" v="20" p="75">

<Paragraph number="879" type="verses" book="ap1">
_သယံ ကမ္မံ ကရိတွာန,_  
_ဂတ္တေ သေဒံ ပမောစယံ;_  
_ဧဝံ ဇီဝိဟိသိ ဂေဟေ,_  
_သာဓု တေ တံ န ရုစ္စတိ._  

</Paragraph>

</Division>
<Division number="21" book="ap1" e="ch" v="20" p="75">

<Paragraph number="880" type="verses" book="ap1">
_ဧဝါဟံ တတ္ထ ဝါရေမိ,_  
_သံကိလေသဂတံ မနံ;_  
_နာနာဓမ္မကထံ ကတွာ,_  
_ပါပါ စိတ္တံ နိဝါရယိံ’._  

</Paragraph>

</Division>
<Division number="22" book="ap1" e="ch" v="20" p="75">

<Paragraph number="881" type="verses" book="ap1">
_ဧဝံ မေ ဝိဟရန္တဿ,_  
_အပ္ပမာဒဝိဟာရိနော;_  
_တိံသဝဿသဟဿာနိ,_  
_ဝိပိနေ မေ အတိက္ကမုံ._  

</Paragraph>

</Division>
<Division number="23" book="ap1" e="ch" v="20" p="75">

<Paragraph number="882" type="verses" book="ap1">
_အပ္ပမာဒရတံ ဒိသွာ,_  
ဥတ္တမတ္ထံ ဂဝေသကံ;_  
_ပဒုမုတ္တရသမ္ဗုဒ္ဓေါ,_  
_အာဂစ္ဆိ မမ သန္တိကံ._  

</Paragraph>

</Division>
<Division number="24" book="ap1" e="ch" v="20" p="75">

<Paragraph number="883" type="verses" book="ap1">
_တိမ္ဗရူသကဝဏ္ဏာဘော,_  
_အပ္ပမေယျော အနူပမော;_  
_ရူပေနာသဒိသော ဗုဒ္ဓေါ,_  
_အာကာသေ စင်္ကမီ တဒါ._  

</Paragraph>

</Division>
<Division number="25" book="ap1" e="ch" v="20" p="76">

<Paragraph number="884" type="verses" book="ap1">
_သုဖုလ္လော သာလရာဇာဝ,_  
_ဝိဇ္ဇူဝဗ္ဘဃနန္တရေ;_  
_ဉာဏေနာသဒိသော ဗုဒ္ဓေါ,_  
_အာကာသေ စင်္ကမီ တဒါ._  

</Paragraph>

</Division>
<Division number="26" book="ap1" e="ch" v="20" p="76">

<Paragraph number="885" type="verses" book="ap1">
_သီဟရာဇာဝသမ္ဘီတော,_  
_ဂဇရာဇာဝ ဒပ္ပိတော;_  
_လာသိတော ဗျဂ္ဃရာဇာဝ,_  
_အာကာသေ စင်္ကမီ တဒါ._  

</Paragraph>

</Division>
<Division number="27" book="ap1" e="ch" v="20" p="76">

<Paragraph number="886" type="verses" book="ap1">
_သိင်္ဂီနိက္ခသဝဏ္ဏာဘော,_  
_ခဒိရင်္ဂါရသန္နိဘော;_  
_မဏိ ယထာ ဇောတိရသော,_  
_အာကာသေ စင်္ကမီ တဒါ._  

</Paragraph>

</Division>
<Division number="28" book="ap1" e="ch" v="20" p="76">

<Paragraph number="887" type="verses" book="ap1">
_ဝိသုဒ္ဓကေလာသနိဘော,_  
_ပုဏ္ဏမာယေဝ စန္ဒိမာ;_  
_မဇ္ဈနှိကေဝ သူရိယော,_  
_အာကာသေ စင်္ကမီ တဒါ._  

</Paragraph>

</Division>
<Division number="29" book="ap1" e="ch" v="20" p="76">

<Paragraph number="888" type="verses" book="ap1">
_ဒိသွာ နဘေ စင်္ကမန္တံ,_  
_ဧဝံ စိန္တေသဟံ တဒါ;_  
_‘ဒေဝေါ နု ခေါ အယံ သတ္တော,_  
ဥဒါဟု မနုဇော အယံ._  

</Paragraph>

</Division>
<Division number="30" book="ap1" e="ch" v="20" p="76">

<Paragraph number="889" type="verses" book="ap1">
_န မေ သုတော ဝါ ဒိဋ္ဌော ဝါ,_  
_မဟိယာ ဧဒိသော နရော;_  
_အပိ မန္တပဒံ အတ္ထိ,_  
_အယံ သတ္ထာ ဘဝိဿတိ’._  

</Paragraph>

</Division>
<Division number="31" book="ap1" e="ch" v="20" p="76">

<Paragraph number="890" type="verses" book="ap1">
_ဧဝါဟံ စိန္တယိတွာန,_  
_သကံ စိတ္တံ ပသာဒယိံ;_  
_နာနာပုပ္ဖဉ္စ ဂန္ဓဉ္စ,_  
_သန္နိပါတေသဟံ တဒါ._  

</Paragraph>

</Division>
<Division number="32" book="ap1" e="ch" v="20" p="76">

<Paragraph number="891" type="verses" book="ap1">
_ပုပ္ဖါသနံ ပညပေတွာ,_  
_သာဓုစိတ္တံ မနောရမံ;_  
_နရသာရထိနံ အဂ္ဂံ,_  
ဣဒံ ဝစနမဗြဝိံ._  

</Paragraph>

</Division>
<Division number="33" book="ap1" e="ch" v="20" p="76">

<Paragraph number="892" type="verses" book="ap1">
_‘ဣဒံ မေ အာသနံ ဝီရ,_  
_ပညတ္တံ တဝနုစ္ဆဝံ;_  
_ဟာသယန္တော မမံ စိတ္တံ,_  
_နိသီဒ ကုသုမာသနေ’._  

</Paragraph>

</Division>
<Division number="34" book="ap1" e="ch" v="20" p="76">

<Paragraph number="893" type="verses" book="ap1">
_နိသီဒိ တတ္ထ ဘဂဝါ,_  
_အသမ္ဘီတောဝ ကေသရီ;_  
_သတ္တရတ္တိန္ဒိဝံ ဗုဒ္ဓေါ,_  
_ပဝရေ ကုသုမာသနေ._  

</Paragraph>

</Division>
<Division number="35" book="ap1" e="ch" v="20" p="76">

<Paragraph number="894" type="verses" book="ap1">
_နမဿမာနော အဋ္ဌာသိံ,_  
_သတ္တရတ္တိန္ဒိဝံ အဟံ;_  
_ဝုဋ္ဌဟိတွာ သမာဓိမှာ,_  
_သတ္ထာ လောကေ အနုတ္တရော;_  
_မမ ကမ္မံ ပကိတ္တေန္တော,_  
ဣဒံ ဝစနမဗြဝိ._  

</Paragraph>

</Division>
<Division number="36" book="ap1" e="ch" v="20" p="76">

<Paragraph number="895" type="verses" book="ap1">
_‘ဘာဝေဟိ ဗုဒ္ဓါနုဿတိံ,_  
_ဘာဝနာနမနုတ္တရံ;_  
ဣမံ သတိံ ဘာဝယိတွာ,_  
_ပူရယိဿသိ မာနသံ._  

</Paragraph>

</Division>
<Division number="37" book="ap1" e="ch" v="20" p="76">

<Paragraph number="896" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿသိ;_  
_အသီတိက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿသိ;_  
_သဟဿက္ခတ္တုံ စက္ကဝတ္တီ,_  
_ရာဇာ ရဋ္ဌေ ဘဝိဿသိ._  

</Paragraph>

</Division>
<Division number="38" book="ap1" e="ch" v="20" p="77">

<Paragraph number="897" type="verses" book="ap1">
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ;_  
_အနုဘောဿသိ တံ သဗ္ဗံ,_  
_ဗုဒ္ဓါနုဿတိယာ ဖလံ._  

</Paragraph>

</Division>
<Division number="39" book="ap1" e="ch" v="20" p="77">

<Paragraph number="898" type="verses" book="ap1">
_ဘဝါဘဝေ သံသရန္တော,_  
_မဟာဘောဂံ လဘိဿသိ;_  
_ဘောဂေ တေ ဦနတာ နတ္ထိ,_  
_ဗုဒ္ဓါနုဿတိယာ ဖလံ._  

</Paragraph>

</Division>
<Division number="40" book="ap1" e="ch" v="20" p="77">

<Paragraph number="899" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="41" book="ap1" e="ch" v="20" p="77">

<Paragraph number="900" type="verses" book="ap1">
_အသီတိကောဋိံ ဆဍ္ဍေတွာ,_  
_ဒါသေ ကမ္မကရေ ဗဟူ;_  
_ဂေါတမဿ ဘဂဝတော,_  
_သာသနေ ပဗ္ဗဇိဿသိ._  

</Paragraph>

</Division>
<Division number="42" book="ap1" e="ch" v="20" p="77">

<Paragraph number="901" type="verses" book="ap1">
_အာရာဓယိတွာ သမ္ဗုဒ္ဓံ,_  
_ဂေါတမံ သကျပုင်္ဂဝံ;_  
_သုဘူတိ နာမ နာမေန,_  
_ဟေဿတိ သတ္ထု သာဝကော._  

</Paragraph>

</Division>
<Division number="43" book="ap1" e="ch" v="20" p="77">

<Paragraph number="902" type="verses" book="ap1">
_ဘိက္ခုသံဃေ နိသီဒိတွာ,_  
_ဒက္ခိဏေယျဂုဏမှိ တံ;_  
_တထာရဏဝိဟာရေ စ,_  
_ဒွီသု အဂ္ဂေ ဌပေဿတိ’._  

</Paragraph>

</Division>
<Division number="44" book="ap1" e="ch" v="20" p="77">

<Paragraph number="903" type="verses" book="ap1">
ဣဒံ ဝတွာန သမ္ဗုဒ္ဓေါ,_  
_ဇလဇုတ္တမနာမကော;_  
_နဘံ အဗ္ဘုဂ္ဂမီ ဝီရော,_  
_ဟံသရာဇာဝ အမ္ဗရေ._  

</Paragraph>

</Division>
<Division number="45" book="ap1" e="ch" v="20" p="77">

<Paragraph number="904" type="verses" book="ap1">
_သာသိတော လောကနာထေန,_  
_နမဿိတွာ တထာဂတံ;_  
_သဒါ ဘာဝေမိ မုဒိတော,_  
_ဗုဒ္ဓါနုဿတိမုတ္တမံ._  

</Paragraph>

</Division>
<Division number="46" book="ap1" e="ch" v="20" p="77">

<Paragraph number="905" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသံ အဂစ္ဆဟံ._  

</Paragraph>

</Division>
<Division number="47" book="ap1" e="ch" v="20" p="77">

<Paragraph number="906" type="verses" book="ap1">
_အသီတိက္ခတ္တုံ ဒေဝိန္ဒော,_  
_ဒေဝရဇ္ဇမကာရယိံ;_  
_သဟဿက္ခတ္တုံ ရာဇာ စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="48" book="ap1" e="ch" v="20" p="77">

<Paragraph number="907" type="verses" book="ap1">
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ;_  
_အနုဘောမိ သုသမ္ပတ္တိံ,_  
_ဗုဒ္ဓါနုဿတိယာ ဖလံ._  

</Paragraph>

</Division>
<Division number="49" book="ap1" e="ch" v="20" p="77">

<Paragraph number="908" type="verses" book="ap1">
_ဘဝါဘဝေ သံသရန္တော,_  
_မဟာဘောဂံ လဘာမဟံ;_  
_ဘောဂေ မေ ဦနတာ နတ္ထိ,_  
_ဗုဒ္ဓါနုဿတိယာ ဖလံ._  

</Paragraph>

</Division>
<Division number="50" book="ap1" e="ch" v="20" p="77">

<Paragraph number="909" type="verses" book="ap1">
_သတသဟဿိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓါနုဿတိယာ ဖလံ._  

</Paragraph>

</Division>
<Division number="51" book="ap1" e="ch" v="20" p="78">

<Paragraph number="910" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="911" book="ap1">
ဣတ္ထံ သုဒံ အာယသ္မာ သုဘူတိ ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="912" type="center" book="ap1">
သုဘူတိတ္ထေရဿာပဒါနံ ပဌမံ.
</Paragraph>