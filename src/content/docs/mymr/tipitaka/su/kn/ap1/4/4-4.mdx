---
title: 4.4 ကာဠုဒါယိတ္ထေရအပဒါန
tableOfContents: false
sidebar:
  order: 4
type: tipitaka
basket: su
book: ap1
review:
  current: review
  updated: '2025-10-20T21:21:04.301811'
  updated_by: ''
  notes: ''
  history:
  - state: review
    date: '2025-10-20T21:21:04.301811'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="48" book="ap1" e="ch" v="20" p="95">

<Paragraph number="1126" type="verses" book="ap1">
_“ပဒုမုတ္တရဗုဒ္ဓဿ,_  
_လောကဇေဋ္ဌဿ တာဒိနော;_  
_အဒ္ဓါနံ ပဋိပန္နဿ,_  
_စရတော စာရိကံ တဒါ._  

</Paragraph>

</Division>
<Division number="49" book="ap1" e="ch" v="20" p="95">

<Paragraph number="1127" type="verses" book="ap1">
_သုဖုလ္လံ ပဒုမံ ဂယှ,_  
ဥပ္ပလံ မလ္လိကဉ္စဟံ;_  
_ပရမန္နံ ဂဟေတွာန,_  
_အဒါသိံ သတ္ထုနော အဟံ._  

</Paragraph>

</Division>
<Division number="50" book="ap1" e="ch" v="20" p="95">

<Paragraph number="1128" type="verses" book="ap1">
_ပရိဘုဉ္ဇိ မဟာဝီရော,_  
_ပရမန္နံ သုဘောဇနံ;_  
_တဉ္စ ပုပ္ဖံ ဂဟေတွာန,_  
_ဇနဿ သမ္ပဒဿယိ._  

</Paragraph>

</Division>
<Division number="51" book="ap1" e="ch" v="20" p="95">

<Paragraph number="1129" type="verses" book="ap1">
ဣဋ္ဌံ ကန္တံ ပိယံ လောကေ,_  
_ဇလဇံ ပုပ္ဖမုတ္တမံ;_  
_သုဒုက္ကရံ ကတံ တေန,_  
_ယော မေ ပုပ္ဖံ အဒါသိဒံ._  

</Paragraph>

</Division>
<Division number="52" book="ap1" e="ch" v="20" p="95">

<Paragraph number="1130" type="verses" book="ap1">
_ယော ပုပ္ဖမဘိရောပေသိ,_  
_ပရမန္နဉ္စဒါသိ မေ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="53" book="ap1" e="ch" v="20" p="95">

<Paragraph number="1131" type="verses" book="ap1">
_‘ဒသ အဋ္ဌ စက္ခတ္တုံ သော,_  
_ဒေဝရဇ္ဇံ ကရိဿတိ;_  
ဥပ္ပလံ ပဒုမဉ္စာပိ,_  
_မလ္လိကဉ္စ တဒုတ္တရိ._  

</Paragraph>

</Division>
<Division number="54" book="ap1" e="ch" v="20" p="95">

<Paragraph number="1132" type="verses" book="ap1">
_အဿ ပုညဝိပါကေန,_  
_ဒိဗ္ဗဂန္ဓသမာယုတံ;_  
_အာကာသေ ဆဒနံ ကတွာ,_  
_ဓာရယိဿတိ တာဝဒေ._  

</Paragraph>

</Division>
<Division number="55" book="ap1" e="ch" v="20" p="95">

<Paragraph number="1133" type="verses" book="ap1">
_ပဉ္စဝီသတိက္ခတ္တုဉ္စ,_  
_စက္ကဝတ္တီ ဘဝိဿတိ;_  
_ပထဗျာ ရဇ္ဇံ ပဉ္စသတံ,_  
_ဝသုဓံ အာဝသိဿတိ._  

</Paragraph>

</Division>
<Division number="56" book="ap1" e="ch" v="20" p="95">

<Paragraph number="1134" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="57" book="ap1" e="ch" v="20" p="96">

<Paragraph number="1135" type="verses" book="ap1">
_သကကမ္မာဘိရဒ္ဓေါ သော,_  
_သုက္ကမူလေန စောဒိတော;_  
_သကျာနံ နန္ဒိဇနနော,_  
_ဉာတိဗန္ဓု ဘဝိဿတိ._  

</Paragraph>

</Division>
<Division number="58" book="ap1" e="ch" v="20" p="96">

<Paragraph number="1136" type="verses" book="ap1">
_သော ပစ္ဆာ ပဗ္ဗဇိတွာန,_  
_သုက္ကမူလေန စောဒိတော;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="59" book="ap1" e="ch" v="20" p="96">

<Paragraph number="1137" type="verses" book="ap1">
_ပဋိသမ္ဘိဒမနုပ္ပတ္တံ,_  
_ကတကိစ္စမနာသဝံ;_  
_ဂေါတမော လောကဗန္ဓု တံ,_  
_ဧတဒဂ္ဂေ ဌပေဿတိ._  

</Paragraph>

</Division>
<Division number="60" book="ap1" e="ch" v="20" p="96">

<Paragraph number="1138" book="ap1">
_ပဓာနပဟိတတ္တော သော,_  
ဥပသန္တော နိရူပဓိ;_  
ဥဒါယီ နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="61" book="ap1" e="ch" v="20" p="96">

<Paragraph number="1139" type="verses" book="ap1">
_ရာဂေါ ဒေါသော စ မောဟော စ,_  
_မာနော မက္ခော စ ဓံသိတော;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="62" book="ap1" e="ch" v="20" p="96">

<Paragraph number="1140" type="verses" book="ap1">
_တောသယိဉ္စာပိ သမ္ဗုဒ္ဓံ,_  
_အာတာပီ နိပကော အဟံ;_  
_ပသာဒိတော စ သမ္ဗုဒ္ဓေါ,_  
_ဧတဒဂ္ဂေ ဌပေသိ မံ._  

</Paragraph>

</Division>
<Division number="63" book="ap1" e="ch" v="20" p="96">

<Paragraph number="1141" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1142" book="ap1">
ဣတ္ထံ သုဒံ အာယသ္မာ ကာဠုဒါယီ ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1143" type="center" book="ap1">
ကာဠုဒါယိတ္ထေရဿာပဒါနံ စတုတ္ထံ.
</Paragraph>