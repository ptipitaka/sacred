---
title: "54.5 ကုမာရကဿပတ္ထေရအပဒါန"
tableOfContents: false
sidebar:
  order: 6
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="150" book="ap1">

<Paragraph number="7105" type="verses" book="ap1">
_“ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော;_  
_သဗ္ဗလောကဟိတော ဝီရော,_  
_ပဒုမုတ္တရနာမကော._  

</Paragraph>

</Division>
<Division number="151" book="ap1">

<Paragraph number="7106" type="verses" book="ap1">
_တဒါဟံ ဗြာဟ္မဏော ဟုတွာ,_  
_ဝိဿုတော ဝေဒပါရဂူ;_  
_ဒိဝါဝိဟာရံ ဝိစရံ,_  
_အဒ္ဒသံ လောကနာယကံ._  

</Paragraph>

</Division>
<Division number="152" book="ap1">

<Paragraph number="7107" type="verses" book="ap1">
_စတုသစ္စံ ပကာသေန္တံ,_  
_ဗောဓယန္တံ သဒေဝကံ;_  
_ဝိစိတ္တကထိကာနဂ္ဂံ,_  
_ဝဏ္ဏယန္တံ မဟာဇနေ._  

</Paragraph>

</Division>
<Division number="153" book="ap1">

<Paragraph number="7108" type="verses" book="ap1">
_တဒါ မုဒိတစိတ္တောဟံ,_  
_နိမန္တေတွာ တထာဂတံ;_  
_နာနာရတ္တေဟိ ဝတ္ထေဟိ,_  
_အလင်္ကရိတွာန မဏ္ဍပံ._  

</Paragraph>

</Division>
<Division number="154" book="ap1">

<Paragraph number="7109" type="verses" book="ap1">
_နာနာရတနပဇ္ဇောတံ,_  
_သသံဃံ ဘောဇယိံ တဟိံ;_  
_ဘောဇယိတွာန သတ္တာဟံ,_  
_နာနဂ္ဂရသဘောဇနံ._  

</Paragraph>

</Division>
<Division number="155" book="ap1">

<Paragraph number="7110" type="verses" book="ap1">
_နာနာစိတ္တေဟိ ပုပ္ဖေဟိ,_  
_ပူဇယိတွာ သသာဝကံ;_  
_နိပစ္စ ပါဒမူလမှိ,_  
_တံ ဌာနံ ပတ္ထယိံ အဟံ._  

</Paragraph>

</Division>
<Division number="156" book="ap1">

<Paragraph number="7111" type="verses" book="ap1">
_တဒါ မုနိဝရော အာဟ,_  
_ကရုဏေကရသာသယော;_  
_‘ပဿထေတံ ဒိဇဝရံ,_  
_ပဒုမာနနလောစနံ._  

</Paragraph>

</Division>
<Division number="157" book="ap1">

<Paragraph number="7112" type="verses" book="ap1">
_ပီတိပါမောဇ္ဇဗဟုလံ,_  
_သမုဂ္ဂတတနူရုဟံ;_  
_ဟာသမှိတဝိသာလက္ခံ,_  
_မမ သာသနလာလသံ._  

</Paragraph>

</Division>
<Division number="158" book="ap1">

<Paragraph number="7113" type="verses" book="ap1">
_ပတိတံ ပါဒမူလေ မေ,_  
_ဧကာဝတ္ထသုမာနသံ;_  
_ဧသ ပတ္ထေတိ တံ ဌာနံ,_  
_ဝိစိတ္တကထိကတ္တနံ._  

</Paragraph>

</Division>
<Division number="159" book="ap1">

<Paragraph number="7114" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="160" book="ap1">

<Paragraph number="7115" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ကုမာရကဿပေါ နာမ,_  
_ဟေဿတိ သတ္ထု သာဝကော._  

</Paragraph>

</Division>
<Division number="161" book="ap1">

<Paragraph number="7116" type="verses" book="ap1">
_ဝိစိတ္တပုပ္ဖဒုဿာနံ,_  
_ရတနာနဉ္စ ဝါဟသာ;_  
_ဝိစိတ္တကထိကာနံ သော,_  
_အဂ္ဂတံ ပါပုဏိဿတိ’._  

</Paragraph>

</Division>
<Division number="162" book="ap1">

<Paragraph number="7117" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="163" book="ap1">

<Paragraph number="7118" type="verses" book="ap1">
_ပရိဗ္ဘမံ ဘဝါဘဝေ,_  
_ရင်္ဂမဇ္ဈေ ယထာ နဋော;_  
_သာခမိဂတြဇော ဟုတွာ,_  
_မိဂိယာ ကုစ္ဆိမောက္ကမိံ._  

</Paragraph>

</Division>
<Division number="164" book="ap1">

<Paragraph number="7119" type="verses" book="ap1">
_တဒါ မယိ ကုစ္ဆိဂတေ,_  
_ဝဇ္ဈဝါရော ဥပဋ္ဌိတော;_  
_သာခေန စတ္တာ မေ မာတာ,_  
_နိဂြေါဓံ သရဏံ ဂတာ._  

</Paragraph>

</Division>
<Division number="165" book="ap1">

<Paragraph number="7120" type="verses" book="ap1">
_တေန သာ မိဂရာဇေန,_  
_မရဏာ ပရိမောစိတာ;_  
_ပရိစ္စဇိတွာ သပါဏံ,_  
_မမေဝံ ဩဝဒီ တဒါ._  

</Paragraph>

</Division>
<Division number="166" book="ap1">

<Paragraph number="7121" type="verses" book="ap1">
_‘နိဂြေါဓမေဝ သေဝေယျ,_  
_န သာခမုပသံဝသေ;_  
_နိဂြေါဓသ္မိံ မတံ သေယျော,_  
_ယဉ္စေ သာခမှိ ဇီဝိတံ’._  

</Paragraph>

</Division>
<Division number="167" book="ap1">

<Paragraph number="7122" type="verses" book="ap1">
_တေနာနုသိဋ္ဌာ မိဂယူထပေန,_  
_အဟဉ္စ မာတာ စ တထေတရေ စ;_  
_အာဂမ္မ ရမ္မံ တုသိတာဓိဝါသံ,_  
_ဂတာ ပဝါသံ သဃရံ ယထေဝ._  

</Paragraph>

</Division>
<Division number="168" book="ap1">

<Paragraph number="7123" type="verses" book="ap1">
_ပုနော ကဿပဝီရဿ,_  
_အတ္ထမေန္တမှိ သာသနေ;_  
_အာရုယှ သေလသိခရံ,_  
_ယုဉ္ဇိတွာ ဇိနသာသနံ._  

</Paragraph>

</Division>
<Division number="169" book="ap1">

<Paragraph number="7124" type="verses" book="ap1">
ဣဒါနာဟံ ရာဇဂဟေ,_  
_ဇာတော သေဋ္ဌိကုလေ အဟုံ;_  
_အာပန္နသတ္တာ မေ မာတာ,_  
_ပဗ္ဗဇိ အနဂါရိယံ._  

</Paragraph>

</Division>
<Division number="170" book="ap1">

<Paragraph number="7125" type="verses" book="ap1">
_သဂဗ္ဘံ တံ ဝိဒိတွာန,_  
_ဒေဝဒတ္တမုပါနယုံ;_  
_သော အဝေါစ ‘ဝိနာသေထ,_  
_ပါပိကံ ဘိက္ခုနိံ ဣမံ’._  

</Paragraph>

</Division>
<Division number="171" book="ap1">

<Paragraph number="7126" type="verses" book="ap1">
ဣဒါနိပိ မုနိန္ဒေန,_  
_ဇိနေန အနုကမ္ပိတာ;_  
_သုခိနီ အဇနီ မယှံ,_  
_မာတာ ဘိက္ခုနုပဿယေ._  

</Paragraph>

</Division>
<Division number="172" book="ap1">

<Paragraph number="7127" type="verses" book="ap1">
_တံ ဝိဒိတွာ မဟီပါလော,_  
_ကောသလော မံ အပေါသယိ;_  
_ကုမာရပရိဟာရေန,_  
_နာမေနာဟဉ္စ ကဿပေါ._  

</Paragraph>

</Division>
<Division number="173" book="ap1">

<Paragraph number="7128" type="verses" book="ap1">
_မဟာကဿပမာဂမ္မ,_  
_အဟံ ကုမာရကဿပေါ;_  
_ဝမ္မိကသဒိသံ ကာယံ,_  
_သုတွာ ဗုဒ္ဓေန ဒေသိတံ._  

</Paragraph>

</Division>
<Division number="174" book="ap1">

<Paragraph number="7129" type="verses" book="ap1">
_တတော စိတ္တံ ဝိမုစ္စိ မေ,_  
_အနုပါဒါယ သဗ္ဗသော;_  
_ပါယာသိံ ဒမယိတွာဟံ,_  
_ဧတဒဂ္ဂမပါပုဏိံ._  

</Paragraph>

</Division>
<Division number="175" book="ap1">

<Paragraph number="7130" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="176" book="ap1">

<Paragraph number="7131" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="177" book="ap1">

<Paragraph number="7132" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7133" book="ap1">
ဣတ္ထံ သုဒံ အာယသ္မာ ကုမာရကဿပေါ ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7134" type="center" book="ap1">
ကုမာရကဿပတ္ထေရဿာပဒါနံ ပဉ္စမံ.

  
စတုဝီသတိမံ ဘာဏဝါရံ.
</Paragraph>