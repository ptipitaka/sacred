---
title: 33.10 သပရိဝါရဆတ္တဒါယကတ္ထေရအပဒါန
tableOfContents: false
sidebar:
  order: 10
type: tipitaka
basket: su
book: ap1
review:
  current: review
  updated: '2025-10-27T21:48:38.833245'
  updated_by: ''
  notes: ''
  history:
  - state: review
    date: '2025-10-27T21:48:38.833245'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="82" book="ap1" e="ch" v="20" p="302">

<Paragraph number="3686" type="verses" book="ap1">
_“ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_အာကာသေ ဇလဝုဋ္ဌီဝ,_  
_ဝဿတေ ဓမ္မဝုဋ္ဌိယာ._  

</Paragraph>

</Division>
<Division number="83" book="ap1" e="ch" v="20" p="302">

<Paragraph number="3687" type="verses" book="ap1">
_တမဒ္ဒသာသိံ သမ္ဗုဒ္ဓံ,_  
_ဒေသေန္တံ အမတံ ပဒံ;_  
_သကံ စိတ္တံ ပသာဒေတွာ,_  
_အဂမာသိံ သကံ ဃရံ._  

</Paragraph>

</Division>
<Division number="84" book="ap1" e="ch" v="20" p="302">

<Paragraph number="3688" type="verses" book="ap1">
_ဆတ္တံ အလင်္ကတံ ဂယှ,_  
ဥပဂစ္ဆိံ နရုတ္တမံ;_  
_ဟဋ္ဌော ဟဋ္ဌေန စိတ္တေန,_  
_အာကာသေ ဥက္ခိပိံ အဟံ._  

</Paragraph>

</Division>
<Division number="85" book="ap1" e="ch" v="20" p="303">

<Paragraph number="3689" type="verses" book="ap1">
_သုသင်္ဂဟိတယာနံဝ,_  
_ဒန္တောဝ သာဝကုတ္တမော;_  
ဥပဂန္တွာန သမ္ဗုဒ္ဓံ,_  
_မတ္ထကေ သမ္ပတိဋ္ဌဟိ._  

</Paragraph>

</Division>
<Division number="86" book="ap1" e="ch" v="20" p="303">

<Paragraph number="3690" type="verses" book="ap1">
_အနုကမ္ပကော ကာရုဏိကော,_  
_ဗုဒ္ဓေါ လောကဂ္ဂနာယကော;_  
_ဘိက္ခုသံဃေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="87" book="ap1" e="ch" v="20" p="303">

<Paragraph number="3691" type="verses" book="ap1">
_‘ယေန ဆတ္တမိဒံ ဒိန္နံ,_  
_အလင်္ကတံ မနောရမံ;_  
_တေန စိတ္တပ္ပသာဒေန,_  
_ဒုဂ္ဂတိံ သော န ဂစ္ဆတိ._  

</Paragraph>

</Division>
<Division number="88" book="ap1" e="ch" v="20" p="303">

<Paragraph number="3692" type="verses" book="ap1">
_သတ္တက္ခတ္တုဉ္စ ဒေဝေသု,_  
_ဒေဝရဇ္ဇံ ကရိဿတိ;_  
_ဗာတ္တိံသက္ခတ္တုဉ္စ ရာဇာ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="89" book="ap1" e="ch" v="20" p="303">

<Paragraph number="3693" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="90" book="ap1" e="ch" v="20" p="303">

<Paragraph number="3694" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ’._  

</Paragraph>

</Division>
<Division number="91" book="ap1" e="ch" v="20" p="303">

<Paragraph number="3695" type="verses" book="ap1">
_ဗုဒ္ဓဿ ဂိရမညာယ,_  
_ဝါစာသဘိမုဒီရိတံ;_  
_ပသန္နစိတ္တော သုမနော,_  
_ဘိယျော ဟာသံ ဇနေသဟံ._  

</Paragraph>

</Division>
<Division number="92" book="ap1" e="ch" v="20" p="303">

<Paragraph number="3696" type="verses" book="ap1">
_ဇဟိတွာ မာနုသံ ယောနိံ,_  
_ဒိဗ္ဗံ ယောနိံ သမဇ္ဈဂံ;_  
_ဝိမာနမုတ္တမံ မယှံ,_  
_အဗ္ဘုဂ္ဂတံ မနောရမံ._  

</Paragraph>

</Division>
<Division number="93" book="ap1" e="ch" v="20" p="303">

<Paragraph number="3697" type="verses" book="ap1">
_ဝိမာနာ နိက္ခမန္တဿ,_  
_သေတစ္ဆတ္တံ ဓရီယတိ;_  
_တဒါ သညံ ပဋိလဘိံ,_  
_ပုဗ္ဗကမ္မဿိဒံ ဖလံ._  

</Paragraph>

</Division>
<Division number="94" book="ap1" e="ch" v="20" p="303">

<Paragraph number="3698" type="verses" book="ap1">
_ဒေဝလောကာ စဝိတွာန,_  
_မနုဿတ္တဉ္စ အာဂမိံ;_  
_ဆတ္တိံသက္ခတ္တုံ စက္ကဝတ္တီ,_  
_သတ္တကပ္ပသတမှိတော._  

</Paragraph>

</Division>
<Division number="95" book="ap1" e="ch" v="20" p="303">

<Paragraph number="3699" type="verses" book="ap1">
_တမှာ ကာယာ စဝိတွာန,_  
_အာဂစ္ဆိံ တိဒသံ ပုရံ;_  
_သံသရိတွာနုပုဗ္ဗေန,_  
_မာနုသံ ပုနရာဂမိံ._  

</Paragraph>

</Division>
<Division number="96" book="ap1" e="ch" v="20" p="303">

<Paragraph number="3700" type="verses" book="ap1">
_ဩက္ကန္တံ မာတုကုစ္ဆိံ မံ,_  
_သေတစ္ဆတ္တံ အဓာရယုံ;_  
_ဇာတိယာ သတ္တဝဿောဟံ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="97" book="ap1" e="ch" v="20" p="303">

<Paragraph number="3701" type="verses" book="ap1">
_သုနန္ဒော နာမ နာမေန,_  
_ဗြာဟ္မဏော မန္တပါရဂူ;_  
_ဖလိကံ ဆတ္တမာဒါယ,_  
_သာဝကဂ္ဂဿ သော တဒါ._  

</Paragraph>

</Division>
<Division number="98" book="ap1" e="ch" v="20" p="304">

<Paragraph number="3702" type="verses" book="ap1">
_အနုမောဒိ မဟာဝီရော,_  
_သာရိပုတ္တော မဟာကထီ;_  
_သုတွာနုမောဒနံ တဿ,_  
_ပုဗ္ဗကမ္မမနုဿရိံ._  

</Paragraph>

</Division>
<Division number="99" book="ap1" e="ch" v="20" p="304">

<Paragraph number="3703" type="verses" book="ap1">
_အဉ္ဇလိံ ပဂ္ဂဟေတွာန,_  
_သကံ စိတ္တံ ပသာဒယိံ;_  
_သရိတွာ ပုရိမံ ကမ္မံ,_  
_အရဟတ္တမပါပုဏိံ._  

</Paragraph>

</Division>
<Division number="100" book="ap1" e="ch" v="20" p="304">

<Paragraph number="3704" book="ap1">
ဥဋ္ဌာယ အာသနာ တမှာ,_  
_သိရေ ကတွာန အဉ္ဇလိံ;_  
_သမ္ဗုဒ္ဓံ အဘိဝါဒေတွာ,_  
ဣမံ ဝါစံ ဥဒီရယိံ._  

</Paragraph>

</Division>
<Division number="101" book="ap1" e="ch" v="20" p="304">

<Paragraph number="3705" type="verses" book="ap1">
_သတသဟဿိတော ကပ္ပေ,_  
_ဗုဒ္ဓေါ လောကေ အနုတ္တရော;_  
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော._  

</Paragraph>

</Division>
<Division number="102" book="ap1" e="ch" v="20" p="304">

<Paragraph number="3706" type="verses" book="ap1">
_တဿ ဆတ္တံ မယာ ဒိန္နံ,_  
_ဝိစိတ္တံ သမလင်္ကတံ;_  
ဥဘော ဟတ္ထေဟိ ပဂ္ဂဏှိ,_  
_သယမ္ဘူ အဂ္ဂပုဂ္ဂလော._  

</Paragraph>

</Division>
<Division number="103" book="ap1" e="ch" v="20" p="304">

<Paragraph number="3707" type="verses" book="ap1">
_အဟော ဗုဒ္ဓါ အဟော ဓမ္မာ,_  
_အဟော နော သတ္ထုသမ္ပဒါ;_  
_ဧကစ္ဆတ္တဿ ဒါနေန,_  
_ဒုဂ္ဂတိံ နုပပဇ္ဇဟံ._  

</Paragraph>

</Division>
<Division number="104" book="ap1" e="ch" v="20" p="304">

<Paragraph number="3708" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="105" book="ap1" e="ch" v="20" p="304">

<Paragraph number="3709" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (2925)_  

</Paragraph>

<Paragraph number="3710" book="ap1">
ဣတ္ထံ သုဒံ အာယသ္မာ သပရိဝါရဆတ္တဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3711" type="center" book="ap1">
သပရိဝါရဆတ္တဒါယကတ္ထေရဿာပဒါနံ ဒသမံ.



</Paragraph>

<Paragraph number="3712" type="center" book="ap1">
ဥမာပုပ္ဖိယဝဂ္ဂေါ တေတ္တိံသတိမော.



</Paragraph>

<Paragraph number="3713" type="center" book="ap1">
တဿုဒ္ဒါနံ


</Paragraph>

<Paragraph number="3714" type="verses" book="ap1">
ဥမာပုပ္ဖဉ္စ ပုလိနံ,_  
_ဟာသော ယညော နိမိတ္တကော;_  
_သံသာဝကော နိဂ္ဂုဏ္ဍီ စ,_  
_သုမနံ ပုပ္ဖဆတ္တကော;_  
_သပရိဝါရဆတ္တော စ,_  
_ဂါထာ သတ္တသတုတ္တရာတိ._
</Paragraph>