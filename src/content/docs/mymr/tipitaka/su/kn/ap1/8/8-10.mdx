---
title: "8.10 တိပဒုမိယတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="48" book="ap1">

<Paragraph number="1654" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_ဒန္တော ဒန္တပရိဝုတော,_  
_နဂရာ နိက္ခမီ တဒါ._  

</Paragraph>

</Division>
<Division number="49" book="ap1">

<Paragraph number="1655" type="verses" book="ap1">
_နဂရေ ဟံသဝတိယံ,_  
_အဟောသိံ မာလိကော တဒါ;_  
_ယံ တတ္ထ ဥတ္တမံ တီဏိ,_  
_ပဒ္မပုပ္ဖါနိ အဂ္ဂဟိံ._  

</Paragraph>

</Division>
<Division number="50" book="ap1">

<Paragraph number="1656" type="verses" book="ap1">
_‘အဒ္ဒသံ ဝိရဇံ ဗုဒ္ဓံ,_  
_ပဋိမဂ္ဂန္တရာပဏေ;_  
_သဟ ဒိသွာန သမ္ဗုဒ္ဓံ,_  
_ဧဝံ စိန္တေသဟံ တဒါ._  

</Paragraph>

</Division>
<Division number="51" book="ap1">

<Paragraph number="1657" type="verses" book="ap1">
_ကိံ မေ ဣမေဟိ ပုပ္ဖေဟိ,_  
_ရညော ဥပနိတေဟိ မေ;_  
_ဂါမံ ဝါ ဂါမခေတ္တံ ဝါ,_  
_သဟဿံ ဝါ လဘေယျဟံ._  

</Paragraph>

</Division>
<Division number="52" book="ap1">

<Paragraph number="1658" type="verses" book="ap1">
_အဒန္တဒမနံ ဝီရံ,_  
_သဗ္ဗသတ္တသုခါဝဟံ;_  
_လောကနာထံ ပူဇယိတွာ,_  
_လစ္ဆာမိ အမတံ ဓနံ’._  

</Paragraph>

</Division>
<Division number="53" book="ap1">

<Paragraph number="1659" type="verses" book="ap1">
_ဧဝါဟံ စိန္တယိတွာန,_  
_သကံ စိတ္တံ ပသာဒယိံ;_  
_တီဏိ လောဟိတကေ ဂယှ,_  
_အာကာသေ ဥက္ခိပိံ တဒါ._  

</Paragraph>

</Division>
<Division number="54" book="ap1">

<Paragraph number="1660" type="verses" book="ap1">
_မယာ ဥက္ခိတ္တမတ္တမှိ,_  
_အာကာသေ ပတ္ထရိံသု တေ;_  
_ဓာရိံသု မတ္ထကေ တတ္ထ,_  
ဥဒ္ဓံဝဏ္ဋာ အဓောမုခါ._  

</Paragraph>

</Division>
<Division number="55" book="ap1">

<Paragraph number="1661" type="verses" book="ap1">
_ယေ ကေစိ မနုဇာ ဒိသွာ,_  
ဥက္ကုဋ္ဌိံ သမ္ပဝတ္တယုံ;_  
_ဒေဝတာ အန္တလိက္ခမှိ,_  
_သာဓုကာရံ ပဝတ္တယုံ._  

</Paragraph>

</Division>
<Division number="56" book="ap1">

<Paragraph number="1662" type="verses" book="ap1">
_အစ္ဆေရံ လောကေ ဥပ္ပန္နံ,_  
_ဗုဒ္ဓသေဋ္ဌဿ ဝါဟသာ;_  
_သဗ္ဗေ ဓမ္မံ သုဏိဿာမ,_  
_ပုပ္ဖါနံ ဝါဟသာ မယံ._  

</Paragraph>

</Division>
<Division number="57" book="ap1">

<Paragraph number="1663" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_ဝီထိယဉှိ ဌိတော သန္တော,_  
ဣမာ ဂါထာ အဘာသထ._  

</Paragraph>

</Division>
<Division number="58" book="ap1">

<Paragraph number="1664" type="verses" book="ap1">
_‘ယော သော ဗုဒ္ဓံ အပူဇေသိ,_  
_ရတ္တပဒ္မေဟိ မာဏဝေါ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="59" book="ap1">

<Paragraph number="1665" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿတိ;_  
_တိံသကပ္ပါနိ ဒေဝိန္ဒော,_  
_ဒေဝရဇ္ဇံ ကရိဿတိ._  

</Paragraph>

</Division>
<Division number="60" book="ap1">

<Paragraph number="1666" type="verses" book="ap1">
_မဟာဝိတ္ထာရိကံ နာမ,_  
_ဗျမှံ ဟေဿတိ တာဝဒေ;_  
_တိယောဇနသတုဗ္ဗိဒ္ဓံ,_  
_ဒိယဍ္ဎသတဝိတ္ထတံ._  

</Paragraph>

</Division>
<Division number="61" book="ap1">

<Paragraph number="1667" type="verses" book="ap1">
_စတ္တာရိသတသဟဿာနိ,_  
_နိယျူဟာ စ သုမာပိတာ;_  
_ကူဋာဂါရဝရူပေတာ,_  
_မဟာသယနမဏ္ဍိတာ._  

</Paragraph>

</Division>
<Division number="62" book="ap1">

<Paragraph number="1668" type="verses" book="ap1">
_ကောဋိသတသဟဿိယော,_  
_ပရိဝါရေဿန္တိ အစ္ဆရာ;_  
_ကုသလာ နစ္စဂီတဿ,_  
_ဝါဒိတေပိ ပဒက္ခိဏာ._  

</Paragraph>

</Division>
<Division number="63" book="ap1">

<Paragraph number="1669" type="verses" book="ap1">
_ဧတာဒိသေ ဗျမှဝရေ,_  
_နာရီဂဏသမာကုလေ;_  
_ဝဿိဿတိ ပုပ္ဖဝဿော,_  
_ဒိဗ္ဗော လောဟိတကော သဒါ._  

</Paragraph>

</Division>
<Division number="64" book="ap1">

<Paragraph number="1670" type="verses" book="ap1">
_ဘိတ္တိခီလေ နာဂဒန္တေ,_  
_ဒွါရဗာဟာယ တောရဏေ;_  
_စက္ကမတ္တာ လောဟိတကာ,_  
_ဩလမ္ဗိဿန္တိ တာဝဒေ._  

</Paragraph>

</Division>
<Division number="65" book="ap1">

<Paragraph number="1671" type="verses" book="ap1">
_ပတ္တေန ပတ္တသဉ္ဆန္နေ,_  
_အန္တောဗျမှဝရေ ဣမံ;_  
_အတ္ထရိတွာ ပါရုပိတွာ,_  
_တုဝဋ္ဋိဿန္တိ တာဝဒေ._  

</Paragraph>

</Division>
<Division number="66" book="ap1">

<Paragraph number="1672" type="verses" book="ap1">
_ဘဝနံ ပရိဝါရေတွာ,_  
_သမန္တာ သတယောဇနေ;_  
_တေပိ ပဒ္မါ လောဟိတကာ,_  
_ဒိဗ္ဗဂန္ဓံ ပဝါယရေ._  

</Paragraph>

</Division>
<Division number="67" book="ap1">

<Paragraph number="1673" type="verses" book="ap1">
_ပဉ္စသတ္တတိက္ခတ္တုဉ္စ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="68" book="ap1">

<Paragraph number="1674" type="verses" book="ap1">
_သမ္ပတ္တိယော ဒုဝေ ဘုတွာ,_  
_အနီတိ အနုပဒ္ဒဝေါ;_  
_သမ္ပတ္တေ ပရိယောသာနေ,_  
_နိဗ္ဗာနံ ပါပုဏိဿတိ’._  

</Paragraph>

</Division>
<Division number="69" book="ap1">

<Paragraph number="1675" type="verses" book="ap1">
_သုဒိဋ္ဌော ဝတ မေ ဗုဒ္ဓေါ,_  
_ဝါဏိဇ္ဇံ သုပယောဇိတံ;_  
_ပဒ္မါနိ တီဏိ ပူဇေတွာ,_  
_အနုဘောသိံ တိသမ္ပဒါ._  

</Paragraph>

</Division>
<Division number="70" book="ap1">

<Paragraph number="1676" type="verses" book="ap1">
_အဇ္ဇ မေ ဓမ္မပ္ပတ္တဿ,_  
_ဝိပ္ပမုတ္တဿ သဗ္ဗသော;_  
_သုပုပ္ဖိတံ လောဟိတကံ,_  
_ဓာရယိဿတိ မတ္ထကေ._  

</Paragraph>

</Division>
<Division number="71" book="ap1">

<Paragraph number="1677" type="verses" book="ap1">
_မမ ကမ္မံ ကထေန္တဿ,_  
_ပဒုမုတ္တရသတ္ထုနော;_  
_သတပါဏသဟဿာနံ,_  
_ဓမ္မာဘိသမယော အဟု._  

</Paragraph>

</Division>
<Division number="72" book="ap1">

<Paragraph number="1678" type="verses" book="ap1">
_သတသဟဿိတော ကပ္ပေ,_  
_ယံ ဗုဒ္ဓမဘိပူဇယိံ;_  
_ဒုဂ္ဂတိံ နာဘိဇာနာမိ,_  
_တိပဒုမာနိဒံ ဖလံ._  

</Paragraph>

</Division>
<Division number="73" book="ap1">

<Paragraph number="1679" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="74" book="ap1">

<Paragraph number="1680" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (1486)_  

</Paragraph>

<Paragraph number="1681" book="ap1">
ဣတ္ထံ သုဒံ အာယသ္မာ တိပဒုမိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1682" type="center" book="ap1">
တိပဒုမိယတ္ထေရဿာပဒါနံ ဒသမံ.



</Paragraph>

<Paragraph number="1683" type="center" book="ap1">
နာဂသမာလဝဂ္ဂေါ အဋ္ဌမော.



</Paragraph>

<Paragraph number="1684" type="center" book="ap1">
တဿုဒ္ဒါနံ


</Paragraph>

<Paragraph number="1685" type="verses" book="ap1">
_နာဂသမာလော ပဒသညီ,_  
_သညကာလုဝဒါယကော;_  
_ဧကသညီ တိဏသန္ထာရော,_  
_သူစိပါဋလိပုပ္ဖိယော;_  
_ဌိတဉ္ဇလီ တိပဒုမီ,_  
_ဂါထာယော ပဉ္စသတ္တတိ._
</Paragraph>