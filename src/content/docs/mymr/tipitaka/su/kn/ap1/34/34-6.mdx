---
title: 34.6 ပဘင်္ကရတ္ထေရအပဒါန
tableOfContents: false
sidebar:
  order: 6
type: tipitaka
basket: su
book: ap1
review:
  current: review
  updated: '2025-10-23T09:13:32.045820'
  updated_by: ''
  notes: ''
  history:
  - state: review
    date: '2025-10-23T09:13:32.045820'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="53" book="ap1" e="ch" v="20" p="309">

<Paragraph number="3777" type="verses" book="ap1">
_“ပဒုမုတ္တရဘဂဝတော,_  
_လောကဇေဋ္ဌဿ တာဒိနော;_  
_ဝိပိနေ စေတိယံ အာသိ,_  
_ဝါဠမိဂသမာကုလေ._  

</Paragraph>

</Division>
<Division number="54" book="ap1" e="ch" v="20" p="310">

<Paragraph number="3778" type="verses" book="ap1">
_န ကောစိ ဝိသဟိ ဂန္တုံ,_  
_စေတိယံ အဘိဝန္ဒိတုံ;_  
_တိဏကဋ္ဌလတောနဒ္ဓံ,_  
_ပလုဂ္ဂံ အာသိ စေတိယံ._  

</Paragraph>

</Division>
<Division number="55" book="ap1" e="ch" v="20" p="310">

<Paragraph number="3779" type="verses" book="ap1">
_ဝနကမ္မိကော တဒါ အာသိံ,_  
_ပိတုမာတုမတေနဟံ;_  
_အဒ္ဒသံ ဝိပိနေ ထူပံ,_  
_လုဂ္ဂံ တိဏလတာကုလံ._  

</Paragraph>

</Division>
<Division number="56" book="ap1" e="ch" v="20" p="310">

<Paragraph number="3780" type="verses" book="ap1">
_ဒိသွာနာဟံ ဗုဒ္ဓထူပံ,_  
_ဂရုစိတ္တံ ဥပဋ္ဌဟိံ;_  
_ဗုဒ္ဓသေဋ္ဌဿ ထူပေါယံ,_  
_ပလုဂ္ဂေါ အစ္ဆတီ ဝနေ._  

</Paragraph>

</Division>
<Division number="57" book="ap1" e="ch" v="20" p="310">

<Paragraph number="3781" type="verses" book="ap1">
_နစ္ဆန္နံ နပ္ပတိရူပံ,_  
_ဇာနန္တဿ ဂုဏာဂုဏံ;_  
_ဗုဒ္ဓထူပံ အသောဓေတွာ,_  
_အညံ ကမ္မံ ပယောဇယေ._  

</Paragraph>

</Division>
<Division number="58" book="ap1" e="ch" v="20" p="310">

<Paragraph number="3782" type="verses" book="ap1">
_တိဏကဋ္ဌဉ္စ ဝလ္လိဉ္စ,_  
_သောဓယိတွာန စေတိယေ;_  
_ဝန္ဒိတွာ အဋ္ဌ ဝါရာနိ,_  
_ပဋိကုဋိကော အဂစ္ဆဟံ._  

</Paragraph>

</Division>
<Division number="59" book="ap1" e="ch" v="20" p="310">

<Paragraph number="3783" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="60" book="ap1" e="ch" v="20" p="310">

<Paragraph number="3784" type="verses" book="ap1">
_တတ္ထ မေ သုကတံ ဗျမှံ,_  
_သောဝဏ္ဏံ သပဘဿရံ;_  
_သဋ္ဌိယောဇနမုဗ္ဗိဒ္ဓံ,_  
_တိံသယောဇနဝိတ္ထတံ._  

</Paragraph>

</Division>
<Division number="61" book="ap1" e="ch" v="20" p="310">

<Paragraph number="3785" type="verses" book="ap1">
_တိသတာနိ စ ဝါရာနိ,_  
_ဒေဝရဇ္ဇမကာရယိံ;_  
_ပဉ္စဝီသတိက္ခတ္တုဉ္စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="62" book="ap1" e="ch" v="20" p="310">

<Paragraph number="3786" type="verses" book="ap1">
_ဘဝါဘဝေ သံသရန္တော,_  
_မဟာဘောဂံ လဘာမဟံ;_  
_ဘောဂေ မေ ဦနတာ နတ္ထိ,_  
_သောဓနာယ ဣဒံ ဖလံ._  

</Paragraph>

</Division>
<Division number="63" book="ap1" e="ch" v="20" p="310">

<Paragraph number="3787" type="verses" book="ap1">
_သိဝိကာ ဟတ္ထိခန္ဓေန,_  
_ဝိပိနေ ဂစ္ဆတော မမ;_  
_ယံ ယံ ဒိသာဟံ ဂစ္ဆာမိ,_  
_သရဏံ သမ္ပတေ ဝနံ._  

</Paragraph>

</Division>
<Division number="64" book="ap1" e="ch" v="20" p="310">

<Paragraph number="3788" type="verses" book="ap1">
_ခါဏုံ ဝါ ကဏ္ဋကံ ဝါပိ,_  
_နာဟံ ပဿာမိ စက္ခုနာ;_  
_ပုညကမ္မေန သံယုတ္တော,_  
_သယမေဝါပနီယရေ._  

</Paragraph>

</Division>
<Division number="65" book="ap1" e="ch" v="20" p="310">

<Paragraph number="3789" type="verses" book="ap1">
_ကုဋ္ဌံ ဂဏ္ဍော ကိလာသော စ,_  
_အပမာရော ဝိတစ္ဆိကာ;_  
_ဒဒ္ဒု ကစ္ဆု စ မေ နတ္ထိ,_  
_သောဓနာယ ဣဒံ ဖလံ._  

</Paragraph>

</Division>
<Division number="66" book="ap1" e="ch" v="20" p="310">

<Paragraph number="3790" type="verses" book="ap1">
_အညမ္ပိ မေ အစ္ဆရိယံ,_  
_ဗုဒ္ဓထူပဿ သောဓနေ;_  
_နာဘိဇာနာမိ မေ ကာယေ,_  
_ဇာတံ ပိဠကဗိန္ဒုကံ._  

</Paragraph>

</Division>
<Division number="67" book="ap1" e="ch" v="20" p="311">

<Paragraph number="3791" type="verses" book="ap1">
_အညမ္ပိ မေ အစ္ဆရိယံ,_  
_ဗုဒ္ဓထူပမှိ သောဓိတေ;_  
_ဒုဝေ ဘဝေ သံသရာမိ,_  
_ဒေဝတ္တေ အထ မာနုသေ._  

</Paragraph>

</Division>
<Division number="68" book="ap1" e="ch" v="20" p="311">

<Paragraph number="3792" type="verses" book="ap1">
_အညမ္ပိ မေ အစ္ဆရိယံ,_  
_ဗုဒ္ဓထူပမှိ သောဓိတေ;_  
_သုဝဏ္ဏဝဏ္ဏော သဗ္ဗတ္ထ,_  
_သပ္ပဘာသော ဘဝါမဟံ._  

</Paragraph>

</Division>
<Division number="69" book="ap1" e="ch" v="20" p="311">

<Paragraph number="3793" type="verses" book="ap1">
_အညမ္ပိ မေ အစ္ဆရိယံ,_  
_ဗုဒ္ဓထူပမှိ သောဓိတေ;_  
_အမနာပံ ဝိဝဇ္ဇတိ,_  
_မနာပံ ဥပတိဋ္ဌတိ._  

</Paragraph>

</Division>
<Division number="70" book="ap1" e="ch" v="20" p="311">

<Paragraph number="3794" type="verses" book="ap1">
_အညမ္ပိ မေ အစ္ဆရိယံ,_  
_ဗုဒ္ဓထူပမှိ သောဓိတေ;_  
_ဝိသုဒ္ဓံ ဟောတိ မေ စိတ္တံ,_  
_ဧကဂ္ဂံ သုသမာဟိတံ._  

</Paragraph>

</Division>
<Division number="71" book="ap1" e="ch" v="20" p="311">

<Paragraph number="3795" type="verses" book="ap1">
_အညမ္ပိ မေ အစ္ဆရိယံ,_  
_ဗုဒ္ဓထူပမှိ သောဓိတေ;_  
_ဧကာသနေ နိသီဒိတွာ,_  
_အရဟတ္တမပါပုဏိံ._  

</Paragraph>

</Division>
<Division number="72" book="ap1" e="ch" v="20" p="311">

<Paragraph number="3796" type="verses" book="ap1">
_သတသဟဿိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_သောဓနာယ ဣဒံ ဖလံ._  

</Paragraph>

</Division>
<Division number="73" book="ap1" e="ch" v="20" p="311">

<Paragraph number="3797" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3798" book="ap1">
ဣတ္ထံ သုဒံ အာယသ္မာ ပဘင်္ကရော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3799" type="center" book="ap1">
ပဘင်္ကရတ္ထေရဿာပဒါနံ ဆဋ္ဌံ.
</Paragraph>