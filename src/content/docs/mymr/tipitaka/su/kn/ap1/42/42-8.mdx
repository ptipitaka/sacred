---
title: "42.8 ယာဂုဒါယကတ္ထေရအပဒါန"
tableOfContents: false
sidebar:
  order: 8
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="149" book="ap1" e="ch" v="20" p="441">

<Paragraph number="5412" type="verses" book="ap1">
_“အတိထိံ မေ ဂဟေတွာန,_  
_အဂစ္ဆိံ ဂါမကံ တဒါ;_  
_သမ္ပုဏ္ဏနဒိကံ ဒိသွာ,_  
_သံဃာရာမံ ဥပါဂမိံ._  

</Paragraph>

</Division>
<Division number="150" book="ap1" e="ch" v="20" p="441">

<Paragraph number="5413" type="verses" book="ap1">
_အာရညကာ ဓုတဓရာ,_  
_ဈာယိနော လူခစီဝရာ;_  
_ဝိဝေကာဘိရတာ ဓီရာ,_  
_သံဃာရာမေ ဝသန္တိ တေ._  

</Paragraph>

</Division>
<Division number="151" book="ap1" e="ch" v="20" p="441">

<Paragraph number="5414" type="verses" book="ap1">
_ဂတိ တေသံ ဥပစ္ဆိန္နာ,_  
_သုဝိမုတ္တာန တာဒိနံ;_  
_ပိဏ္ဍာယ တေ န ဂစ္ဆန္တိ,_  
_ဩရုဒ္ဓနဒိတာယ ဟိ._  

</Paragraph>

</Division>
<Division number="152" book="ap1" e="ch" v="20" p="441">

<Paragraph number="5415" type="verses" book="ap1">
_ပသန္နစိတ္တော သုမနော,_  
_ဝေဒဇာတော ကတဉ္ဇလီ;_  
_တဏ္ဍုလံ မေ ဂဟေတွာန,_  
_ယာဂုဒါနံ အဒါသဟံ._  

</Paragraph>

</Division>
<Division number="153" book="ap1" e="ch" v="20" p="441">

<Paragraph number="5416" type="verses" book="ap1">
_ပဉ္စန္နံ ယာဂုံ ဒတွာန,_  
_ပသန္နော သေဟိ ပါဏိဘိ;_  
_သကကမ္မာဘိရဒ္ဓေါဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="154" book="ap1" e="ch" v="20" p="442">

<Paragraph number="5417" type="verses" book="ap1">
_မဏိမယဉ္စ မေ ဗျမှံ,_  
_နိဗ္ဗတ္တိ တိဒသေ ဂဏေ;_  
_နာရီဂဏေဟိ သဟိတော,_  
_မောဒါမိ ဗျမှမုတ္တမေ._  

</Paragraph>

</Division>
<Division number="155" book="ap1" e="ch" v="20" p="442">

<Paragraph number="5418" type="verses" book="ap1">
_တေတ္တိံသက္ခတ္တုံ ဒေဝိန္ဒော,_  
_ဒေဝရဇ္ဇမကာရယိံ;_  
_တိံသက္ခတ္တုံ စက္ကဝတ္တီ,_  
_မဟာရဇ္ဇမကာရယိံ._  

</Paragraph>

</Division>
<Division number="156" book="ap1" e="ch" v="20" p="442">

<Paragraph number="5419" type="verses" book="ap1">
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ;_  
_ဒေဝလောကေ မနုဿေ ဝါ,_  
_အနုဘောတွာ သယံ အဟံ._  

</Paragraph>

</Division>
<Division number="157" book="ap1" e="ch" v="20" p="442">

<Paragraph number="5420" type="verses" book="ap1">
_ပစ္ဆိမေ ဘဝေ သမ္ပတ္တေ,_  
_ပဗ္ဗဇိံ အနဂါရိယံ;_  
_သဟ ဩရောပိတေ ကေသေ,_  
_သဗ္ဗံ သမ္ပဋိဝိဇ္ဈဟံ._  

</Paragraph>

</Division>
<Division number="158" book="ap1" e="ch" v="20" p="442">

<Paragraph number="5421" type="verses" book="ap1">
_ခယတော ဝယတော စာပိ,_  
_သမ္မသန္တော ကဠေဝရံ;_  
_ပုရေ သိက္ခာပဒါဒါနာ,_  
_အရဟတ္တမပါပုဏိံ._  

</Paragraph>

</Division>
<Division number="159" book="ap1" e="ch" v="20" p="442">

<Paragraph number="5422" type="verses" book="ap1">
_သုဒိန္နံ မေ ဒါနဝရံ,_  
_ဝါဏိဇ္ဇံ သမ္ပယောဇိတံ;_  
_တေနေဝ ယာဂုဒါနေန,_  
_ပတ္တောမှိ အစလံ ပဒံ._  

</Paragraph>

</Division>
<Division number="160" book="ap1" e="ch" v="20" p="442">

<Paragraph number="5423" type="verses" book="ap1">
_သောကံ ပရိဒ္ဒဝံ ဗျာဓိံ,_  
_ဒရထံ စိတ္တတာပနံ;_  
_နာဘိဇာနာမိ ဥပ္ပန္နံ,_  
_ယာဂုဒါနဿိဒံ ဖလံ._  

</Paragraph>

</Division>
<Division number="161" book="ap1" e="ch" v="20" p="442">

<Paragraph number="5424" type="verses" book="ap1">
_ယာဂုံ သံဃဿ ဒတွာန,_  
_ပုညက္ခေတ္တေ အနုတ္တရေ;_  
_ပဉ္စာနိသံသေ အနုဘောမိ,_  
_အဟော ယာဂုသုယိဋ္ဌတာ._  

</Paragraph>

</Division>
<Division number="162" book="ap1" e="ch" v="20" p="442">

<Paragraph number="5425" type="verses" book="ap1">
_အဗျာဓိတာ ရူပဝတာ,_  
_ခိပ္ပံ ဓမ္မနိသန္တိတာ;_  
_လာဘိတာ အန္နပါနဿ,_  
_အာယု ပဉ္စမကံ မမ._  

</Paragraph>

</Division>
<Division number="163" book="ap1" e="ch" v="20" p="442">

<Paragraph number="5426" type="verses" book="ap1">
_ယော ကောစိ ဝေဒံ ဇနယံ,_  
_သံဃေ ယာဂုံ ဒဒေယျ သော;_  
ဣမာနိ ပဉ္စ ဌာနာနိ,_  
_ပဋိဂဏှေယျ ပဏ္ဍိတော._  

</Paragraph>

</Division>
<Division number="164" book="ap1" e="ch" v="20" p="442">

<Paragraph number="5427" type="verses" book="ap1">
_ကရဏီယံ ကတံ သဗ္ဗံ,_  
_ဘဝါ ဥဂ္ဃါဋိတာ မယာ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="165" book="ap1" e="ch" v="20" p="442">

<Paragraph number="5428" type="verses" book="ap1">
_သော အဟံ ဝိစရိဿာမိ,_  
_ဂါမာ ဂါမံ ပုရာ ပုရံ;_  
_နမဿမာနော သမ္ဗုဒ္ဓံ,_  
_ဓမ္မဿ စ သုဓမ္မတံ._  

</Paragraph>

</Division>
<Division number="166" book="ap1" e="ch" v="20" p="442">

<Paragraph number="5429" type="verses" book="ap1">
_တိံသကပ္ပသဟဿမှိ,_  
_ယံ ဒါနမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ယာဂုဒါနဿိဒံ ဖလံ._  

</Paragraph>

</Division>
<Division number="167" book="ap1" e="ch" v="20" p="443">

<Paragraph number="5430" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="168" book="ap1" e="ch" v="20" p="443">

<Paragraph number="5431" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="169" book="ap1" e="ch" v="20" p="443">

<Paragraph number="5432" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5433" book="ap1">
ဣတ္ထံ သုဒံ အာယသ္မာ ယာဂုဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5434" type="center" book="ap1">
ယာဂုဒါယကတ္ထေရဿာပဒါနံ အဋ္ဌမံ.
</Paragraph>