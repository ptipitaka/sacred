---
title: 43.7 ဧကဓမ္မဿဝနိယတ္ထေရအပဒါန
tableOfContents: false
sidebar:
  order: 7
type: tipitaka
basket: su
book: ap1
review:
  current: review
  updated: '2025-10-27T21:48:39.465481'
  updated_by: ''
  notes: ''
  history:
  - state: review
    date: '2025-10-27T21:48:39.465481'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="88" book="ap1" e="ch" v="20" p="436">

<Paragraph number="5569" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_စတုသစ္စံ ပကာသေန္တော,_  
_သန္တာရေသိ ဗဟုံ ဇနံ._  

</Paragraph>

</Division>
<Division number="89" book="ap1" e="ch" v="20" p="436">

<Paragraph number="5570" type="verses" book="ap1">
_အဟံ တေန သမယေန,_  
_ဇဋိလော ဥဂ္ဂတာပနော;_  
_ဓုနန္တော ဝါကစီရာနိ,_  
_ဂစ္ဆာမိ အမ္ဗရေ တဒါ._  

</Paragraph>

</Division>
<Division number="90" book="ap1" e="ch" v="20" p="436">

<Paragraph number="5571" type="verses" book="ap1">
_ဗုဒ္ဓသေဋ္ဌဿ ဥပရိ,_  
_ဂန္တုံ န ဝိသဟာမဟံ;_  
_ပက္ခီဝ သေလမာသဇ္ဇ,_  
_ဂမနံ န လဘာမဟံ._  

</Paragraph>

</Division>
<Division number="91" book="ap1" e="ch" v="20" p="436">

<Paragraph number="5572" book="ap1">
ဥဒကေ ဝေါက္ကမိတွာန,_  
_ဧဝံ ဂစ္ဆာမိ အမ္ဗရေ;_  
_န မေ ဣဒံ ဘူတပုဗ္ဗံ,_  
ဣရိယာပထဝိကောပနံ._  

</Paragraph>

</Division>
<Division number="92" book="ap1" e="ch" v="20" p="436">

<Paragraph number="5573" type="verses" book="ap1">
_ဟန္ဒ မေတံ ဂဝေသိဿံ,_  
_အပ္ပေဝတ္ထံ လဘေယျဟံ;_  
_ဩရောဟန္တော အန္တလိက္ခာ,_  
_သဒ္ဒမဿောသိ သတ္ထုနော._  

</Paragraph>

</Division>
<Division number="93" book="ap1" e="ch" v="20" p="436">

<Paragraph number="5574" type="verses" book="ap1">
_သရေန ရဇနီယေန,_  
_သဝနီယေန ဝဂ္ဂုနာ;_  
_အနိစ္စတံ ကထေန္တဿ,_  
_တညေဝ ဥဂ္ဂဟိံ တဒါ;_  
_အနိစ္စသညမုဂ္ဂယှ,_  
_အဂမာသိံ မမဿမံ._  

</Paragraph>

</Division>
<Division number="94" book="ap1" e="ch" v="20" p="436">

<Paragraph number="5575" type="verses" book="ap1">
_ယာဝတာယုံ ဝသိတွာန,_  
_တတ္ထ ကာလင်္ကတော အဟံ;_  
_စရိမေ ဝတ္တမာနမှိ,_  
_သဒ္ဓမ္မဿဝနံ သရိံ._  

</Paragraph>

</Division>
<Division number="95" book="ap1" e="ch" v="20" p="436">

<Paragraph number="5576" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="96" book="ap1" e="ch" v="20" p="436">

<Paragraph number="5577" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိံ အဟံ;_  
_ဧကပညာသက္ခတ္တုဉ္စ,_  
_ဒေဝရဇ္ဇမကာရယိံ._  

</Paragraph>

</Division>
<Division number="97" book="ap1" e="ch" v="20" p="437">

<Paragraph number="5578" type="verses" book="ap1">
_ဧကဝီသတိက္ခတ္တုဉ္စ,_  
_စက္ကဝတ္တီ အဟောသဟံ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="98" book="ap1" e="ch" v="20" p="437">

<Paragraph number="5579" type="verses" book="ap1">
_အနုဘောမိ သကံ ပုညံ,_  
_သုခိတောဟံ ဘဝါဘဝေ;_  
_အနုဿရာမိ တံ သညံ,_  
_သံသရန္တော ဘဝါဘဝေ;_  
_န ကောဋိံ ပဋိဝိဇ္ဈာမိ,_  
_နိဗ္ဗာနံ အစ္စုတံ ပဒံ._  

</Paragraph>

</Division>
<Division number="99" book="ap1" e="ch" v="20" p="437">

<Paragraph number="5580" type="verses" book="ap1">
_ပိတုဂေဟေ နိသီဒိတွာ,_  
_သမဏော ဘာဝိတိန္ဒြိယော;_  
_ကထံသ ပရိဒီပေန္တော,_  
_အနိစ္စတမုဒါဟရိ._  

</Paragraph>

</Division>
<Division number="100" book="ap1" e="ch" v="20" p="437">

<Paragraph number="5581" book="ap1">
_‘အနိစ္စာ ဝတ သင်္ခါရာ,_  
ဥပ္ပါဒဝယဓမ္မိနော;_  
ဥပ္ပဇ္ဇိတွာ နိရုဇ္ဈန္တိ,_  
_တေသံ ဝူပသမော သုခေါ’._  

</Paragraph>

</Division>
<Division number="101" book="ap1" e="ch" v="20" p="437">

<Paragraph number="5582" type="verses" book="ap1">
_သဟ ဂါထံ သုဏိတွာန,_  
_ပုဗ္ဗသညမနုဿရိံ;_  
_ဧကာသနေ နိသီဒိတွာ,_  
_အရဟတ္တမပါပုဏိံ._  

</Paragraph>

</Division>
<Division number="102" book="ap1" e="ch" v="20" p="437">

<Paragraph number="5583" type="verses" book="ap1">
_<Emphasis>ဇာတိယာ သတ္တဝဿေန</Emphasis>,_  
_အရဟတ္တမပါပုဏိံ;_  
ဥပသမ္ပာဒယီ ဗုဒ္ဓေါ,_  
_ဓမ္မဿဝနဿိဒံ ဖလံ._  

</Paragraph>

</Division>
<Division number="103" book="ap1" e="ch" v="20" p="437">

<Paragraph number="5584" type="verses" book="ap1">
_သတသဟဿိတော ကပ္ပေ,_  
_ယံ ဓမ္မမသုဏိံ တဒါ;_  
_ဒုဂ္ဂတိံ နာဘိဇာနာမိ,_  
_ဓမ္မဿဝနဿိဒံ ဖလံ._  

</Paragraph>

</Division>
<Division number="104" book="ap1" e="ch" v="20" p="437">

<Paragraph number="5585" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="105" book="ap1" e="ch" v="20" p="437">

<Paragraph number="5586" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="106" book="ap1" e="ch" v="20" p="437">

<Paragraph number="5587" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5588" book="ap1">
ဣတ္ထံ သုဒံ အာယသ္မာ ဧကဓမ္မဿဝနိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5589" type="center" book="ap1">
ဧကဓမ္မဿဝနိယတ္ထေရဿာပဒါနံ သတ္တမံ.
</Paragraph>