---
title: "40.10 အဇိတတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="484" book="ap1">

<Paragraph number="4800" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_အဇ္ဈောဂါဟေတွာ ဟိမဝန္တံ,_  
_နိသီဒိ လောကနာယကော._  

</Paragraph>

</Division>
<Division number="485" book="ap1">

<Paragraph number="4801" type="verses" book="ap1">
_နာဟံ အဒ္ဒက္ခိံ သမ္ဗုဒ္ဓံ,_  
_နပိ သဒ္ဒံ သုဏောမဟံ;_  
_မမ ဘက္ခံ ဂဝေသန္တော,_  
_အာဟိဏ္ဍာမိ ဝနေ အဟံ._  

</Paragraph>

</Division>
<Division number="486" book="ap1">

<Paragraph number="4802" type="verses" book="ap1">
_တတ္ထဒ္ဒဿာသိံ သမ္ဗုဒ္ဓံ,_  
_ဒွတ္တိံသဝရလက္ခဏံ;_  
_ဒိသွာန ဝိတ္တိမာပဇ္ဇိံ,_  
_သတ္တော ကော နာမယံ ဘဝေ._  

</Paragraph>

</Division>
<Division number="487" book="ap1">

<Paragraph number="4803" type="verses" book="ap1">
_လက္ခဏာနိ ဝိလောကေတွာ,_  
_မမ ဝိဇ္ဇံ အနုဿရိံ;_  
_သုတဉှိ မေတံ ဝုဍ္ဎာနံ,_  
_ပဏ္ဍိတာနံ သုဘာသိတံ._  

</Paragraph>

</Division>
<Division number="488" book="ap1">

<Paragraph number="4804" type="verses" book="ap1">
_တေသံ ယထာ တံ ဝစနံ,_  
_အယံ ဗုဒ္ဓေါ ဘဝိဿတိ;_  
_ယန္နူနာဟံ သက္ကရေယျံ,_  
_ဂတိံ မေ သောဓယိဿတိ._  

</Paragraph>

</Division>
<Division number="489" book="ap1">

<Paragraph number="4805" type="verses" book="ap1">
_ခိပ္ပံ အဿမမာဂန္တွာ,_  
_မဓုတေလံ ဂဟိံ အဟံ;_  
_ကောလမ္ဗကံ ဂဟေတွာန,_  
ဥပဂစ္ဆိံ ဝိနာယကံ._  

</Paragraph>

</Division>
<Division number="490" book="ap1">

<Paragraph number="4806" type="verses" book="ap1">
_တိဒဏ္ဍကေ ဂဟေတွာန,_  
_အဗ္ဘောကာသေ ဌပေသဟံ;_  
_ပဒီပံ ပဇ္ဇလိတွာန,_  
_အဋ္ဌက္ခတ္တုံ အဝန္ဒဟံ._  

</Paragraph>

</Division>
<Division number="491" book="ap1">

<Paragraph number="4807" type="verses" book="ap1">
_သတ္တရတ္တိန္ဒိဝံ ဗုဒ္ဓေါ,_  
_နိသီဒိ ပုရိသုတ္တမော;_  
_တတော ရတျာ ဝိဝသာနေ,_  
_ဝုဋ္ဌာသိ လောကနာယကော._  

</Paragraph>

</Division>
<Division number="492" book="ap1">

<Paragraph number="4808" type="verses" book="ap1">
_ပသန္နစိတ္တော သုမနော,_  
_သဗ္ဗရတ္တိန္ဒိဝံ အဟံ;_  
_ဒီပံ ဗုဒ္ဓဿ ပါဒါသိံ,_  
_ပသန္နော သေဟိ ပါဏိဘိ._  

</Paragraph>

</Division>
<Division number="493" book="ap1">

<Paragraph number="4809" type="verses" book="ap1">
_သဗ္ဗေ ဝနာ ဂန္ဓမယာ,_  
_ပဗ္ဗတေ ဂန္ဓမာဒနေ;_  
_ဗုဒ္ဓဿ အာနုဘာဝေန,_  
_အာဂစ္ဆုံ ဗုဒ္ဓသန္တိကံ._  

</Paragraph>

</Division>
<Division number="494" book="ap1">

<Paragraph number="4810" type="verses" book="ap1">
_ယေ ကေစိ ပုပ္ဖဂန္ဓာသေ,_  
_ပုပ္ဖိတာ ဓရဏီရုဟာ;_  
_ဗုဒ္ဓဿ အာနုဘာဝေန,_  
_သဗ္ဗေ သန္နိပတုံ တဒါ._  

</Paragraph>

</Division>
<Division number="495" book="ap1">

<Paragraph number="4811" type="verses" book="ap1">
_ယာဝတာ ဟိမဝန္တမှိ,_  
_နာဂါ စ ဂရုဠာ ဥဘော;_  
_ဓမ္မဉ္စ သောတုကာမာ တေ,_  
_အာဂစ္ဆုံ ဗုဒ္ဓသန္တိကံ._  

</Paragraph>

</Division>
<Division number="496" book="ap1">

<Paragraph number="4812" type="verses" book="ap1">
_ဒေဝလော နာမ သမဏော,_  
_ဗုဒ္ဓဿ အဂ္ဂသာဝကော;_  
_ဝသီသတသဟဿေဟိ,_  
_ဗုဒ္ဓသန္တိကုပါဂမိ._  

</Paragraph>

</Division>
<Division number="497" book="ap1">

<Paragraph number="4813" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_ဘိက္ခုသံဃေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="498" book="ap1">

<Paragraph number="4814" type="verses" book="ap1">
_‘ယော မေ ဒီပံ ပဒီပေသိ,_  
_ပသန္နော သေဟိ ပါဏိဘိ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="499" book="ap1">

<Paragraph number="4815" type="verses" book="ap1">
_သဋ္ဌိ ကပ္ပသဟဿာနိ,_  
_ဒေဝလောကေ ရမိဿတိ;_  
_သဟဿက္ခတ္တုံ ရာဇာ စ,_  
_စက္ကဝတ္တီ ဘဝိဿတိ._  


</Paragraph>
</Division>

<Paragraph number="4816" type="center" book="ap1">
သောဠသမံ ဘာဏဝါရံ.


</Paragraph>

<Division number="500" book="ap1">

<Paragraph number="4817" type="verses" book="ap1">
_ဆတ္တိံသက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ;_  
_ပထဝိယံ သတ္တသတံ,_  
_ဝိပုလံ ရဇ္ဇံ ကရိဿတိ._  

</Paragraph>

</Division>
<Division number="501" book="ap1">

<Paragraph number="4818" type="verses" book="ap1">
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ;_  
ဣမိနာ ဒီပဒါနေန,_  
_ဒိဗ္ဗစက္ခု ဘဝိဿတိ._  

</Paragraph>

</Division>
<Division number="502" book="ap1">

<Paragraph number="4819" type="verses" book="ap1">
_သမန္တတော အဋ္ဌကောသံ,_  
_ပဿိဿတိ အယံ သဒါ;_  
_ဒေဝလောကာ စဝန္တဿ,_  
_နိဗ္ဗတ္တန္တဿ ဇန္တုနော._  

</Paragraph>

</Division>
<Division number="503" book="ap1">

<Paragraph number="4820" type="verses" book="ap1">
_ဒိဝါ ဝါ ယဒိ ဝါ ရတ္တိံ,_  
_ပဒီပံ ဓာရယိဿတိ;_  
_ဇာယမာနဿ သတ္တဿ,_  
_ပုညကမ္မသမင်္ဂိနော._  

</Paragraph>

</Division>
<Division number="504" book="ap1">

<Paragraph number="4821" type="verses" book="ap1">
_ယာဝတာ နဂရံ အာသိ,_  
_တာဝတာ ဇောတယိဿတိ;_  
ဥပပဇ္ဇတိ ယံ ယောနိံ,_  
_ဒေဝတ္တံ အထ မာနုသံ._  

</Paragraph>

</Division>
<Division number="505" book="ap1">

<Paragraph number="4822" type="verses" book="ap1">
_အဿေဝ ဒီပဒါနဿ,_  
_အဋ္ဌဒီပဖလေန ဟိ;_  
_န ဇယိဿန္တိမံ ဇန္တူ,_  
_ဒီပဒါနဿိဒံ ဖလံ._  

</Paragraph>

</Division>
<Division number="506" book="ap1">

<Paragraph number="4823" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="507" book="ap1">

<Paragraph number="4824" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="508" book="ap1">

<Paragraph number="4825" type="verses" book="ap1">
_တောသယိတွာန သမ္ဗုဒ္ဓံ,_  
_ဂေါတမံ သကျပုင်္ဂဝံ;_  
_အဇိတော နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="509" book="ap1">

<Paragraph number="4826" type="verses" book="ap1">
_သဋ္ဌိ ကပ္ပသဟဿာနိ,_  
_ဒေဝလောကေ ရမိံ အဟံ;_  
_တတြာပိ မေ ဒီပသတံ,_  
_ဇောတတေ နိစ္စကာလိကံ._  

</Paragraph>

</Division>
<Division number="510" book="ap1">

<Paragraph number="4827" type="verses" book="ap1">
_ဒေဝလောကေ မနုဿေ ဝါ,_  
_နိဒ္ဓါဝန္တိ ပဘာ မမ;_  
_ဗုဒ္ဓသေဋ္ဌံ သရိတွာန,_  
_ဘိယျော ဟာသံ ဇနေသဟံ._  

</Paragraph>

</Division>
<Division number="511" book="ap1">

<Paragraph number="4828" type="verses" book="ap1">
_တုသိတာဟံ စဝိတွာန,_  
_ဩက္ကမိံ မာတုကုစ္ဆိယံ;_  
_ဇာယမာနဿ သန္တဿ,_  
_အာလောကော ဝိပုလော အဟု._  

</Paragraph>

</Division>
<Division number="512" book="ap1">

<Paragraph number="4829" type="verses" book="ap1">
_အဂါရာ အဘိနိက္ခမ္မ,_  
_ပဗ္ဗဇိံ အနဂါရိယံ;_  
_ဗာဝရိံ ဥပသင်္ကမ္မ,_  
_သိဿတ္တံ အဇ္ဈုပါဂမိံ._  

</Paragraph>

</Division>
<Division number="513" book="ap1">

<Paragraph number="4830" book="ap1">
_ဟိမဝန္တေ ဝသန္တောဟံ,_  
_အဿောသိံ လောကနာယကံ;_  
ဥတ္တမတ္ထံ ဂဝေသန္တော,_  
ဥပဂစ္ဆိံ ဝိနာယကံ._  

</Paragraph>

</Division>
<Division number="514" book="ap1">

<Paragraph number="4831" type="verses" book="ap1">
_ဒန္တော ဗုဒ္ဓေါ ဒမေတာဝီ,_  
_ဩဃတိဏ္ဏော နိရူပဓိ;_  
_နိဗ္ဗာနံ ကထယီ ဗုဒ္ဓေါ,_  
_သဗ္ဗဒုက္ခပ္ပမောစနံ._  

</Paragraph>

</Division>
<Division number="515" book="ap1">

<Paragraph number="4832" type="verses" book="ap1">
_တံ မေ အာဂမနံ သိဒ္ဓံ,_  
_တောသိတောဟံ မဟာမုနိံ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="516" book="ap1">

<Paragraph number="4833" type="verses" book="ap1">
_သတသဟဿိတော ကပ္ပေ,_  
_ယံ ဒီပမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ဒီပဒါနဿိဒံ ဖလံ._  

</Paragraph>

</Division>
<Division number="517" book="ap1">

<Paragraph number="4834" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="518" book="ap1">

<Paragraph number="4835" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="519" book="ap1">

<Paragraph number="4836" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (3886)_  

</Paragraph>

<Paragraph number="4837" book="ap1">
ဣတ္ထံ သုဒံ အာယသ္မာ အဇိတော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="4838" type="center" book="ap1">
အဇိတတ္ထေရဿာပဒါနံ ဒသမံ.

  
<Emphasis>ပိလိန္ဒဝစ္ဆဝဂ္ဂေါ စတ္တာလီသမော.</Emphasis>



</Paragraph>

<Paragraph number="4839" type="center" book="ap1">
တဿုဒ္ဒါနံ


</Paragraph>

<Paragraph number="4840" type="verses" book="ap1">
_ပိလိန္ဒဝစ္ဆော သေလော စ,_  
_သဗ္ဗကိတ္တီ မဓုန္ဒဒေါ;_  
_ကူဋာဂါရီ ဗာကုလော စ,_  
_ဂိရိ သဠလသဝှယော._  

</Paragraph>

<Paragraph number="4841" type="verses" book="ap1">
_သဗ္ဗဒေါ အဇိတော စေဝ,_  
_ဂါထာယော ဂဏိတာ ဣဟ;_  
_သတာနိ ပဉ္စ ဂါထာနံ,_  
_ဝီသတိ စ တဒုတ္တရီတိ._  


</Paragraph>

<Paragraph number="4842" type="center" book="ap1">
အထ ဝဂ္ဂုဒ္ဒါနံ


</Paragraph>

<Paragraph number="4843" type="verses" book="ap1">
_ပဒုမာရက္ခဒေါ စေဝ,_  
ဥမာ ဂန္ဓောဒကေန စ;_  
_ဧကပဒ္မ သဒ္ဒသညီ,_  
_မန္ဒာရံ ဗောဓိဝန္ဒကော._  

</Paragraph>

<Paragraph number="4844" type="verses" book="ap1">
_အဝဋဉ္စ ပိလိန္ဒိ စ,_  
_ဂါထာယော ဂဏိတာ ဣဟ;_  
_စတုသတ္တတိ ဂါထာယော,_  
_ဧကာဒသ သတာနိ စ._  


</Paragraph>

<Paragraph number="4845" type="center" book="ap1">
ပဒုမဝဂ္ဂဒသကံ.



</Paragraph>

<Paragraph number="4846" type="center" book="ap1">
စတုတ္ထသတကံ သမတ္တံ.
</Paragraph>