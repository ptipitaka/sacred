---
title: "33.8 သုမနာဝေဠိယတ္ထေရအပဒါန"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="64" book="ap1">

<Paragraph number="3664" type="verses" book="ap1">
_“ဝေဿဘုဿ ဘဂဝတော,_  
_လောကဇေဋ္ဌဿ တာဒိနော;_  
_သဗ္ဗေ ဇနာ သမာဂမ္မ,_  
_မဟာပူဇံ ကရောန္တိ တေ._  

</Paragraph>

</Division>
<Division number="65" book="ap1">

<Paragraph number="3665" type="verses" book="ap1">
_သုဓာယ ပိဏ္ဍံ ကတွာန,_  
_အာဝေဠံ သုမနာယဟံ;_  
_သီဟာသနဿ ပုရတော,_  
_အဘိရောပေသဟံ တဒါ._  

</Paragraph>

</Division>
<Division number="66" book="ap1">

<Paragraph number="3666" type="verses" book="ap1">
_သဗ္ဗေ ဇနာ သမာဂမ္မ,_  
_ပေက္ခန္တိ ပုပ္ဖမုတ္တမံ;_  
_ကေနိဒံ ပူဇိတံ ပုပ္ဖံ,_  
_ဗုဒ္ဓသေဋ္ဌဿ တာဒိနော._  

</Paragraph>

</Division>
<Division number="67" book="ap1">

<Paragraph number="3667" type="verses" book="ap1">
_တေန စိတ္တပ္ပသာဒေန,_  
_နိမ္မာနံ ဥပပဇ္ဇဟံ;_  
_အနုဘောမိ သကံ ကမ္မံ,_  
_ပုဗ္ဗေ သုကတမတ္တနော._  

</Paragraph>

</Division>
<Division number="68" book="ap1">

<Paragraph number="3668" type="verses" book="ap1">
_ယံ ယံ ယောနုပပဇ္ဇာမိ,_  
_ဒေဝတ္တံ အထ မာနုသံ;_  
_သဗ္ဗေသာနံ ပိယော ဟောမိ,_  
_ပုပ္ဖပူဇာယိဒံ ဖလံ._  

</Paragraph>

</Division>
<Division number="69" book="ap1">

<Paragraph number="3669" type="verses" book="ap1">
_နာဘိဇာနာမိ ကာယေန,_  
_ဝါစာယ ဥဒ စေတသာ;_  
_သံယတာနံ တပဿီနံ,_  
_ကတံ အက္ကောသိတံ မယာ._  

</Paragraph>

</Division>
<Division number="70" book="ap1">

<Paragraph number="3670" type="verses" book="ap1">
_တေန သုစရိတေနာဟံ,_  
_စိတ္တဿ ပဏိဓီဟိ စ;_  
_သဗ္ဗေသံ ပူဇိတော ဟောမိ,_  
_အနက္ကောသဿိဒံ ဖလံ._  

</Paragraph>

</Division>
<Division number="71" book="ap1">

<Paragraph number="3671" type="verses" book="ap1">
ဣတော ဧကာဒသေ ကပ္ပေ,_  
_သဟဿာရောသိ ခတ္တိယော;_  
_သတ္တရတနသမ္ပန္နော,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="72" book="ap1">

<Paragraph number="3672" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3673" book="ap1">
ဣတ္ထံ သုဒံ အာယသ္မာ သုမနာဝေဠိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3674" type="center" book="ap1">
သုမနာဝေဠိယတ္ထေရဿာပဒါနံ အဋ္ဌမံ.
</Paragraph>