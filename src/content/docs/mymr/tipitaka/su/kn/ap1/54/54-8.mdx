---
title: "54.8 ဥရုဝေဠကဿပတ္ထေရအပဒါန"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="251" book="ap1">

<Paragraph number="7212" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗလောကဝိဒူ မုနိ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ စက္ခုမာ._  

</Paragraph>

</Division>
<Division number="252" book="ap1">

<Paragraph number="7213" type="verses" book="ap1">
_ဩဝါဒကော ဝိညာပကော,_  
_တာရကော သဗ္ဗပါဏိနံ;_  
_ဒေသနာကုသလော ဗုဒ္ဓေါ,_  
_တာရေသိ ဇနတံ ဗဟုံ._  

</Paragraph>

</Division>
<Division number="253" book="ap1">

<Paragraph number="7214" type="verses" book="ap1">
_အနုကမ္ပကော ကာရုဏိကော,_  
_ဟိတေသီ သဗ္ဗပါဏိနံ;_  
_သမ္ပတ္တေ တိတ္ထိယေ သဗ္ဗေ,_  
_ပဉ္စသီလေ ပတိဋ္ဌပိ._  

</Paragraph>

</Division>
<Division number="254" book="ap1">

<Paragraph number="7215" type="verses" book="ap1">
_ဧဝံ နိရာကုလံ အာသိ,_  
_သုညတံ တိတ္ထိယေဟိ စ;_  
_ဝိစိတ္တံ အရဟန္တေဟိ,_  
_ဝသီဘူတေဟိ တာဒိဘိ._  

</Paragraph>

</Division>
<Division number="255" book="ap1">

<Paragraph number="7216" type="verses" book="ap1">
_ရတနာနဋ္ဌပညာသံ,_  
ဥဂ္ဂတော သော မဟာမုနိ;_  
_ကဉ္စနဂ္ဃိယသင်္ကာသော,_  
_ဗာတ္တိံသဝရလက္ခဏော._  

</Paragraph>

</Division>
<Division number="256" book="ap1">

<Paragraph number="7217" type="verses" book="ap1">
_ဝဿသတသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="257" book="ap1">

<Paragraph number="7218" type="verses" book="ap1">
_တဒါဟံ ဟံသဝတိယာ,_  
_ဗြာဟ္မဏော သာဓုသမ္မတော;_  
ဥပေစ္စ လောကပဇ္ဇောတံ,_  
_အဿောသိံ ဓမ္မဒေသနံ._  

</Paragraph>

</Division>
<Division number="258" book="ap1">

<Paragraph number="7219" type="verses" book="ap1">
_တဒါ မဟာပရိသတိံ,_  
_မဟာပရိသသာဝကံ;_  
_ဌပေန္တံ ဧတဒဂ္ဂမှိ,_  
_သုတွာန မုဒိတော အဟံ._  

</Paragraph>

</Division>
<Division number="259" book="ap1">

<Paragraph number="7220" type="verses" book="ap1">
_မဟတာ ပရိဝါရေန,_  
_နိမန္တေတွာ မဟာဇိနံ;_  
_ဗြာဟ္မဏာနံ သဟဿေန,_  
_သဟဒါနမဒါသဟံ._  

</Paragraph>

</Division>
<Division number="260" book="ap1">

<Paragraph number="7221" type="verses" book="ap1">
_မဟာဒါနံ ဒဒိတွာန,_  
_အဘိဝါဒိယ နာယကံ;_  
_ဧကမန္တံ ဌိတော ဟဋ္ဌော,_  
ဣဒံ ဝစနမဗြဝိံ._  

</Paragraph>

</Division>
<Division number="261" book="ap1">

<Paragraph number="7222" type="verses" book="ap1">
_‘တယိ သဒ္ဓါယ မေ ဝီရ,_  
_အဓိကာရဂုဏေန စ;_  
_ပရိသာ မဟတီ ဟောတု,_  
_နိဗ္ဗတ္တဿ တဟိံ တဟိံ’._  

</Paragraph>

</Division>
<Division number="262" book="ap1">

<Paragraph number="7223" type="verses" book="ap1">
_တဒါ အဝေါစ ပရိသံ,_  
_ဂဇဂဇ္ဇိတသုဿရော;_  
_ကရဝီကရုတော သတ္ထာ,_  
_‘ဧတံ ပဿထ ဗြာဟ္မဏံ._  

</Paragraph>

</Division>
<Division number="263" book="ap1">

<Paragraph number="7224" type="verses" book="ap1">
_ဟေမဝဏ္ဏံ မဟာဗာဟုံ,_  
_ကမလာနနလောစနံ;_  
ဥဒဂ္ဂတနုဇံ ဟဋ္ဌံ,_  
_သဒ္ဓဝန္တံ ဂုဏေ မမ._  

</Paragraph>

</Division>
<Division number="264" book="ap1">

<Paragraph number="7225" type="verses" book="ap1">
_ဧသ ပတ္ထယတေ ဌာနံ,_  
_သီဟဃောသဿ ဘိက္ခုနော;_  
_အနာဂတမှိ အဒ္ဓါနေ,_  
_လစ္ဆသေ တံ မနောရထံ._  

</Paragraph>

</Division>
<Division number="265" book="ap1">

<Paragraph number="7226" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="266" book="ap1">

<Paragraph number="7227" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ကဿပေါ နာမ ဂေါတ္တေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="267" book="ap1">

<Paragraph number="7228" type="verses" book="ap1">
ဣတော ဒွေနဝုတေ ကပ္ပေ,_  
_အဟု သတ္ထာ အနုတ္တရော;_  
_အနူပမော အသဒိသော,_  
_ဖုဿော လောကဂ္ဂနာယကော._  

</Paragraph>

</Division>
<Division number="268" book="ap1">

<Paragraph number="7229" type="verses" book="ap1">
_သော စ သဗ္ဗံ တမံ ဟန္တွာ,_  
_ဝိဇဋေတွာ မဟာဇဋံ;_  
_ဝဿတေ အမတံ ဝုဋ္ဌိံ,_  
_တပ္ပယန္တော သဒေဝကံ._  

</Paragraph>

</Division>
<Division number="269" book="ap1">

<Paragraph number="7230" type="verses" book="ap1">
_တဒါ ဟိ ဗာရာဏသိယံ,_  
_ရာဇာ ပစ္စာ အဟုမှသေ;_  
_ဘာတရောမှ တယော သဗ္ဗေ,_  
_သံဝိသဋ္ဌာဝ ရာဇိနော._  

</Paragraph>

</Division>
<Division number="270" book="ap1">

<Paragraph number="7231" type="verses" book="ap1">
_ဝီရင်္ဂရူပါ ဗလိနော,_  
_သင်္ဂါမေ အပရာဇိတာ;_  
_တဒါ ကုပိတပစ္စန္တော,_  
_အမှေ အာဟ မဟီပတိ._  

</Paragraph>

</Division>
<Division number="271" book="ap1">

<Paragraph number="7232" type="verses" book="ap1">
_‘ဧထ ဂန္တွာန ပစ္စန္တံ,_  
_သောဓေတွာ အဋ္ဋဝီဗလံ;_  
_ခေမံ ဝိဇိရိတံ ကတွာ,_  
_ပုန ဒေထာတိ ဘာသထ’._  

</Paragraph>

</Division>
<Division number="272" book="ap1">

<Paragraph number="7233" type="verses" book="ap1">
_တတော မယံ အဝေါစုမှ,_  
_ယဒိ ဒေယျာသိ နာယကံ;_  
ဥပဋ္ဌာနာယ အမှာကံ,_  
_သာဓယိဿာမ ဝေါ တတော._  

</Paragraph>

</Division>
<Division number="273" book="ap1">

<Paragraph number="7234" type="verses" book="ap1">
_တတော မယံ လဒ္ဓဝရာ,_  
_ဘူမိပါလေန ပေသိတာ;_  
_နိက္ခိတ္တသတ္ထံ ပစ္စန္တံ,_  
_ကတွာ ပုနရုပစ္စ တံ._  

</Paragraph>

</Division>
<Division number="274" book="ap1">

<Paragraph number="7235" type="verses" book="ap1">
_ယာစိတွာ သတ္ထုပဋ္ဌာနံ,_  
_ရာဇာနံ လောကနာယကံ;_  
_မုနိဝီရံ လဘိတွာန,_  
_ယာဝဇီဝံ ယဇိမှ တံ._  

</Paragraph>

</Division>
<Division number="275" book="ap1">

<Paragraph number="7236" type="verses" book="ap1">
_မဟဂ္ဃါနိ စ ဝတ္ထာနိ,_  
_ပဏီတာနိ ရသာနိ စ;_  
_သေနာသနာနိ ရမ္မာနိ,_  
_ဘေသဇ္ဇာနိ ဟိတာနိ စ._  

</Paragraph>

</Division>
<Division number="276" book="ap1">

<Paragraph number="7237" type="verses" book="ap1">
_ဒတွာ သသံဃမုနိနော,_  
_ဓမ္မေနုပ္ပါဒိတာနိ နော;_  
_သီလဝန္တော ကာရုဏိကာ,_  
_ဘာဝနာယုတ္တမာနသာ._  

</Paragraph>

</Division>
<Division number="277" book="ap1">

<Paragraph number="7238" type="verses" book="ap1">
_သဒ္ဓါ ပရိစရိတွာန,_  
_မေတ္တစိတ္တေန နာယကံ;_  
_နိဗ္ဗုတေ တမှိ လောကဂ္ဂေ,_  
_ပူဇံ ကတွာ ယထာဗလံ._  

</Paragraph>

</Division>
<Division number="278" book="ap1">

<Paragraph number="7239" type="verses" book="ap1">
_တတော စုတာ သန္တုသိတံ,_  
_ဂတာ တတ္ထ မဟာသုခံ;_  
_အနုဘူတာ မယံ သဗ္ဗေ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="279" book="ap1">

<Paragraph number="7240" type="verses" book="ap1">
_မာယာကာရော ယထာ ရင်္ဂေ,_  
_ဒဿေသိ ဝိကတိံ ဗဟုံ;_  
_တထာ ဘဝေ ဘမန္တောဟံ,_  
_ဝိဒေဟာဓိပတီ အဟုံ._  

</Paragraph>

</Division>
<Division number="280" book="ap1">

<Paragraph number="7241" type="verses" book="ap1">
_ဂုဏာစေဠဿ ဝါကျေန,_  
_မိစ္ဆာဒိဋ္ဌိဂတာသယော;_  
_နရကံ မဂ္ဂမာရူဠှော,_  
_ရုစာယ မမ ဓီတုယာ._  

</Paragraph>

</Division>
<Division number="281" book="ap1">

<Paragraph number="7242" type="verses" book="ap1">
_ဩဝါဒံ နာဒိယိတွာန,_  
_ဗြဟ္မုနာ နာရဒေနဟံ;_  
_ဗဟုဓာ သံသိတော သန္တော,_  
_ဒိဋ္ဌိံ ဟိတွာန ပါပိကံ._  

</Paragraph>

</Division>
<Division number="282" book="ap1">

<Paragraph number="7243" type="verses" book="ap1">
_ပူရယိတွာ ဝိသေသေန,_  
_ဒသ ကမ္မပထာနိဟံ;_  
_ဟိတွာန ဒေဟမဂမိံ,_  
_သဂ္ဂံ သဘဝနံ ယထာ._  

</Paragraph>

</Division>
<Division number="283" book="ap1">

<Paragraph number="7244" type="verses" book="ap1">
_ပစ္ဆိမေ ဘဝေ သမ္ပတ္တေ,_  
_ဗြဟ္မဗန္ဓု အဟောသဟံ;_  
_ဗာရာဏသိယံ ဖီတာယံ,_  
_ဇာတော ဝိပ္ပမဟာကုလေ._  

</Paragraph>

</Division>
<Division number="284" book="ap1">

<Paragraph number="7245" type="verses" book="ap1">
_မစ္စုဗျာဓိဇရာ ဘီတော,_  
_ဩဂါဟေတွာ မဟာဝနံ;_  
_နိဗ္ဗာနံ ပဒမေသန္တော,_  
_ဇဋိလေသု ပရိဗ္ဗဇိံ._  

</Paragraph>

</Division>
<Division number="285" book="ap1">

<Paragraph number="7246" type="verses" book="ap1">
_တဒါ ဒွေ ဘာတရော မယှံ,_  
_ပဗ္ဗဇိံသု မယာ သဟ;_  
ဥရုဝေလာယံ မာပေတွာ,_  
_အဿမံ နိဝသိံ အဟံ._  

</Paragraph>

</Division>
<Division number="286" book="ap1">

<Paragraph number="7247" book="ap1">
_ကဿပေါ နာမ ဂေါတ္တေန,_  
ဥရုဝေဠနိဝါသိကော;_  
_တတော မေ အာသိ ပညတ္တိ,_  
ဥရုဝေဠကဿပေါ ဣတိ._  

</Paragraph>

</Division>
<Division number="287" book="ap1">

<Paragraph number="7248" type="verses" book="ap1">
_နဒီသကာသေ ဘာတာ မေ,_  
_နဒီကဿပသဝှယော;_  
_အာသီ သကာသနာမေန,_  
_ဂယာယံ ဂယာကဿပေါ._  

</Paragraph>

</Division>
<Division number="288" book="ap1">

<Paragraph number="7249" type="verses" book="ap1">
_ဒွေ သတာနိ ကနိဋ္ဌဿ,_  
_တီဏိ မဇ္ဈဿ ဘာတုနော;_  
_မမ ပဉ္စ သတာနူနာ,_  
_သိဿာ သဗ္ဗေ မမာနုဂါ._  

</Paragraph>

</Division>
<Division number="289" book="ap1">

<Paragraph number="7250" type="verses" book="ap1">
_တဒါ ဥပေစ္စ မံ ဗုဒ္ဓေါ,_  
_ကတွာန ဝိဝိဓာနိ မေ;_  
_ပါဋိဟီရာနိ လောကဂ္ဂေါ,_  
_ဝိနေသိ နရသာရထိ._  

</Paragraph>

</Division>
<Division number="290" book="ap1">

<Paragraph number="7251" type="verses" book="ap1">
_သဟဿပရိဝါရေန,_  
_အဟောသိံ ဧဟိဘိက္ခုကော;_  
_တေဟေဝ သဟ သဗ္ဗေဟိ,_  
_အရဟတ္တမပါပုဏိံ._  

</Paragraph>

</Division>
<Division number="291" book="ap1">

<Paragraph number="7252" type="verses" book="ap1">
_တေ စေဝညေ စ ဗဟဝေါ,_  
_သိဿာ မံ ပရိဝါရယုံ;_  
_သာသိတုဉ္စ သမတ္ထောဟံ,_  
_တတော မံ ဣသိသတ္တမော._  

</Paragraph>

</Division>
<Division number="292" book="ap1">

<Paragraph number="7253" type="verses" book="ap1">
_မဟာပရိသဘာဝသ္မိံ,_  
_ဧတဒဂ္ဂေ ဌပေသိ မံ;_  
_အဟော ဗုဒ္ဓေ ကတံ ကာရံ,_  
_သဖလံ မေ အဇာယထ._  

</Paragraph>

</Division>
<Division number="293" book="ap1">

<Paragraph number="7254" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="294" book="ap1">

<Paragraph number="7255" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="295" book="ap1">

<Paragraph number="7256" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7257" book="ap1">
ဣတ္ထံ သုဒံ အာယသ္မာ ဥရုဝေဠကဿပေါ ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7258" type="center" book="ap1">
ဥရုဝေဠကဿပတ္ထေရဿာပဒါနံ အဋ္ဌမံ.
</Paragraph>