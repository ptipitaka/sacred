---
title: "51.1 တိကဏိကာရပုပ္ဖိယတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1">

<Paragraph number="6568" type="verses" book="ap1">
_“သုမေဓော နာမ သမ္ဗုဒ္ဓေါ,_  
_ဗာတ္တိံသဝရလက္ခဏော;_  
_ဝိဝေကကာမော သမ္ဗုဒ္ဓေါ,_  
_ဟိမဝန္တမုပါဂမိံ._  

</Paragraph>

</Division>
<Division number="2" book="ap1">

<Paragraph number="6569" type="verses" book="ap1">
_အဇ္ဈောဂယှ ဟိမဝန္တံ,_  
_အဂ္ဂေါ ကာရုဏိကော မုနိ;_  
_ပလ္လင်္ကမာဘုဇိတွာန,_  
_နိသီဒိ ပုရိသုတ္တမော._  

</Paragraph>

</Division>
<Division number="3" book="ap1">

<Paragraph number="6570" type="verses" book="ap1">
_ဝိဇ္ဇာဓရော တဒါ အာသိံ,_  
_အန္တလိက္ခစရော အဟံ;_  
_တိသူလံ သုကတံ ဂယှ,_  
_ဂစ္ဆာမိ အမ္ဗရေ တဒါ._  

</Paragraph>

</Division>
<Division number="4" book="ap1">

<Paragraph number="6571" type="verses" book="ap1">
_ပဗ္ဗတဂ္ဂေ ယထာ အဂ္ဂိ,_  
_ပုဏ္ဏမာယေဝ စန္ဒိမာ;_  
_ဝနေ ဩဘာသတေ ဗုဒ္ဓေါ,_  
_သာလရာဇာဝ ဖုလ္လိတော._  

</Paragraph>

</Division>
<Division number="5" book="ap1">

<Paragraph number="6572" type="verses" book="ap1">
_ဝနဂ္ဂါ နိက္ခမိတွာန,_  
_ဗုဒ္ဓရံသီဘိဓာဝရေ;_  
_နဠဂ္ဂိဝဏ္ဏသင်္ကာသာ,_  
_ဒိသွာ စိတ္တံ ပသာဒယိံ._  

</Paragraph>

</Division>
<Division number="6" book="ap1">

<Paragraph number="6573" type="verses" book="ap1">
_ဝိစိနံ အဒ္ဒသံ ပုပ္ဖံ,_  
_ကဏိကာရံ ဒေဝဂန္ဓိကံ;_  
_တီဏိ ပုပ္ဖါနိ အာဒါယ,_  
_ဗုဒ္ဓသေဋ္ဌမပူဇယိံ._  

</Paragraph>

</Division>
<Division number="7" book="ap1">

<Paragraph number="6574" type="verses" book="ap1">
_ဗုဒ္ဓဿ အာနုဘာဝေန,_  
_တီဏိ ပုပ္ဖါနိ မေ တဒါ;_  
ဥဒ္ဓံဝဏ္ဋာ အဓောပတ္တာ,_  
_ဆာယံ ကုဗ္ဗန္တိ သတ္ထုနော._  

</Paragraph>

</Division>
<Division number="8" book="ap1">

<Paragraph number="6575" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="9" book="ap1">

<Paragraph number="6576" type="verses" book="ap1">
_တတ္ထ မေ သုကတံ ဗျမှံ,_  
_ကဏိကာရီတိ ဉာယတိ;_  
_သဋ္ဌိယောဇနမုဗ္ဗေဓံ,_  
_တိံသယောဇနဝိတ္ထတံ._  

</Paragraph>

</Division>
<Division number="10" book="ap1">

<Paragraph number="6577" type="verses" book="ap1">
_သဟဿကဏ္ဍံ သတဘေဏ္ဍု,_  
_ဓဇာလုဟရိတာမယံ;_  
_သတသဟဿနိယျူဟာ,_  
_ဗျမှေ ပါတုဘဝိံသု မေ._  

</Paragraph>

</Division>
<Division number="11" book="ap1">

<Paragraph number="6578" type="verses" book="ap1">
_သောဏ္ဏမယာ မဏိမယာ,_  
_လောဟိတင်္ဂမယာပိ စ;_  
_ဖလိကာပိ စ ပလ္လင်္ကာ,_  
_ယေနိစ္ဆကာ ယဒိစ္ဆကာ._  

</Paragraph>

</Division>
<Division number="12" book="ap1">

<Paragraph number="6579" type="verses" book="ap1">
_မဟာရဟဉ္စ သယနံ,_  
_တူလိကာဝိကတီယုတံ;_  
ဥဒ္ဓလောမိကဧကန္တံ,_  
_ဗိဗ္ဗောဟနသမာယုတံ._  

</Paragraph>

</Division>
<Division number="13" book="ap1">

<Paragraph number="6580" type="verses" book="ap1">
_ဘဝနာ နိက္ခမိတွာန,_  
_စရန္တော ဒေဝစာရိကံ;_  
_ယဒါ ဣစ္ဆာမိ ဂမနံ,_  
_ဒေဝသင်္ဃပုရက္ခတော._  

</Paragraph>

</Division>
<Division number="14" book="ap1">

<Paragraph number="6581" type="verses" book="ap1">
_ပုပ္ဖဿ ဟေဋ္ဌာ တိဋ္ဌာမိ,_  
ဥပရိစ္ဆဒနံ မမ;_  
_သမန္တာ ယောဇနသတံ,_  
_ကဏိကာရေဟိ ဆာဒိတံ._  

</Paragraph>

</Division>
<Division number="15" book="ap1">

<Paragraph number="6582" type="verses" book="ap1">
_သဋ္ဌိတုရိယသဟဿာနိ,_  
_သာယံ ပါတမုပဋ္ဌဟုံ;_  
_ပရိဝါရေန္တိ မံ နိစ္စံ,_  
_ရတ္တိန္ဒိဝမတန္ဒိတာ._  

</Paragraph>

</Division>
<Division number="16" book="ap1">

<Paragraph number="6583" type="verses" book="ap1">
_တတ္ထ နစ္စေဟိ ဂီတေဟိ,_  
_တာဠေဟိ ဝါဒိတေဟိ စ;_  
_ရမာမိ ခိဍ္ဍာရတိယာ,_  
_မောဒါမိ ကာမကာမိဟံ._  

</Paragraph>

</Division>
<Division number="17" book="ap1">

<Paragraph number="6584" type="verses" book="ap1">
_တတ္ထ ဘုတွာ ပိဝိတွာ စ,_  
_မောဒါမိ တိဒသေ တဒါ;_  
_နာရီဂဏေဟိ သဟိတော,_  
_မောဒါမိ ဗျမှမုတ္တမေ._  

</Paragraph>

</Division>
<Division number="18" book="ap1">

<Paragraph number="6585" type="verses" book="ap1">
_သတာနံ ပဉ္စက္ခတ္တုဉ္စ,_  
_ဒေဝရဇ္ဇမကာရယိံ;_  
_သတာနံ တီဏိက္ခတ္တုဉ္စ,_  
_စက္ကဝတ္တီ အဟောသဟံ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="19" book="ap1">

<Paragraph number="6586" type="verses" book="ap1">
_ဘဝါဘဝေ သံသရန္တော,_  
_မဟာဘောဂံ လဘာမဟံ;_  
_ဘောဂေ မေ ဦနတာ နတ္ထိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="20" book="ap1">

<Paragraph number="6587" type="verses" book="ap1">
_ဒုဝေ ဘဝေ သံသရာမိ,_  
_ဒေဝတ္တေ အထ မာနုသေ;_  
_အညံ ဂတိံ န ဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="21" book="ap1">

<Paragraph number="6588" type="verses" book="ap1">
_ဒုဝေ ကုလေ ပဇာယာမိ,_  
_ခတ္တိယေ စာပိ ဗြာဟ္မဏေ;_  
_နီစေ ကုလေ န ဇာယာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="22" book="ap1">

<Paragraph number="6589" type="verses" book="ap1">
_ဟတ္ထိယာနံ အဿယာနံ,_  
_သိဝိကံ သန္ဒမာနိကံ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="23" book="ap1">

<Paragraph number="6590" type="verses" book="ap1">
_ဒါသီဂဏံ ဒါသဂဏံ,_  
_နာရိယော သမလင်္ကတာ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="24" book="ap1">

<Paragraph number="6591" type="verses" book="ap1">
_ကောသေယျကမ္ဗလိယာနိ,_  
_ခေါမကပ္ပါသိကာနိ စ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="25" book="ap1">

<Paragraph number="6592" type="verses" book="ap1">
_နဝဝတ္ထံ နဝဖလံ,_  
_နဝဂ္ဂရသဘောဇနံ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="26" book="ap1">

<Paragraph number="6593" book="ap1">
ဣမံ ခါဒ ဣမံ ဘုဉ္ဇ,_  
ဣမမှိ သယနေ သယ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="27" book="ap1">

<Paragraph number="6594" type="verses" book="ap1">
_သဗ္ဗတ္ထ ပူဇိတော ဟောမိ,_  
_ယသော အဗ္ဘုဂ္ဂတော မမ;_  
_မဟာပက္ခော သဒါ ဟောမိ,_  
_အဘေဇ္ဇပရိသော သဒါ;_  
_ဉာတီနံ ဥတ္တမော ဟောမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="28" book="ap1">

<Paragraph number="6595" type="verses" book="ap1">
_သီတံ ဥဏှံ န ဇာနာမိ,_  
_ပရိဠာဟော န ဝိဇ္ဇတိ;_  
_အထော စေတသိကံ ဒုက္ခံ,_  
_ဟဒယေ မေ န ဝိဇ္ဇတိ._  

</Paragraph>

</Division>
<Division number="29" book="ap1">

<Paragraph number="6596" type="verses" book="ap1">
_သုဝဏ္ဏဝဏ္ဏော ဟုတွာန,_  
_သံသရာမိ ဘဝါဘဝေ;_  
_ဝေဝဏ္ဏိယံ န ဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="30" book="ap1">

<Paragraph number="6597" type="verses" book="ap1">
_ဒေဝလောကာ စဝိတွာန,_  
_သုက္ကမူလေန စောဒိတော;_  
_သာဝတ္ထိယံ ပုရေ ဇာတော,_  
_မဟာသာလေ သုအဍ္ဎကေ._  

</Paragraph>

</Division>
<Division number="31" book="ap1">

<Paragraph number="6598" type="verses" book="ap1">
_ပဉ္စ ကာမဂုဏေ ဟိတွာ,_  
_ပဗ္ဗဇိံ အနဂါရိယံ;_  
_ဇာတိယာ သတ္တဝဿောဟံ,_  
_အရဟတ္တမပါပုဏိံ._  

</Paragraph>

</Division>
<Division number="32" book="ap1">

<Paragraph number="6599" type="verses" book="ap1">
ဥပသမ္ပာဒယီ ဗုဒ္ဓေါ,_  
_ဂုဏမညာယ စက္ခုမာ;_  
_တရုဏော ပူဇနီယောဟံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="33" book="ap1">

<Paragraph number="6600" type="verses" book="ap1">
_ဒိဗ္ဗစက္ခု ဝိသုဒ္ဓံ မေ,_  
_သမာဓိကုသလော အဟံ;_  
_အဘိညာပါရမိပ္ပတ္တော,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="34" book="ap1">

<Paragraph number="6601" type="verses" book="ap1">
_ပဋိသမ္ဘိဒါ အနုပ္ပတ္တော,_  
ဣဒ္ဓိပါဒေသု ကောဝိဒေါ;_  
_ဓမ္မေသု ပါရမိပ္ပတ္တော,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="35" book="ap1">

<Paragraph number="6602" type="verses" book="ap1">
_တိံသကပ္ပသဟဿမှိ,_  
_ယံ ဗုဒ္ဓမဘိပူဇယိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="36" book="ap1">

<Paragraph number="6603" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="37" book="ap1">

<Paragraph number="6604" type="verses" book="ap1">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="38" book="ap1">

<Paragraph number="6605" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="6606" book="ap1">
ဣတ္ထံ သုဒံ အာယသ္မာ တိကဏိကာရပုပ္ဖိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6607" type="center" book="ap1">
တိကဏိကာရပုပ္ဖိယတ္ထေရဿာပဒါနံ ပဌမံ.
</Paragraph>