---
title: 55.4 ဝင်္ဂီသတ္ထေရအပဒါန
tableOfContents: false
sidebar:
  order: 4
type: tipitaka
basket: su
book: ap1
review:
  current: review
  updated: '2025-10-23T09:13:33.300393'
  updated_by: ''
  notes: ''
  history:
  - state: review
    date: '2025-10-23T09:13:33.300393'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="96" book="ap1" e="ch" v="20" p="436">

<Paragraph number="7435" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မေသု စက္ခုမာ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="97" book="ap1" e="ch" v="20" p="437">

<Paragraph number="7436" type="verses" book="ap1">
_ယထာပိ သာဂရေ ဦမိ,_  
_ဂဂနေ ဝိယ တာရကာ;_  
_ဧဝံ ပါဝစနံ တဿ,_  
_အရဟန္တေဟိ စိတ္တိတံ._  

</Paragraph>

</Division>
<Division number="98" book="ap1" e="ch" v="20" p="437">

<Paragraph number="7437" type="verses" book="ap1">
_သဒေဝါသုရနာဂေဟိ,_  
_မနုဇေဟိ ပုရက္ခတော;_  
_သမဏဗြာဟ္မဏာကိဏ္ဏေ,_  
_ဇနမဇ္ဈေ ဇိနုတ္တမော._  

</Paragraph>

</Division>
<Division number="99" book="ap1" e="ch" v="20" p="437">

<Paragraph number="7438" type="verses" book="ap1">
_ပဘာဟိ အနုရဉ္ဇန္တော,_  
_လောကေ လောကန္တဂူ ဇိနော;_  
_ဝစနေန ဝိဗောဓေန္တော,_  
_ဝေနေယျပဒုမာနိ သော._  

</Paragraph>

</Division>
<Division number="100" book="ap1" e="ch" v="20" p="437">

<Paragraph number="7439" type="verses" book="ap1">
_ဝေသာရဇ္ဇေဟိ သမ္ပန္နော,_  
_စတူဟိ ပုရိသုတ္တမော;_  
_ပဟီနဘယသာရဇ္ဇော,_  
_ခေမပ္ပတ္တော ဝိသာရဒေါ._  

</Paragraph>

</Division>
<Division number="101" book="ap1" e="ch" v="20" p="437">

<Paragraph number="7440" type="verses" book="ap1">
_အာသဘံ ပဝရံ ဌာနံ,_  
_ဗုဒ္ဓဘူမိဉ္စ ကေဝလံ;_  
_ပဋိဇာနာတိ လောကဂ္ဂေါ,_  
_နတ္ထိ သဉ္စောဒကော ကွစိ._  

</Paragraph>

</Division>
<Division number="102" book="ap1" e="ch" v="20" p="437">

<Paragraph number="7441" type="verses" book="ap1">
_သီဟနာဒမသမ္ဘီတံ,_  
_နဒတော တဿ တာဒိနော;_  
_ဒေဝေါ နရော ဝါ ဗြဟ္မာ ဝါ,_  
_ပဋိဝတ္တာ န ဝိဇ္ဇတိ._  

</Paragraph>

</Division>
<Division number="103" book="ap1" e="ch" v="20" p="437">

<Paragraph number="7442" type="verses" book="ap1">
_ဒေသေန္တော ပဝရံ ဓမ္မံ,_  
_သန္တာရေန္တော သဒေဝကံ;_  
_ဓမ္မစက္ကံ ပဝတ္တေတိ,_  
_ပရိသာသု ဝိသာရဒေါ._  

</Paragraph>

</Division>
<Division number="104" book="ap1" e="ch" v="20" p="437">

<Paragraph number="7443" type="verses" book="ap1">
_ပဋိဘာနဝတံ အဂ္ဂံ,_  
_သာဝကံ သာဓုသမ္မတံ;_  
_ဂုဏံ ဗဟုံ ပကိတ္တေတွာ,_  
_ဧတဒဂ္ဂေ ဌပေသိ တံ._  

</Paragraph>

</Division>
<Division number="105" book="ap1" e="ch" v="20" p="437">

<Paragraph number="7444" type="verses" book="ap1">
_တဒါဟံ ဟံသဝတိယံ,_  
_ဗြာဟ္မဏော သာဓုသမ္မတော;_  
_သဗ္ဗဝေဒဝိဒူ ဇာတော,_  
_ဝါဂီသော ဝါဒိသူဒနော._  

</Paragraph>

</Division>
<Division number="106" book="ap1" e="ch" v="20" p="437">

<Paragraph number="7445" type="verses" book="ap1">
ဥပေစ္စ တံ မဟာဝီရံ,_  
_သုတွာဟံ ဓမ္မဒေသနံ;_  
_ပီတိဝရံ ပဋိလဘိံ,_  
_သာဝကဿ ဂုဏေ ရတော._  

</Paragraph>

</Division>
<Division number="107" book="ap1" e="ch" v="20" p="438">

<Paragraph number="7446" type="verses" book="ap1">
_နိမန္တေတွာဝ သုဂတံ,_  
_သသံဃံ လောကနန္ဒနံ;_  
_သတ္တာဟံ ဘောဇယိတွာဟံ,_  
_ဒုဿေဟစ္ဆာဒယိံ တဒါ._  

</Paragraph>

</Division>
<Division number="108" book="ap1" e="ch" v="20" p="438">

<Paragraph number="7447" type="verses" book="ap1">
_နိပစ္စ သိရသာ ပါဒေ,_  
_ကတောကာသော ကတဉ္ဇလီ;_  
_ဧကမန္တံ ဌိတော ဟဋ္ဌော,_  
_သန္ထဝိံ ဇိနမုတ္တမံ._  

</Paragraph>

</Division>
<Division number="109" book="ap1" e="ch" v="20" p="438">

<Paragraph number="7448" type="verses" book="ap1">
_‘နမော တေ ဝါဒိမဒ္ဒန,_  
_နမော တေ ဣသိသတ္တမ;_  
_နမော တေ သဗ္ဗလောကဂ္ဂ,_  
_နမော တေ အဘယံ ကရ._  

</Paragraph>

</Division>
<Division number="110" book="ap1" e="ch" v="20" p="438">

<Paragraph number="7449" type="verses" book="ap1">
_နမော တေ မာရမထန,_  
_နမော တေ ဒိဋ္ဌိသူဒန;_  
_နမော တေ သန္တိသုခဒ,_  
_နမော တေ သရဏံ ကရ._  

</Paragraph>

</Division>
<Division number="111" book="ap1" e="ch" v="20" p="438">

<Paragraph number="7450" type="verses" book="ap1">
_အနာထာနံ ဘဝံ နာထော,_  
_ဘီတာနံ အဘယပ္ပဒေါ;_  
_ဝိဿာမဘူမိ သန္တာနံ,_  
_သရဏံ သရဏေသိနံ’._  

</Paragraph>

</Division>
<Division number="112" book="ap1" e="ch" v="20" p="438">

<Paragraph number="7451" type="verses" book="ap1">
_ဧဝမာဒီဟိ သမ္ဗုဒ္ဓံ,_  
_သန္ထဝိတွာ မဟာဂုဏံ;_  
_အဝေါစံ ဝါဒိသူဒဿ,_  
_ဂတိံ ပပ္ပေါမိ ဘိက္ခုနော._  

</Paragraph>

</Division>
<Division number="113" book="ap1" e="ch" v="20" p="438">

<Paragraph number="7452" type="verses" book="ap1">
_တဒါ အဝေါစ ဘဂဝါ,_  
_အနန္တပဋိဘာနဝါ;_  
_‘ယော သော ဗုဒ္ဓံ အဘောဇေသိ,_  
_သတ္တာဟံ သဟသာဝကံ._  

</Paragraph>

</Division>
<Division number="114" book="ap1" e="ch" v="20" p="438">

<Paragraph number="7453" type="verses" book="ap1">
_ဂုဏဉ္စ မေ ပကိတ္တေသိ,_  
_ပသန္နော သေဟိ ပါဏိဘိ;_  
_ဧသော ပတ္ထယတေ ဌာနံ,_  
_ဝါဒိသူဒဿ ဘိက္ခုနော._  

</Paragraph>

</Division>
<Division number="115" book="ap1" e="ch" v="20" p="438">

<Paragraph number="7454" type="verses" book="ap1">
_အနာဂတမှိ အဒ္ဓါနေ,_  
_လစ္ဆသေ တံ မနောရထံ;_  
_ဒေဝမာနုသသမ္ပတ္တိံ,_  
_အနုဘောတွာ အနပ္ပကံ._  

</Paragraph>

</Division>
<Division number="116" book="ap1" e="ch" v="20" p="438">

<Paragraph number="7455" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="117" book="ap1" e="ch" v="20" p="438">

<Paragraph number="7456" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ဝင်္ဂီသော နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="118" book="ap1" e="ch" v="20" p="438">

<Paragraph number="7457" type="verses" book="ap1">
_တံ သုတွာ မုဒိတော ဟုတွာ,_  
_ယာဝဇီဝံ တဒါ ဇိနံ;_  
_ပစ္စယေဟိ ဥပဋ္ဌာသိံ,_  
_မေတ္တစိတ္တော တထာဂတံ._  

</Paragraph>

</Division>
<Division number="119" book="ap1" e="ch" v="20" p="439">

<Paragraph number="7458" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တုသိတံ အဂမာသဟံ._  

</Paragraph>

</Division>
<Division number="120" book="ap1" e="ch" v="20" p="439">

<Paragraph number="7459" type="verses" book="ap1">
_ပစ္ဆိမေ စ ဘဝေ ဒါနိ,_  
_ဇာတော ဝိပ္ပကုလေ အဟံ;_  
_ပစ္စာဇာတော ယဒါ အာသိံ,_  
_ဇာတိယာ သတ္တဝဿိကော._  

</Paragraph>

</Division>
<Division number="121" book="ap1" e="ch" v="20" p="439">

<Paragraph number="7460" type="verses" book="ap1">
_သဗ္ဗဝေဒဝိဒူ ဇာတော,_  
_ဝါဒသတ္ထဝိသာရဒေါ;_  
_ဝါဒိဿရော စိတ္တကထီ,_  
_ပရဝါဒပ္ပမဒ္ဒနော._  

</Paragraph>

</Division>
<Division number="122" book="ap1" e="ch" v="20" p="439">

<Paragraph number="7461" type="verses" book="ap1">
_ဝင်္ဂေ ဇာတောတိ ဝင်္ဂီသော,_  
_ဝစနေ ဣဿရောတိ ဝါ;_  
_ဝင်္ဂီသော ဣတိ မေ နာမံ,_  
_အဘဝီ လောကသမ္မတံ._  

</Paragraph>

</Division>
<Division number="123" book="ap1" e="ch" v="20" p="439">

<Paragraph number="7462" type="verses" book="ap1">
_ယဒါဟံ ဝိညုတံ ပတ္တော,_  
_ဌိတော ပဌမယောဗ္ဗနေ;_  
_တဒါ ရာဇဂဟေ ရမ္မေ,_  
_သာရိပုတ္တမဟဒ္ဒသံ._  


</Paragraph>
</Division>

<Paragraph number="7463" type="center" book="ap1">
ပဉ္စဝီသတိမံ ဘာဏဝါရံ.


</Paragraph>

<Division number="124" book="ap1" e="ch" v="20" p="439">

<Paragraph number="7464" type="verses" book="ap1">
_ပိဏ္ဍာယ ဝိစရန္တံ တံ,_  
_ပတ္တပါဏိံ သုသံဝုတံ;_  
_အလောလက္ခိံ မိတဘာဏိံ,_  
_ယုဂမတ္တံ နိဒက္ခိတံ._  

</Paragraph>

</Division>
<Division number="125" book="ap1" e="ch" v="20" p="439">

<Paragraph number="7465" type="verses" book="ap1">
_တံ ဒိသွာ ဝိမှိတော ဟုတွာ,_  
_အဝေါစံ မမနုစ္ဆဝံ;_  
_ကဏိကာရံဝ နိစိတံ,_  
_စိတ္တံ ဂါထာပဒံ အဟံ._  

</Paragraph>

</Division>
<Division number="126" book="ap1" e="ch" v="20" p="439">

<Paragraph number="7466" type="verses" book="ap1">
_အာစိက္ခိ သော မေ သတ္ထာရံ,_  
_သမ္ဗုဒ္ဓံ လောကနာယကံ;_  
_တဒါ သော ပဏ္ဍိတော ဝီရော,_  
ဥတ္တရိံ သမဝေါစ မေ._  

</Paragraph>

</Division>
<Division number="127" book="ap1" e="ch" v="20" p="439">

<Paragraph number="7467" type="verses" book="ap1">
_ဝိရာဂသံဟိတံ ဝါကျံ,_  
_ကတွာ ဒုဒ္ဒသမုတ္တမံ;_  
_ဝိစိတ္တပဋိဘာနေဟိ,_  
_တောသိတော တေန တာဒိနာ._  

</Paragraph>

</Division>
<Division number="128" book="ap1" e="ch" v="20" p="439">

<Paragraph number="7468" type="verses" book="ap1">
_နိပစ္စ သိရသာ ပါဒေ,_  
_‘ပဗ္ဗာဇေဟီ’တိ မံ ဗြဝိ;_  
_တတော မံ သ မဟာပညော,_  
_ဗုဒ္ဓသေဋ္ဌမုပါနယိ._  

</Paragraph>

</Division>
<Division number="129" book="ap1" e="ch" v="20" p="439">

<Paragraph number="7469" type="verses" book="ap1">
_နိပစ္စ သိရသာ ပါဒေ,_  
_နိသီဒိံ သတ္ထု သန္တိကေ;_  
_မမာဟ ဝဒတံ သေဋ္ဌော,_  
_‘ကစ္စိ ဝင်္ဂီသ ဇာနာသိ’._  

</Paragraph>

</Division>
<Division number="130" book="ap1" e="ch" v="20" p="439">

<Paragraph number="7470" type="verses" book="ap1">
_ကိဉ္စိ သိပ္ပန္တိ တဿာဟံ,_  
_‘ဇာနာမီ’တိ စ အဗြဝိံ;_  
_‘မတသီသံ ဝနစ္ဆုဒ္ဓံ,_  
_အပိ ဗာရသဝဿိကံ;_  
_တဝ ဝိဇ္ဇာဝိသေသေန,_  
_သစေ သက္ကောသိ ဝါစယ’._  

</Paragraph>

</Division>
<Division number="131" book="ap1" e="ch" v="20" p="440">

<Paragraph number="7471" type="verses" book="ap1">
_‘အာမောတိ မေ ပဋိညာတေ,_  
_တီဏိ သီသာနိ ဒဿယိ;_  
_နိရယနရဒေဝေသု,_  
ဥပပန္နေ အဝါစယိံ’._  

</Paragraph>

</Division>
<Division number="132" book="ap1" e="ch" v="20" p="440">

<Paragraph number="7472" type="verses" book="ap1">
_တဒါ ခီဏာသဝဿေဝ,_  
_သီသံ ဒဿေသိ နာယကော;_  
_တတောဟံ ဝိဟတာရမ္ဘော,_  
_ပဗ္ဗဇ္ဇံ သမယာစိသံ._  

</Paragraph>

</Division>
<Division number="133" book="ap1" e="ch" v="20" p="440">

<Paragraph number="7473" type="verses" book="ap1">
_ပဗ္ဗဇိတွာန သုဂတံ,_  
_သန္ထဝါမိ တဟိံ တဟိံ;_  
_တတော မံ ကဗ္ဗဝိတ္တောသိ,_  
ဥဇ္ဈာယန္တိဟ ဘိက္ခဝေါ._  

</Paragraph>

</Division>
<Division number="134" book="ap1" e="ch" v="20" p="440">

<Paragraph number="7474" type="verses" book="ap1">
_တတော ဝီမံသနတ္ထံ မေ,_  
_အာဟ ဗုဒ္ဓေါ ဝိနာယကော;_  
_‘တက္ကိကာ ပနိမာ ဂါထာ,_  
_ဌာနသော ပဋိဘန္တိ တံ’._  

</Paragraph>

</Division>
<Division number="135" book="ap1" e="ch" v="20" p="440">

<Paragraph number="7475" type="verses" book="ap1">
_‘န ကဗ္ဗဝိတ္တောဟံ ဝီရ,_  
_ဌာနသော ပဋိဘန္တိ မံ’;_  
_‘တေန ဟိ ဒါနိ ဝင်္ဂီသ,_  
_ဌာနသော သန္ထဝါဟိ မံ’._  

</Paragraph>

</Division>
<Division number="136" book="ap1" e="ch" v="20" p="440">

<Paragraph number="7476" type="verses" book="ap1">
_တဒါဟံ သန္ထဝိံ ဝီရံ,_  
_ဂါထာဟိ ဣသိသတ္တမံ;_  
_ဌာနသော မေ တဒါ တုဋ္ဌော,_  
_ဇိနော အဂ္ဂေ ဌပေသိ မံ._  

</Paragraph>

</Division>
<Division number="137" book="ap1" e="ch" v="20" p="440">

<Paragraph number="7477" type="verses" book="ap1">
_ပဋိဘာနေန စိတ္တေန,_  
_အညေသမတိမညဟံ;_  
_ပေသလေ တေန သံဝိဂ္ဂေါ,_  
_အရဟတ္တမပါပုဏိံ._  

</Paragraph>

</Division>
<Division number="138" book="ap1" e="ch" v="20" p="440">

<Paragraph number="7478" type="verses" book="ap1">
_‘ပဋိဘာနဝတံ အဂ္ဂေါ,_  
_အညော ကောစိ န ဝိဇ္ဇတိ;_  
_ယထာယံ ဘိက္ခု ဝင်္ဂီသော,_  
_ဧဝံ ဓာရေထ ဘိက္ခဝေါ’._  

</Paragraph>

</Division>
<Division number="139" book="ap1" e="ch" v="20" p="440">

<Paragraph number="7479" type="verses" book="ap1">
_သတသဟဿေ ကတံ ကမ္မံ,_  
_ဖလံ ဒဿေသိ မေ ဣဓ;_  
_သုမုတ္တော သရဝေဂေါဝ,_  
_ကိလေသေ ဈာပယိံ မမ._  

</Paragraph>

</Division>
<Division number="140" book="ap1" e="ch" v="20" p="440">

<Paragraph number="7480" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="141" book="ap1" e="ch" v="20" p="440">

<Paragraph number="7481" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="142" book="ap1" e="ch" v="20" p="440">

<Paragraph number="7482" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7483" book="ap1">
ဣတ္ထံ သုဒံ အာယသ္မာ ဝင်္ဂီသော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7484" type="center" book="ap1">
ဝင်္ဂီသတ္ထေရဿာပဒါနံ စတုတ္ထံ.
</Paragraph>