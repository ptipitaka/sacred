---
title: "44.2 ဧကသင်္ခိယတ္ထေရအပဒါန"
tableOfContents: false
sidebar:
  order: 3
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="ap1">

<Paragraph number="5678" type="verses" book="ap1">
_“ဝိပဿိနော ဘဂဝတော,_  
_မဟာဗောဓိမဟော အဟု;_  
_မဟာဇနာ သမာဂမ္မ,_  
_ပူဇေန္တိ ဗောဓိမုတ္တမံ._  

</Paragraph>

</Division>
<Division number="14" book="ap1">

<Paragraph number="5679" type="verses" book="ap1">
_န ဟိ တံ ဩရကံ မညေ,_  
_ဗုဒ္ဓသေဋ္ဌော ဘဝိဿတိ;_  
_ယဿာယံ ဤဒိသာ ဗောဓိ,_  
_ပူဇနီယာ စ သတ္ထုနော._  

</Paragraph>

</Division>
<Division number="15" book="ap1">

<Paragraph number="5680" type="verses" book="ap1">
_တတော သင်္ခံ ဂဟေတွာန,_  
_ဗောဓိရုက္ခမုပဋ္ဌဟိံ;_  
_ဓမန္တော သဗ္ဗဒိဝသံ,_  
_အဝန္ဒိံ ဗောဓိမုတ္တမံ._  

</Paragraph>

</Division>
<Division number="16" book="ap1">

<Paragraph number="5681" type="verses" book="ap1">
_အာသန္နကေ ကတံ ကမ္မံ,_  
_ဒေဝလောကံ အပါပယီ;_  
_ကဠေဝရံ မေ ပတိတံ,_  
_ဒေဝလောကေ ရမာမဟံ._  

</Paragraph>

</Division>
<Division number="17" book="ap1">

<Paragraph number="5682" type="verses" book="ap1">
_သဋ္ဌိတုရိယသဟဿာနိ,_  
_တုဋ္ဌဟဋ္ဌာ ပမောဒိတာ;_  
_သဒါ မယှံ ဥပဋ္ဌန္တိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="18" book="ap1">

<Paragraph number="5683" type="verses" book="ap1">
_ဧကသတ္တတိမေ ကပ္ပေ,_  
_ရာဇာ အာသိံ သုဒဿနော;_  
_စာတုရန္တော ဝိဇိတာဝီ,_  
_ဇမ္ဗုမဏ္ဍဿ ဣဿရော._  

</Paragraph>

</Division>
<Division number="19" book="ap1">

<Paragraph number="5684" type="verses" book="ap1">
_တတော အင်္ဂသတာ တုရိယာ,_  
_ပရိဝါရေန္တိ မံ သဒါ;_  
_အနုဘောမိ သကံ ကမ္မံ,_  
ဥပဋ္ဌာနဿိဒံ ဖလံ._  

</Paragraph>

</Division>
<Division number="20" book="ap1">

<Paragraph number="5685" type="verses" book="ap1">
_ယံ ယံ ယောနုပပဇ္ဇာမိ,_  
_ဒေဝတ္တံ အထ မာနုသံ;_  
_မာတုကုစ္ဆိဂတဿာပိ,_  
_ဝဇ္ဇရေ ဘေရိယော သဒါ._  

</Paragraph>

</Division>
<Division number="21" book="ap1">

<Paragraph number="5686" type="verses" book="ap1">
ဥပဋ္ဌိတွာန သမ္ဗုဒ္ဓံ,_  
_အနုဘုတွာန သမ္ပဒါ;_  
_သိဝံ သုခေမံ အမတံ,_  
_ပတ္တောမှိ အစလံ ပဒံ._  

</Paragraph>

</Division>
<Division number="22" book="ap1">

<Paragraph number="5687" type="verses" book="ap1">
_ဧကနဝုတိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="23" book="ap1">

<Paragraph number="5688" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="24" book="ap1">

<Paragraph number="5689" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="25" book="ap1">

<Paragraph number="5690" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5691" book="ap1">
ဣတ္ထံ သုဒံ အာယသ္မာ ဧကသင်္ခိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5692" type="center" book="ap1">
ဧကသင်္ခိယတ္ထေရဿာပဒါနံ ဒုတိယံ.
</Paragraph>