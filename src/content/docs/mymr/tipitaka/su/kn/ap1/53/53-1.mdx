---
title: 53.1 တိဏမုဋ္ဌိဒါယကတ္ထေရအပဒါန
tableOfContents: false
sidebar:
  order: 1
type: tipitaka
basket: su
book: ap1
review:
  current: review
  updated: '2025-10-27T21:48:39.797935'
  updated_by: ''
  notes: ''
  history:
  - state: review
    date: '2025-10-27T21:48:39.797935'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="ap1" e="ch" v="20" p="429">

<Paragraph number="6798" type="verses" book="ap1">
_“ဟိမဝန္တဿာဝိဒူရေ,_  
_လမ္ဗကော နာမ ပဗ္ဗတော;_  
_တတ္ထေဝ တိဿော သမ္ဗုဒ္ဓေါ,_  
_အဗ္ဘောကာသမှိ စင်္ကမိ._  

</Paragraph>

</Division>
<Division number="2" book="ap1" e="ch" v="20" p="429">

<Paragraph number="6799" type="verses" book="ap1">
_မိဂလုဒ္ဒေါ ပုရေ အာသိံ,_  
_အရညေ ကာနနေ အဟံ;_  
_ဒိသွာန တံ ဒေဝဒေဝံ,_  
_တိဏမုဋ္ဌိမဒါသဟံ._  

</Paragraph>

</Division>
<Division number="3" book="ap1" e="ch" v="20" p="429">

<Paragraph number="6800" type="verses" book="ap1">
_နိသီဒနတ္ထံ ဗုဒ္ဓဿ,_  
_ဒတွာ စိတ္တံ ပသာဒယိံ;_  
_သမ္ဗုဒ္ဓံ အဘိဝါဒေတွာ,_  
_ပက္ကာမိံ ဥတ္တရာမုခေါ._  

</Paragraph>

</Division>
<Division number="4" book="ap1" e="ch" v="20" p="429">

<Paragraph number="6801" type="verses" book="ap1">
_အစိရံ ဂတမတ္တဿ,_  
_မိဂရာဇာ အပေါထယိ;_  
_သီဟေန ပေါထိတော သန္တော,_  
_တတ္ထ ကာလင်္ကတော အဟံ._  

</Paragraph>

</Division>
<Division number="5" book="ap1" e="ch" v="20" p="429">

<Paragraph number="6802" type="verses" book="ap1">
_အာသန္နေ မေ ကတံ ကမ္မံ,_  
_ဗုဒ္ဓသေဋ္ဌေ အနာသဝေ;_  
_သုမုတ္တော သရဝေဂေါဝ,_  
_ဒေဝလောကမဂဉ္ဆဟံ._  

</Paragraph>

</Division>
<Division number="6" book="ap1" e="ch" v="20" p="429">

<Paragraph number="6803" type="verses" book="ap1">
_ယူပေါ တတ္ထ သုဘော အာသိ,_  
_ပုညကမ္မာဘိနိမ္မိတော;_  
_သဟဿကဏ္ဍော သတဘေဏ္ဍု,_  
_ဓဇာလု ဟရိတာမယော._  

</Paragraph>

</Division>
<Division number="7" book="ap1" e="ch" v="20" p="429">

<Paragraph number="6804" type="verses" book="ap1">
_ပဘာ နိဒ္ဓါဝတေ တဿ,_  
_သတရံသီဝ ဥဂ္ဂတော;_  
_အာကိဏ္ဏော ဒေဝကညာဟိ,_  
_အာမောဒိံ ကာမကာမိဟံ._  

</Paragraph>

</Division>
<Division number="8" book="ap1" e="ch" v="20" p="429">

<Paragraph number="6805" type="verses" book="ap1">
_ဒေဝလောကာ စဝိတွာန,_  
_သုက္ကမူလေန စောဒိတော;_  
_အာဂန္တွာန မနုဿတ္တံ,_  
_ပတ္တောမှိ အာသဝက္ခယံ._  

</Paragraph>

</Division>
<Division number="9" book="ap1" e="ch" v="20" p="429">

<Paragraph number="6806" type="verses" book="ap1">
_စတုန္နဝုတိတော ကပ္ပေ,_  
_နိသီဒနမဒါသဟံ;_  
_ဒုဂ္ဂတိံ နာဘိဇာနာမိ,_  
_တိဏမုဋ္ဌေ ဣဒံ ဖလံ._  

</Paragraph>

</Division>
<Division number="10" book="ap1" e="ch" v="20" p="429">

<Paragraph number="6807" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="11" book="ap1" e="ch" v="20" p="429">

<Paragraph number="6808" type="verses" book="ap1">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="12" book="ap1" e="ch" v="20" p="430">

<Paragraph number="6809" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="6810" book="ap1">
ဣတ္ထံ သုဒံ အာယသ္မာ တိဏမုဋ္ဌိဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6811" type="center" book="ap1">
တိဏမုဋ္ဌိဒါယကတ္ထေရဿာပဒါနံ ပဌမံ.
</Paragraph>