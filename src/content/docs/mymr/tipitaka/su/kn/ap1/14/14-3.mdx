---
title: 14.3 စန္ဒနပူဇနကတ္ထေရအပဒါန
tableOfContents: false
sidebar:
  order: 3
type: tipitaka
basket: su
book: ap1
review:
  current: review
  updated: '2025-10-23T09:13:31.073454'
  updated_by: ''
  notes: ''
  history:
  - state: review
    date: '2025-10-23T09:13:31.073454'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="17" book="ap1" e="ch" v="20" p="181">

<Paragraph number="2202" type="verses" book="ap1">
_“စန္ဒဘာဂါနဒီတီရေ,_  
_အဟောသိံ ကိန္နရော တဒါ;_  
_ပုပ္ဖဘက္ခော စဟံ အာသိံ,_  
_ပုပ္ဖါနိဝသနော တထာ._  

</Paragraph>

</Division>
<Division number="18" book="ap1" e="ch" v="20" p="181">

<Paragraph number="2203" type="verses" book="ap1">
_အတ္ထဒဿီ တု ဘဂဝါ,_  
_လောကဇေဋ္ဌော နရာသဘော;_  
_ဝိပိနဂ္ဂေန နိယျာသိ,_  
_ဟံသရာဇာဝ အမ္ဗရေ._  

</Paragraph>

</Division>
<Division number="19" book="ap1" e="ch" v="20" p="181">

<Paragraph number="2204" type="verses" book="ap1">
_နမော တေ ပုရိသာဇည,_  
_စိတ္တံ တေ သုဝိသောဓိတံ;_  
_ပသန္နမုခဝဏ္ဏောသိ,_  
_ဝိပ္ပသန္နမုခိန္ဒြိယော._  

</Paragraph>

</Division>
<Division number="20" book="ap1" e="ch" v="20" p="182">

<Paragraph number="2205" type="verses" book="ap1">
_ဩရောဟိတွာန အာကာသာ,_  
_ဘူရိပညော သုမေဓသော;_  
_သင်္ဃာဋိံ ပတ္ထရိတွာန,_  
_ပလ္လင်္ကေန ဥပါဝိသိ._  

</Paragraph>

</Division>
<Division number="21" book="ap1" e="ch" v="20" p="182">

<Paragraph number="2206" type="verses" book="ap1">
_ဝိလီနံ စန္ဒနာဒါယ,_  
_အဂမာသိံ ဇိနန္တိကံ;_  
_ပသန္နစိတ္တော သုမနော,_  
_ဗုဒ္ဓဿ အဘိရောပယိံ._  

</Paragraph>

</Division>
<Division number="22" book="ap1" e="ch" v="20" p="182">

<Paragraph number="2207" type="verses" book="ap1">
_အဘိဝါဒေတွာန သမ္ဗုဒ္ဓံ,_  
_လောကဇေဋ္ဌံ နရာသဘံ;_  
_ပါမောဇ္ဇံ ဇနယိတွာန,_  
_ပက္ကာမိံ ဥတ္တရာမုခေါ._  

</Paragraph>

</Division>
<Division number="23" book="ap1" e="ch" v="20" p="182">

<Paragraph number="2208" type="verses" book="ap1">
_အဋ္ဌာရသေ ကပ္ပသတေ,_  
_စန္ဒနံ ယံ အပူဇယိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="24" book="ap1" e="ch" v="20" p="182">

<Paragraph number="2209" type="verses" book="ap1">
_စတုဒ္ဒသေ ကပ္ပသတေ,_  
ဣတော အာသိံသု တေ တယော;_  
_ရောဟဏီ နာမ နာမေန,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="25" book="ap1" e="ch" v="20" p="182">

<Paragraph number="2210" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2211" book="ap1">
ဣတ္ထံ သုဒံ အာယသ္မာ စန္ဒနပူဇနကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2212" type="center" book="ap1">
စန္ဒနပူဇနကတ္ထေရဿာပဒါနံ တတိယံ.

  
အဋ္ဌမဘာဏဝါရံ.
</Paragraph>