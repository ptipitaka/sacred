---
title: "54.3 မဟာကပ္ပိနတ္ထေရအပဒါန"
tableOfContents: false
sidebar:
  order: 3
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="66" book="ap1" e="ch" v="20" p="434">

<Paragraph number="7017" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
ဥဒိတော အဇဋာကာသေ,_  
_ရဝီဝ သရဒမ္ဗရေ._  

</Paragraph>

</Division>
<Division number="67" book="ap1" e="ch" v="20" p="434">

<Paragraph number="7018" type="verses" book="ap1">
_ဝစနာဘာယ ဗောဓေတိ,_  
_ဝေနေယျပဒုမာနိ သော;_  
_ကိလေသပင်္ကံ သောသေတိ,_  
_မတိရံသီဟိ နာယကော._  

</Paragraph>

</Division>
<Division number="68" book="ap1" e="ch" v="20" p="434">

<Paragraph number="7019" type="verses" book="ap1">
_တိတ္ထိယာနံ ယသေ ဟန္တိ,_  
_ခဇ္ဇောတာဘာ ယထာ ရဝိ;_  
_သစ္စတ္ထာဘံ ပကာသေတိ,_  
_ရတနံဝ ဒိဝါကရော._  

</Paragraph>

</Division>
<Division number="69" book="ap1" e="ch" v="20" p="434">

<Paragraph number="7020" type="verses" book="ap1">
_ဂုဏာနံ အာယတိဘူတော,_  
_ရတနာနံဝ သာဂရော;_  
_ပဇ္ဇုန္နောရိဝ ဘူတာနိ,_  
_ဓမ္မမေဃေန ဝဿတိ._  

</Paragraph>

</Division>
<Division number="70" book="ap1" e="ch" v="20" p="434">

<Paragraph number="7021" type="verses" book="ap1">
_အက္ခဒဿော တဒါ အာသိံ,_  
_နဂရေ ဟံသသဝှယေ;_  
ဥပေစ္စ ဓမ္မမဿောသိံ,_  
_ဇလဇုတ္တမနာမိနော._  

</Paragraph>

</Division>
<Division number="71" book="ap1" e="ch" v="20" p="434">

<Paragraph number="7022" type="verses" book="ap1">
_ဩဝါဒကဿ ဘိက္ခူနံ,_  
_သာဝကဿ ကတာဝိနော;_  
_ဂုဏံ ပကာသယန္တဿ,_  
_တပ္ပယန္တဿ မေ မနံ._  

</Paragraph>

</Division>
<Division number="72" book="ap1" e="ch" v="20" p="435">

<Paragraph number="7023" type="verses" book="ap1">
_သုတွာ ပတီတော သုမနော,_  
_နိမန္တေတွာ တထာဂတံ;_  
_သသိဿံ ဘောဇယိတွာန,_  
_တံ ဌာနမဘိပတ္ထယိံ._  

</Paragraph>

</Division>
<Division number="73" book="ap1" e="ch" v="20" p="435">

<Paragraph number="7024" type="verses" book="ap1">
_တဒါ ဟံသသမဘာဂေါ,_  
_ဟံသဒုန္ဒုဘိနိဿနော;_  
_‘ပဿထေတံ မဟာမတ္တံ,_  
_ဝိနိစ္ဆယဝိသာရဒံ._  

</Paragraph>

</Division>
<Division number="74" book="ap1" e="ch" v="20" p="435">

<Paragraph number="7025" type="verses" book="ap1">
_ပတိတံ ပါဒမူလေ မေ,_  
_သမုဂ္ဂတတနူရုဟံ;_  
_ဇီမူတဝဏ္ဏံ ပီဏံသံ,_  
_ပသန္နနယနာနနံ._  

</Paragraph>

</Division>
<Division number="75" book="ap1" e="ch" v="20" p="435">

<Paragraph number="7026" type="verses" book="ap1">
_ပရိဝါရေန မဟတာ,_  
_ရာဇယုတ္တံ မဟာယသံ;_  
_ဧသော ကတာဝိနော ဌာနံ,_  
_ပတ္ထေတိ မုဒိတာသယော._  

</Paragraph>

</Division>
<Division number="76" book="ap1" e="ch" v="20" p="435">

<Paragraph number="7027" type="verses" book="ap1">
ဣမိနာ ပဏိပါတေန,_  
_စာဂေန ပဏိဓီဟိ စ;_  
_ကပ္ပသတသဟဿာနိ,_  
_နုပပဇ္ဇတိ ဒုဂ္ဂတိံ._  

</Paragraph>

</Division>
<Division number="77" book="ap1" e="ch" v="20" p="435">

<Paragraph number="7028" type="verses" book="ap1">
_ဒေဝေသု ဒေဝသောဘဂ္ဂံ,_  
_မနုဿေသု မဟန္တတံ;_  
_အနုဘောတွာန သေသေန,_  
_နိဗ္ဗာနံ ပါပုဏိဿတိ._  

</Paragraph>

</Division>
<Division number="78" book="ap1" e="ch" v="20" p="435">

<Paragraph number="7029" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="79" book="ap1" e="ch" v="20" p="435">

<Paragraph number="7030" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ကပ္ပိနော နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="80" book="ap1" e="ch" v="20" p="435">

<Paragraph number="7031" type="verses" book="ap1">
_တတောဟံ သုကတံ ကာရံ,_  
_ကတွာန ဇိနသာသနေ;_  
_ဇဟိတွာ မာနုသံ ဒေဟံ,_  
_တုသိတံ အဂမာသဟံ._  

</Paragraph>

</Division>
<Division number="81" book="ap1" e="ch" v="20" p="435">

<Paragraph number="7032" type="verses" book="ap1">
_ဒေဝမာနုသရဇ္ဇာနိ,_  
_သတသော အနုသာသိယ;_  
_ဗာရာဏသိယမာသန္နေ,_  
_ဇာတော ကေနိယဇာတိယံ._  

</Paragraph>

</Division>
<Division number="82" book="ap1" e="ch" v="20" p="435">

<Paragraph number="7033" type="verses" book="ap1">
_သဟဿပရိဝါရေန,_  
_သပဇာပတိကော အဟံ;_  
_ပဉ္စ ပစ္စေကဗုဒ္ဓါနံ,_  
_သတာနိ သမုပဋ္ဌဟိံ._  

</Paragraph>

</Division>
<Division number="83" book="ap1" e="ch" v="20" p="435">

<Paragraph number="7034" type="verses" book="ap1">
_တေမာသံ ဘောဇယိတွာန,_  
_ပစ္ဆာဒမှ တိစီဝရံ;_  
_တတော စုတာ မယံ သဗ္ဗေ,_  
_အဟုမှ တိဒသူပဂါ._  

</Paragraph>

</Division>
<Division number="84" book="ap1" e="ch" v="20" p="436">

<Paragraph number="7035" type="verses" book="ap1">
_ပုနော သဗ္ဗေ မနုဿတ္တံ,_  
_အဂမိမှ တတော စုတာ;_  
_ကုက္ကုဋမှိ ပုရေ ဇာတာ,_  
_ဟိမဝန္တဿ ပဿတော._  

</Paragraph>

</Division>
<Division number="85" book="ap1" e="ch" v="20" p="436">

<Paragraph number="7036" type="verses" book="ap1">
_ကပ္ပိနော နာမဟံ အာသိံ,_  
_ရာဇပုတ္တော မဟာယသော;_  
_သေသာမစ္စကုလေ ဇာတာ,_  
_မမေဝ ပရိဝါရယုံ._  

</Paragraph>

</Division>
<Division number="86" book="ap1" e="ch" v="20" p="436">

<Paragraph number="7037" type="verses" book="ap1">
_မဟာရဇ္ဇသုခံ ပတ္တော,_  
_သဗ္ဗကာမသမိဒ္ဓိမာ;_  
_ဝါဏိဇေဟိ သမက္ခာတံ,_  
_ဗုဒ္ဓုပ္ပါဒမဟံ သုဏိံ._  

</Paragraph>

</Division>
<Division number="87" book="ap1" e="ch" v="20" p="436">

<Paragraph number="7038" type="verses" book="ap1">
_‘ဗုဒ္ဓေါ လောကေ သမုပ္ပန္နော,_  
_အသမော ဧကပုဂ္ဂလော;_  
_သော ပကာသေတိ သဒ္ဓမ္မံ,_  
_အမတံ သုခမုတ္တမံ._  

</Paragraph>

</Division>
<Division number="88" book="ap1" e="ch" v="20" p="436">

<Paragraph number="7039" type="verses" book="ap1">
_သုယုတ္တာ တဿ သိဿာ စ,_  
_သုမုတ္တာ စ အနာသဝါ’;_  
_သုတွာ နေသံ သုဝစနံ,_  
_သက္ကရိတွာန ဝါဏိဇေ._  

</Paragraph>

</Division>
<Division number="89" book="ap1" e="ch" v="20" p="436">

<Paragraph number="7040" type="verses" book="ap1">
_ပဟာယ ရဇ္ဇံ သာမစ္စော,_  
_နိက္ခမိံ ဗုဒ္ဓမာမကော;_  
_နဒိံ ဒိသွာ မဟာစန္ဒံ,_  
_ပူရိတံ သမတိတ္တိကံ._  

</Paragraph>

</Division>
<Division number="90" book="ap1" e="ch" v="20" p="436">

<Paragraph number="7041" type="verses" book="ap1">
_အပ္ပတိဋ္ဌံ အနာလမ္ဗံ,_  
_ဒုတ္တရံ သီဃဝါဟိနိံ;_  
_ဂုဏံ သရိတွာ ဗုဒ္ဓဿ,_  
_သောတ္ထိနာ သမတိက္ကမိံ._  

</Paragraph>

</Division>
<Division number="91" book="ap1" e="ch" v="20" p="436">

<Paragraph number="7042" type="verses" book="ap1">
_‘ဘဝသောတံ သစေ ဗုဒ္ဓေါ,_  
_တိဏ္ဏော လောကန္တဂူ ဝိဒူ;_  
_ဧတေန သစ္စဝဇ္ဇေန,_  
_ဂမနံ မေ သမိဇ္ဈတု._  

</Paragraph>

</Division>
<Division number="92" book="ap1" e="ch" v="20" p="436">

<Paragraph number="7043" type="verses" book="ap1">
_ယဒိ သန္တိဂမော မဂ္ဂေါ,_  
_မောက္ခော စစ္စန္တိကံ သုခံ;_  
_ဧတေန သစ္စဝဇ္ဇေန,_  
_ဂမနံ မေ သမိဇ္ဈတု._  

</Paragraph>

</Division>
<Division number="93" book="ap1" e="ch" v="20" p="436">

<Paragraph number="7044" type="verses" book="ap1">
_သံဃော စေ တိဏ္ဏကန္တာရော,_  
_ပုညက္ခေတ္တော အနုတ္တရော;_  
_ဧတေန သစ္စဝဇ္ဇေန,_  
_ဂမနံ မေ သမိဇ္ဈတု’._  

</Paragraph>

</Division>
<Division number="94" book="ap1" e="ch" v="20" p="436">

<Paragraph number="7045" type="verses" book="ap1">
_သဟ ကတေ သစ္စဝရေ,_  
_မဂ္ဂါ အပဂတံ ဇလံ;_  
_တတော သုခေန ဥတ္တိဏ္ဏော,_  
_နဒီတီရေ မနောရမေ._  

</Paragraph>

</Division>
<Division number="95" book="ap1" e="ch" v="20" p="436">

<Paragraph number="7046" type="verses" book="ap1">
_နိသိန္နံ အဒ္ဒသံ ဗုဒ္ဓံ,_  
ဥဒေန္တံဝ ပဘင်္ကရံ;_  
_ဇလန္တံ ဟေမသေလံဝ,_  
_ဒီပရုက္ခံဝ ဇောတိတံ._  

</Paragraph>

</Division>
<Division number="96" book="ap1" e="ch" v="20" p="436">

<Paragraph number="7047" type="verses" book="ap1">
_သသိံဝ တာရာသဟိတံ,_  
_သာဝကေဟိ ပုရက္ခတံ;_  
_ဝါသဝံ ဝိယ ဝဿန္တံ,_  
_ဒေသနာဇလဒန္တရံ._  

</Paragraph>

</Division>
<Division number="97" book="ap1" e="ch" v="20" p="437">

<Paragraph number="7048" type="verses" book="ap1">
_ဝန္ဒိတွာန သဟာမစ္စော,_  
_ဧကမန္တမုပါဝိသိံ;_  
_တတော နော အာသယံ ဉတွာ,_  
_ဗုဒ္ဓေါ ဓမ္မမဒေသယိ._  

</Paragraph>

</Division>
<Division number="98" book="ap1" e="ch" v="20" p="437">

<Paragraph number="7049" type="verses" book="ap1">
_သုတွာန ဓမ္မံ ဝိမလံ,_  
_အဝေါစုမှ မယံ ဇိနံ;_  
_‘ပဗ္ဗာဇေဟိ မဟာဝီရ,_  
_နိဗ္ဗိန္ဒာမှ မယံ ဘဝေ’._  

</Paragraph>

</Division>
<Division number="99" book="ap1" e="ch" v="20" p="437">

<Paragraph number="7050" type="verses" book="ap1">
_‘သွာက္ခာတော ဘိက္ခဝေ ဓမ္မော,_  
_ဒုက္ခန္တကရဏာယ ဝေါ;_  
_စရထ ဗြဟ္မစရိယံ’,_  
ဣစ္စာဟ မုနိသတ္တမော._  

</Paragraph>

</Division>
<Division number="100" book="ap1" e="ch" v="20" p="437">

<Paragraph number="7051" type="verses" book="ap1">
_သဟ ဝါစာယ သဗ္ဗေပိ,_  
_ဘိက္ခုဝေသဓရာ မယံ;_  
_အဟုမှ ဥပသမ္ပန္နာ,_  
_သောတာပန္နာ စ သာသနေ._  

</Paragraph>

</Division>
<Division number="101" book="ap1" e="ch" v="20" p="437">

<Paragraph number="7052" type="verses" book="ap1">
_တတော ဇေတဝနံ ဂန္တွာ,_  
_အနုသာသိ ဝိနာယကော;_  
_အနုသိဋ္ဌော ဇိနေနာဟံ,_  
_အရဟတ္တမပါပုဏိံ._  

</Paragraph>

</Division>
<Division number="102" book="ap1" e="ch" v="20" p="437">

<Paragraph number="7053" type="verses" book="ap1">
_တတော ဘိက္ခုသဟဿာနိ,_  
_အနုသာသိမဟံ တဒါ;_  
_မမာနုသာသနကရာ,_  
_တေပိ အာသုံ အနာသဝါ._  

</Paragraph>

</Division>
<Division number="103" book="ap1" e="ch" v="20" p="437">

<Paragraph number="7054" type="verses" book="ap1">
_ဇိနော တသ္မိံ ဂုဏေ တုဋ္ဌော,_  
_ဧတဒဂ္ဂေ ဌပေသိ မံ;_  
_ဘိက္ခုဩဝါဒကာနဂ္ဂေါ,_  
_ကပ္ပိနောတိ မဟာဇနေ._  

</Paragraph>

</Division>
<Division number="104" book="ap1" e="ch" v="20" p="437">

<Paragraph number="7055" type="verses" book="ap1">
_သတသဟဿေ ကတံ ကမ္မံ,_  
_ဖလံ ဒဿေသိ မေ ဣဓ;_  
_ပမုတ္တော သရဝေဂေါဝ,_  
_ကိလေသေ ဈာပယိံ မမ._  

</Paragraph>

</Division>
<Division number="105" book="ap1" e="ch" v="20" p="437">

<Paragraph number="7056" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="106" book="ap1" e="ch" v="20" p="437">

<Paragraph number="7057" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="107" book="ap1" e="ch" v="20" p="438">

<Paragraph number="7058" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7059" book="ap1">
ဣတ္ထံ သုဒံ အာယသ္မာ မဟာကပ္ပိနော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7060" type="center" book="ap1">
မဟာကပ္ပိနတ္ထေရဿာပဒါနံ တတိယံ.
</Paragraph>