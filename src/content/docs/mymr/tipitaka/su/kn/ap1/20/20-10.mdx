---
title: "20.10 ယူထိကပုပ္ဖိယတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="53" book="ap1">

<Paragraph number="2736" type="verses" book="ap1">
_“ပဒုမုတ္တရော နာမ ဇိနော,_  
_အာဟုတီနံ ပဋိဂ္ဂဟော;_  
_ပဝနာ နိက္ခမိတွာန,_  
_ဝိဟာရံ ယာတိ စက္ခုမာ._  

</Paragraph>

</Division>
<Division number="54" book="ap1">

<Paragraph number="2737" type="verses" book="ap1">
ဥဘော ဟတ္ထေဟိ ပဂ္ဂယှ,_  
_ယူထိကံ ပုပ္ဖမုတ္တမံ;_  
_ဗုဒ္ဓဿ အဘိရောပယိံ,_  
_မေတ္တစိတ္တဿ တာဒိနော._  

</Paragraph>

</Division>
<Division number="55" book="ap1">

<Paragraph number="2738" type="verses" book="ap1">
_တေန စိတ္တပ္ပသာဒေန,_  
_အနုဘောတွာန သမ္ပဒါ;_  
_ကပ္ပါနံ သတသဟဿံ,_  
_ဒုဂ္ဂတိံ နုပပဇ္ဇဟံ._  

</Paragraph>

</Division>
<Division number="56" book="ap1">

<Paragraph number="2739" type="verses" book="ap1">
ဣတော ပညာသကပ္ပေသု,_  
_ဧကော အာသိံ ဇနာဓိပေါ;_  
_သမိတ္တနန္ဒနော နာမ,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="57" book="ap1">

<Paragraph number="2740" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (2265)_  

</Paragraph>

<Paragraph number="2741" book="ap1">
ဣတ္ထံ သုဒံ အာယသ္မာ ယူထိကပုပ္ဖိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2742" type="center" book="ap1">
ယူထိကပုပ္ဖိယတ္ထေရဿာပဒါနံ ဒသမံ.

  
<Emphasis>တမာလပုပ္ဖိယဝဂ္ဂေါ ဝီသတိမော.</Emphasis>



</Paragraph>

<Paragraph number="2743" type="center" book="ap1">
တဿုဒ္ဒါနံ


</Paragraph>

<Paragraph number="2744" type="verses" book="ap1">
_တမာလတိဏသန္ထာရော,_  
_ခဏ္ဍဖုလ္လိ အသောကိယော;_  
_အင်္ကောလကီ ကိသလယော,_  
_တိန္ဒုကော နေလပုပ္ဖိယော;_  
_ကိံကဏိကော ယူထိကော စ,_  
_ဂါထာ ပညာသ အဋ္ဌ စာတိ._  


</Paragraph>

<Paragraph number="2745" type="center" book="ap1">
အထ ဝဂ္ဂုဒ္ဒါနံ


</Paragraph>

<Paragraph number="2746" type="verses" book="ap1">
_ဘိက္ခာဒါယီ ပရိဝါရော,_  
_သေရေယျော သောဘိတော တထာ;_  
_ဆတ္တဉ္စ ဗန္ဓုဇီဝီ စ,_  
_သုပါရိစရိယောပိ စ._  

</Paragraph>

<Paragraph number="2747" type="verses" book="ap1">
_ကုမုဒေါ ကုဋဇော စေဝ,_  
_တမာလိ ဒသမော ကတော;_  
_ဆသတာနိ စ ဂါထာနိ,_  
_ဆသဋ္ဌိ စ တတုတ္တရိ._  


</Paragraph>

<Paragraph number="2748" type="center" book="ap1">
ဘိက္ခာဝဂ္ဂဒသကံ.



</Paragraph>

<Paragraph number="2749" type="center" book="ap1">
ဒုတိယသတကံ သမတ္တံ.
</Paragraph>