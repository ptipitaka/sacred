---
title: "47.9 သယမ္ပဋိဘာနိယတ္ထေရအပဒါန"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="45" book="ap1">

<Paragraph number="6030" type="verses" book="ap1">
_“ကကုဓံ ဝိလသန္တံဝ,_  
_ဒေဝဒေဝံ နရာသဘံ;_  
_ရထိယံ ပဋိပဇ္ဇန္တံ,_  
_ကော ဒိသွာ န ပသီဒတိ._  

</Paragraph>

</Division>
<Division number="46" book="ap1">

<Paragraph number="6031" type="verses" book="ap1">
_တမန္ဓကာရံ နာသေတွာ,_  
_သန္တာရေတွာ ဗဟုံ ဇနံ;_  
_ဉာဏာလောကေန ဇောတန္တံ,_  
_ကော ဒိသွာ န ပသီဒတိ._  

</Paragraph>

</Division>
<Division number="47" book="ap1">

<Paragraph number="6032" type="verses" book="ap1">
_ဝသီသတသဟဿေဟိ,_  
_နီယန္တံ လောကနာယကံ;_  
ဥဒ္ဓရန္တံ ဗဟူ သတ္တေ,_  
_ကော ဒိသွာ န ပသီဒတိ._  

</Paragraph>

</Division>
<Division number="48" book="ap1">

<Paragraph number="6033" type="verses" book="ap1">
_အာဟနန္တံ ဓမ္မဘေရိံ,_  
_မဒ္ဒန္တံ တိတ္ထိယေ ဂဏေ;_  
_သီဟနာဒံ ဝိနဒန္တံ,_  
_ကော ဒိသွာ န ပသီဒတိ._  

</Paragraph>

</Division>
<Division number="49" book="ap1">

<Paragraph number="6034" type="verses" book="ap1">
_ယာဝတာ ဗြဟ္မလောကတော,_  
_အာဂန္တွာန သဗြဟ္မကာ;_  
_ပုစ္ဆန္တိ နိပုဏေ ပဉှေ,_  
_ကော ဒိသွာ န ပသီဒတိ._  

</Paragraph>

</Division>
<Division number="50" book="ap1">

<Paragraph number="6035" type="verses" book="ap1">
_ယဿဉ္ဇလိံ ကရိတွာန,_  
_အာယာစန္တိ သဒေဝကာ;_  
_တေန ပုညံ အနုဘောန္တိ,_  
_ကော ဒိသွာ န ပသီဒတိ._  

</Paragraph>

</Division>
<Division number="51" book="ap1">

<Paragraph number="6036" type="verses" book="ap1">
_သဗ္ဗေ ဇနာ သမာဂန္တွာ,_  
_သမ္ပဝါရေန္တိ စက္ခုမံ;_  
_န ဝိကမ္ပတိ အဇ္ဈိဋ္ဌော,_  
_ကော ဒိသွာ န ပသီဒတိ._  

</Paragraph>

</Division>
<Division number="52" book="ap1">

<Paragraph number="6037" type="verses" book="ap1">
_နဂရံ ပဝိသတော ယဿ,_  
_ရဝန္တိ ဘေရိယော ဗဟူ;_  
_ဝိနဒန္တိ ဂဇာ မတ္တာ,_  
_ကော ဒိသွာ န ပသီဒတိ._  

</Paragraph>

</Division>
<Division number="53" book="ap1">

<Paragraph number="6038" type="verses" book="ap1">
_ဝီထိယာ ဂစ္ဆတော ယဿ,_  
_သဗ္ဗာဘာ ဇောတတေ သဒါ;_  
_အဗ္ဘုန္နတာ သမာ ဟောန္တိ,_  
_ကော ဒိသွာ န ပသီဒတိ._  

</Paragraph>

</Division>
<Division number="54" book="ap1">

<Paragraph number="6039" type="verses" book="ap1">
_ဗျာဟရန္တဿ ဗုဒ္ဓဿ,_  
_စက္ကဝါဠမ္ပိ သုယျတိ;_  
_သဗ္ဗေ သတ္တေ ဝိညာပေတိ,_  
_ကော ဒိသွာ န ပသီဒတိ._  

</Paragraph>

</Division>
<Division number="55" book="ap1">

<Paragraph number="6040" type="verses" book="ap1">
_သတသဟဿိတော ကပ္ပေ,_  
_ယံ ဗုဒ္ဓမဘိကိတ္တယိံ;_  
_ဒုဂ္ဂတိံ နာဘိဇာနာမိ,_  
_ကိတ္တနာယ ဣဒံ ဖလံ._  

</Paragraph>

</Division>
<Division number="56" book="ap1">

<Paragraph number="6041" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="57" book="ap1">

<Paragraph number="6042" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="58" book="ap1">

<Paragraph number="6043" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="6044" book="ap1">
ဣတ္ထံ သုဒံ အာယသ္မာ သယမ္ပဋိဘာနိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6045" type="center" book="ap1">
သယမ္ပဋိဘာနိယတ္ထေရဿာပဒါနံ နဝမံ.
</Paragraph>