---
title: "41.7 ဟေမကတ္ထေရအပဒါန"
tableOfContents: false
sidebar:
  order: 8
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="ap1">

<Paragraph number="5041" type="verses" book="ap1">
_“ပဗ္ဘာရကူဋံ နိဿာယ,_  
_အနောမော နာမ တာပသော;_  
_အဿမံ သုကတံ ကတွာ,_  
_ပဏ္ဏသာလေ ဝသီ တဒါ._  

</Paragraph>

</Division>
<Division number="184" book="ap1">

<Paragraph number="5042" type="verses" book="ap1">
_သိဒ္ဓံ တဿ တပေါ ကမ္မံ,_  
_သိဒ္ဓိပတ္တော သကေ ဗလေ;_  
_သကသာမညဝိက္ကန္တော,_  
_အာတာပီ နိပကော မုနိ._  

</Paragraph>

</Division>
<Division number="185" book="ap1">

<Paragraph number="5043" type="verses" book="ap1">
_ဝိသာရဒေါ သသမယေ,_  
_ပရဝါဒေ စ ကောဝိဒေါ;_  
_ပဋ္ဌော ဘူမန္တလိက္ခမှိ,_  
ဥပ္ပါတမှိ စ ကောဝိဒေါ._  

</Paragraph>

</Division>
<Division number="186" book="ap1">

<Paragraph number="5044" type="verses" book="ap1">
_ဝီတသောကော နိရာရမ္ဘော,_  
_အပ္ပါဟာရော အလောလုပေါ;_  
_လာဘာလာဘေန သန္တုဋ္ဌော,_  
_ဈာယီ ဈာနရတော မုနိ._  

</Paragraph>

</Division>
<Division number="187" book="ap1">

<Paragraph number="5045" type="verses" book="ap1">
_ပိယဒဿီ နာမ သမ္ဗုဒ္ဓေါ,_  
_အဂ္ဂေါ ကာရုဏိကော မုနိ;_  
_သတ္တေ တာရေတုကာမော သော,_  
_ကရုဏာယ ဖရီ တဒါ._  

</Paragraph>

</Division>
<Division number="188" book="ap1">

<Paragraph number="5046" type="verses" book="ap1">
_ဗောဓနေယျံ ဇနံ ဒိသွာ,_  
_ပိယဒဿီ မဟာမုနိ;_  
_စက္ကဝါဠသဟဿမ္ပိ,_  
_ဂန္တွာ ဩဝဒတေ မုနိ._  

</Paragraph>

</Division>
<Division number="189" book="ap1">

<Paragraph number="5047" type="verses" book="ap1">
_မမုဒ္ဓရိတုကာမော သော,_  
_မမဿမမုပါဂမိ;_  
_န ဒိဋ္ဌော မေ ဇိနော ပုဗ္ဗေ,_  
_န သုတောပိ စ ကဿစိ._  

</Paragraph>

</Division>
<Division number="190" book="ap1">

<Paragraph number="5048" type="verses" book="ap1">
ဥပ္ပါတာ သုပိနာ မယှံ,_  
_လက္ခဏာ သုပ္ပကာသိတာ;_  
_ပဋ္ဌော ဘူမန္တလိက္ခမှိ,_  
_နက္ခတ္တပဒကောဝိဒေါ._  

</Paragraph>

</Division>
<Division number="191" book="ap1">

<Paragraph number="5049" type="verses" book="ap1">
_သောဟံ ဗုဒ္ဓဿ သုတွာန,_  
_တတ္ထ စိတ္တံ ပသာဒယိံ;_  
_တိဋ္ဌန္တော ဝါ နိသိန္နော ဝါ,_  
_သရာမိ နိစ္စကာလိကံ._  

</Paragraph>

</Division>
<Division number="192" book="ap1">

<Paragraph number="5050" type="verses" book="ap1">
_မယိ ဧဝံ သရန္တမှိ,_  
_ဘဂဝါပိ အနုဿရိ;_  
_ဗုဒ္ဓံ အနုဿရန္တဿ,_  
_ပီတိ မေ ဟောတိ တာဝဒေ._  

</Paragraph>

</Division>
<Division number="193" book="ap1">

<Paragraph number="5051" type="verses" book="ap1">
_ကာလဉ္စ ပုနရာဂမ္မ,_  
ဥပေသိ မံ မဟာမုနိ;_  
_သမ္ပတ္တေပိ န ဇာနာမိ,_  
_အယံ ဗုဒ္ဓေါ မဟာမုနိ._  

</Paragraph>

</Division>
<Division number="194" book="ap1">

<Paragraph number="5052" type="verses" book="ap1">
_အနုကမ္ပကော ကာရုဏိကော,_  
_ပိယဒဿီ မဟာမုနိ;_  
_သဉ္ဇာနာပေသိ အတ္တာနံ,_  
_‘အဟံ ဗုဒ္ဓေါ သဒေဝကေ’._  

</Paragraph>

</Division>
<Division number="195" book="ap1">

<Paragraph number="5053" type="verses" book="ap1">
_သဉ္ဇာနိတွာန သမ္ဗုဒ္ဓံ,_  
_ပိယဒဿိံ မဟာမုနိံ;_  
_သကံ စိတ္တံ ပသာဒေတွာ,_  
ဣဒံ ဝစနမဗြဝိံ._  

</Paragraph>

</Division>
<Division number="196" book="ap1">

<Paragraph number="5054" type="verses" book="ap1">
_‘အညေ ပီဌေ စ ပလ္လင်္ကေ,_  
_အာသန္ဒီသု နိသီဒရေ;_  
_တုဝမ္ပိ သဗ္ဗဒဿာဝီ,_  
_နိသီဒ ရတနာသနေ’._  

</Paragraph>

</Division>
<Division number="197" book="ap1">

<Paragraph number="5055" type="verses" book="ap1">
_သဗ္ဗရတနမယံ ပီဌံ,_  
_နိမ္မိနိတွာန တာဝဒေ;_  
_ပိယဒဿိဿ မုနိနော,_  
_အဒါသိံ ဣဒ္ဓိနိမ္မိတံ._  

</Paragraph>

</Division>
<Division number="198" book="ap1">

<Paragraph number="5056" type="verses" book="ap1">
_ရတနေ စ နိသိန္နဿ,_  
_ပီဌကေ ဣဒ္ဓိနိမ္မိတေ;_  
_ကုမ္ဘမတ္တံ ဇမ္ဗုဖလံ,_  
_အဒါသိံ တာဝဒေ အဟံ._  

</Paragraph>

</Division>
<Division number="199" book="ap1">

<Paragraph number="5057" type="verses" book="ap1">
_မမ ဟာသံ ဇနေတွာန,_  
_ပရိဘုဉ္ဇိ မဟာမုနိ;_  
_တဒါ စိတ္တံ ပသာဒေတွာ,_  
_သတ္ထာရံ အဘိဝါဒယိံ._  

</Paragraph>

</Division>
<Division number="200" book="ap1">

<Paragraph number="5058" type="verses" book="ap1">
_ပိယဒဿီ တု ဘဂဝါ,_  
_လောကဇေဋ္ဌော နရာသဘော;_  
_ရတနာသနမာသီနော,_  
ဣမာ ဂါထာ အဘာသထ._  

</Paragraph>

</Division>
<Division number="201" book="ap1">

<Paragraph number="5059" type="verses" book="ap1">
_‘ယော မေ ရတနမယံ ပီဌံ,_  
_အမတဉ္စ ဖလံ အဒါ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="202" book="ap1">

<Paragraph number="5060" type="verses" book="ap1">
_သတ္တသတ္တတိ ကပ္ပါနိ,_  
_ဒေဝလောကေ ရမိဿတိ;_  
_ပဉ္စသတ္တတိက္ခတ္တုဉ္စ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="203" book="ap1">

<Paragraph number="5061" type="verses" book="ap1">
_ဒွတ္တိံသက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="204" book="ap1">

<Paragraph number="5062" type="verses" book="ap1">
_သောဏ္ဏမယံ ရူပိမယံ,_  
_ပလ္လင်္ကံ သုကတံ ဗဟုံ;_  
_လောဟိတင်္ဂမယဉ္စေဝ,_  
_လစ္ဆတိ ရတနာမယံ._  

</Paragraph>

</Division>
<Division number="205" book="ap1">

<Paragraph number="5063" type="verses" book="ap1">
_စင်္ကမန္တမ္ပိ မနုဇံ,_  
_ပုညကမ္မသမင်္ဂိနံ;_  
_ပလ္လင်္ကာနိ အနေကာနိ,_  
_ပရိဝါရေဿရေ တဒါ._  

</Paragraph>

</Division>
<Division number="206" book="ap1">

<Paragraph number="5064" type="verses" book="ap1">
_ကူဋာဂါရာ စ ပါသာဒါ,_  
_သယနဉ္စ မဟာရဟံ;_  
ဣမဿ စိတ္တမညာယ,_  
_နိဗ္ဗတ္တိဿန္တိ တာဝဒေ._  

</Paragraph>

</Division>
<Division number="207" book="ap1">

<Paragraph number="5065" type="verses" book="ap1">
_သဋ္ဌိ နာဂသဟဿာနိ,_  
_သဗ္ဗာလင်္ကာရဘူသိတာ;_  
_သုဝဏ္ဏကစ္ဆာ မာတင်္ဂါ,_  
_ဟေမကပ္ပနဝါသသာ._  

</Paragraph>

</Division>
<Division number="208" book="ap1">

<Paragraph number="5066" type="verses" book="ap1">
_အာရူဠှာ ဂါမဏီယေဟိ,_  
_တောမရင်္ကုသပါဏိဘိ;_  
ဣမံ ပရိစရိဿန္တိ,_  
_ရတ္နပီဌဿိဒံ ဖလံ._  

</Paragraph>

</Division>
<Division number="209" book="ap1">

<Paragraph number="5067" type="verses" book="ap1">
_သဋ္ဌိ အဿသဟဿာနိ,_  
_သဗ္ဗာလင်္ကာရဘူသိတာ;_  
_အာဇာနီယာဝ ဇာတိယာ,_  
_သိန္ဓဝါ သီဃဝါဟိနော._  

</Paragraph>

</Division>
<Division number="210" book="ap1">

<Paragraph number="5068" type="verses" book="ap1">
_အာရူဠှာ ဂါမဏီယေဟိ,_  
ဣလ္လိယာစာပဓာရိဘိ;_  
_တေပိမံ ပရိစရိဿန္တိ,_  
_ရတ္နပီဌဿိဒံ ဖလံ._  

</Paragraph>

</Division>
<Division number="211" book="ap1">

<Paragraph number="5069" type="verses" book="ap1">
_သဋ္ဌိ ရထသဟဿာနိ,_  
_သဗ္ဗာလင်္ကာရဘူသိတာ;_  
_ဒီပါ အထောပိ ဝေယဂ္ဃါ,_  
_သန္နဒ္ဓါ ဥဿိတဒ္ဓဇာ._  

</Paragraph>

</Division>
<Division number="212" book="ap1">

<Paragraph number="5070" type="verses" book="ap1">
_အာရူဠှာ ဂါမဏီယေဟိ,_  
_စာပဟတ္ထေဟိ ဝမ္မိဘိ;_  
_ပရိဝါရေဿန္တိမံ နိစ္စံ,_  
_ရတ္နပီဌဿိဒံ ဖလံ._  

</Paragraph>

</Division>
<Division number="213" book="ap1">

<Paragraph number="5071" type="verses" book="ap1">
_သဋ္ဌိ ဓေနုသဟဿာနိ,_  
_ဒေါဟညာ ပုင်္ဂဝူသဘေ;_  
_ဝစ္ဆကေ ဇနယိဿန္တိ,_  
_ရတ္နပီဌဿိဒံ ဖလံ._  

</Paragraph>

</Division>
<Division number="214" book="ap1">

<Paragraph number="5072" type="verses" book="ap1">
_သောဠသိတ္ထိသဟဿာနိ,_  
_သဗ္ဗာလင်္ကာရဘူသိတာ;_  
_ဝိစိတ္တဝတ္ထာဘရဏာ,_  
_အာမုက္ကမဏိကုဏ္ဍလာ._  

</Paragraph>

</Division>
<Division number="215" book="ap1">

<Paragraph number="5073" type="verses" book="ap1">
_အဠာရပမှာ ဟသုလာ,_  
_သုသညာ တနုမဇ္ဈိမာ;_  
_ပရိဝါရေဿန္တိမံ နိစ္စံ,_  
_ရတ္နပီဌဿိဒံ ဖလံ._  

</Paragraph>

</Division>
<Division number="216" book="ap1">

<Paragraph number="5074" type="verses" book="ap1">
_အဋ္ဌာရသေ ကပ္ပသတေ,_  
_ဂေါတမော နာမ စက္ခုမာ;_  
_တမန္ဓကာရံ ဝိဓမိတွာ,_  
_ဗုဒ္ဓေါ လောကေ ဘဝိဿတိ._  

</Paragraph>

</Division>
<Division number="217" book="ap1">

<Paragraph number="5075" type="verses" book="ap1">
_တဿ ဒဿနမာဂမ္မ,_  
_ပဗ္ဗဇိဿတိကိဉ္စနော;_  
_တောသယိတွာန သတ္ထာရံ,_  
_သာသနေဘိရမိဿတိ._  

</Paragraph>

</Division>
<Division number="218" book="ap1">

<Paragraph number="5076" type="verses" book="ap1">
_တဿ ဓမ္မံ သုဏိတွာန,_  
_ကိလေသေ ဃာတယိဿတိ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ’._  

</Paragraph>

</Division>
<Division number="219" book="ap1">

<Paragraph number="5077" type="verses" book="ap1">
_ဝီရိယံ မေ ဓုရဓောရယှံ,_  
_ယောဂက္ခေမာဓိဝါဟနံ;_  
ဥတ္တမတ္ထံ ပတ္ထယန္တော,_  
_သာသနေ ဝိဟရာမဟံ._  

</Paragraph>

</Division>
<Division number="220" book="ap1">

<Paragraph number="5078" type="verses" book="ap1">
ဣဒံ ပစ္ဆိမကံ မယှံ,_  
_စရိမော ဝတ္တတေ ဘဝေါ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="221" book="ap1">

<Paragraph number="5079" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="222" book="ap1">

<Paragraph number="5080" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="223" book="ap1">

<Paragraph number="5081" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5082" book="ap1">
ဣတ္ထံ သုဒံ အာယသ္မာ ဟေမကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5083" type="center" book="ap1">
ဟေမကတ္ထေရဿာပဒါနံ သတ္တမံ.

  
သတ္တရသမံ ဘာဏဝါရံ.
</Paragraph>