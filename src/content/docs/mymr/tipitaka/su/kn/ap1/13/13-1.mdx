---
title: "13.1 သေရေယျကတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1" e="ch" v="20" p="170">

<Paragraph number="2054" type="verses" book="ap1">
_“အဇ္ဈာယကော မန္တဓရော,_  
_တိဏ္ဏံ ဝေဒါန ပါရဂူ;_  
_အဗ္ဘောကာသေ ဌိတော သန္တော,_  
_အဒ္ဒသံ လောကနာယကံ._  

</Paragraph>

</Division>
<Division number="2" book="ap1" e="ch" v="20" p="170">

<Paragraph number="2055" type="verses" book="ap1">
_သီဟံ ယထာ ဝနစရံ,_  
_ဗျဂ္ဃရာဇံဝ နိတ္တသံ;_  
_တိဓာပဘိန္နမာတင်္ဂံ,_  
_ကုဉ္ဇရံဝ မဟေသိနံ._  

</Paragraph>

</Division>
<Division number="3" book="ap1" e="ch" v="20" p="170">

<Paragraph number="2056" type="verses" book="ap1">
_သေရေယျကံ ဂဟေတွာန,_  
_အာကာသေ ဥက္ခိပိံ အဟံ;_  
_ဗုဒ္ဓဿ အာနုဘာဝေန,_  
_ပရိဝါရေန္တိ သဗ္ဗသော._  

</Paragraph>

</Division>
<Division number="4" book="ap1" e="ch" v="20" p="170">

<Paragraph number="2057" type="verses" book="ap1">
_အဓိဋ္ဌဟိ မဟာဝီရော,_  
_သဗ္ဗညူ လောကနာယကော;_  
_သမန္တာ ပုပ္ဖစ္ဆဒနာ,_  
_ဩကိရိံသု နရာသဘံ._  

</Paragraph>

</Division>
<Division number="5" book="ap1" e="ch" v="20" p="170">

<Paragraph number="2058" type="verses" book="ap1">
_တတော သာ ပုပ္ဖကဉ္စုကာ,_  
_အန္တောဝဏ္ဋာ ဗဟိမုခါ;_  
_သတ္တာဟံ ဆဒနံ ကတွာ,_  
_တတော အန္တရဓာယထ._  

</Paragraph>

</Division>
<Division number="6" book="ap1" e="ch" v="20" p="170">

<Paragraph number="2059" type="verses" book="ap1">
_တဉ္စ အစ္ဆရိယံ ဒိသွာ,_  
_အဗ္ဘုတံ လောမဟံသနံ;_  
_ဗုဒ္ဓေ စိတ္တံ ပသာဒေသိံ,_  
_သုဂတေ လောကနာယကေ._  

</Paragraph>

</Division>
<Division number="7" book="ap1" e="ch" v="20" p="170">

<Paragraph number="2060" type="verses" book="ap1">
_တေန စိတ္တပ္ပသာဒေန,_  
_သုက္ကမူလေန စောဒိတော;_  
_ကပ္ပါနံ သတသဟဿံ,_  
_ဒုဂ္ဂတိံ နုပပဇ္ဇဟံ._  

</Paragraph>

</Division>
<Division number="8" book="ap1" e="ch" v="20" p="170">

<Paragraph number="2061" type="verses" book="ap1">
_ပန္နရသသဟဿမှိ,_  
_ကပ္ပါနံ ပဉ္စဝီသတိ;_  
_ဝီတမလာ သမာနာ စ,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="9" book="ap1" e="ch" v="20" p="170">

<Paragraph number="2062" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="2063" book="ap1">
ဣတ္ထံ သုဒံ အာယသ္မာ သေရေယျကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2064" type="center" book="ap1">
သေရေယျကတ္ထေရဿာပဒါနံ ပဌမံ.
</Paragraph>