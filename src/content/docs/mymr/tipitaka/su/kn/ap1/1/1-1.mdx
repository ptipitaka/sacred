---
title: 1.1 ဗုဒ္ဓအပဒါန
tableOfContents: false
sidebar:
  order: 1
type: tipitaka
basket: su
book: ap1
review:
  current: review
  updated: '2025-10-27T21:48:37.861080'
  updated_by: ''
  notes: ''
  history:
  - state: review
    date: '2025-10-27T21:48:37.861080'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="ap1" e="ch" v="20" p="1">

<Paragraph number="2" type="verses" book="ap1">
_တထာဂတံ ဇေတဝနေ ဝသန္တံ,_  
_အပုစ္ဆိ ဝေဒေဟမုနီ နတင်္ဂေါ;_  
_“သဗ္ဗညုဗုဒ္ဓါ ကိရ နာမ ဟောန္တိ,_  
_ဘဝန္တိ တေ ဟေတုဘိ ကေဟိ ဝီရ”._  

</Paragraph>

</Division>
<Division number="2" book="ap1" e="ch" v="20" p="1">

<Paragraph number="3" type="verses" book="ap1">
_တဒါဟ သဗ္ဗညုဝရော မဟေသီ,_  
_အာနန္ဒဘဒ္ဒံ မဓုရဿရေန;_  
_“ယေ ပုဗ္ဗဗုဒ္ဓေသု ကတာဓိကာရာ,_  
_အလဒ္ဓမောက္ခာ ဇိနသာသနေသု._  

</Paragraph>

</Division>
<Division number="3" book="ap1" e="ch" v="20" p="1">

<Paragraph number="4" type="verses" book="ap1">
_တေနေဝ သမ္ဗောဓိမုခေန ဓီရာ,_  
_အဇ္ဈာသယေနာပိ မဟာဗလေန;_  
_ပညာယ တေဇေန သုတိက္ခပညာ,_  
_သဗ္ဗညုဘာဝံ အနုပါပုဏန္တိ._  

</Paragraph>

</Division>
<Division number="4" book="ap1" e="ch" v="20" p="1">

<Paragraph number="5" type="verses" book="ap1">
_အဟမ္ပိ ပုဗ္ဗဗုဒ္ဓေသု,_  
_ဗုဒ္ဓတ္တမဘိပတ္ထယိံ;_  
_မနသာယေဝ ဟုတွာန,_  
_ဓမ္မရာဇာ အသင်္ခိယာ._  

</Paragraph>

</Division>
<Division number="5" book="ap1" e="ch" v="20" p="2">

<Paragraph number="6" type="verses" book="ap1">
_အထ ဗုဒ္ဓါပဒါနာနိ,_  
_သုဏာထ သုဒ္ဓမာနသာ;_  
_တိံသပါရမိသမ္ပုဏ္ဏာ,_  
_ဓမ္မရာဇာ အသင်္ခိယာ._  

</Paragraph>

</Division>
<Division number="6" book="ap1" e="ch" v="20" p="2">

<Paragraph number="7" type="verses" book="ap1">
_သမ္ဗောဓိံ ဗုဒ္ဓသေဋ္ဌာနံ,_  
_သသံဃေ လောကနာယကေ;_  
_ဒသင်္ဂုလီ နမဿိတွာ,_  
_သိရသာ အဘိဝါဒယိံ._  

</Paragraph>

</Division>
<Division number="7" book="ap1" e="ch" v="20" p="2">

<Paragraph number="8" type="verses" book="ap1">
_ယာဝတာ ဗုဒ္ဓခေတ္တေသု,_  
_ရတနာ ဝိဇ္ဇန္တိသင်္ခိယာ;_  
_အာကာသဋ္ဌာ စ ဘူမဋ္ဌာ,_  
_မနသာ သဗ္ဗမာဟရိံ._  

</Paragraph>

</Division>
<Division number="8" book="ap1" e="ch" v="20" p="2">

<Paragraph number="9" type="verses" book="ap1">
_တတ္ထ ရူပိယဘူမိယံ,_  
_ပါသာဒံ မာပယိံ အဟံ;_  
_နေကဘုမ္မံ ရတနာမယံ,_  
ဥဗ္ဗိဒ္ဓံ နဘမုဂ္ဂတံ._  

</Paragraph>

</Division>
<Division number="9" book="ap1" e="ch" v="20" p="2">

<Paragraph number="10" type="verses" book="ap1">
_ဝိစိတ္တထမ္ဘံ သုကတံ,_  
_သုဝိဘတ္တံ မဟာရဟံ;_  
_ကနကမယသင်္ဃာဋံ,_  
_ကောန္တစ္ဆတ္တေဟိ မဏ္ဍိတံ._  

</Paragraph>

</Division>
<Division number="10" book="ap1" e="ch" v="20" p="2">

<Paragraph number="11" type="verses" book="ap1">
_ပဌမာ ဝေဠုရိယာ ဘူမိ,_  
_ဝိမလဗ္ဘသမာ သုဘာ;_  
_နဠိနဇလဇာကိဏ္ဏာ,_  
_ဝရကဉ္စနဘူမိယာ._  

</Paragraph>

</Division>
<Division number="11" book="ap1" e="ch" v="20" p="2">

<Paragraph number="12" type="verses" book="ap1">
_ပဝါဠံသာ ပဝါဠဝဏ္ဏာ,_  
_ကာစိ လောဟိတကာ သုဘာ;_  
ဣန္ဒဂေါပကဝဏ္ဏာဘာ,_  
_ဘူမိ ဩဘာသတီ ဒိသာ._  

</Paragraph>

</Division>
<Division number="12" book="ap1" e="ch" v="20" p="2">

<Paragraph number="13" type="verses" book="ap1">
_သုဝိဘတ္တာ ဃရမုခါ,_  
_နိယျူဟာ သီဟပဉ္ဇရာ;_  
_စတုရော ဝေဒိကာ ဇာလာ,_  
_ဂန္ဓာဝေဠာ မနောရမာ._  

</Paragraph>

</Division>
<Division number="13" book="ap1" e="ch" v="20" p="2">

<Paragraph number="14" type="verses" book="ap1">
_နီလာ ပီတာ လောဟိတကာ,_  
_ဩဒါတာ သုဒ္ဓကာဠကာ;_  
_ကူဋာဂါရဝရူပေတာ,_  
_သတ္တရတနဘူသိတာ._  

</Paragraph>

</Division>
<Division number="14" book="ap1" e="ch" v="20" p="2">

<Paragraph number="15" type="verses" book="ap1">
_ဩလောကမယာ ပဒုမာ,_  
_ဝါဠဝိဟင်္ဂသောဘိတာ;_  
_နက္ခတ္တတာရကာကိဏ္ဏာ,_  
_စန္ဒသူရေဟိ မဏ္ဍိတာ._  

</Paragraph>

</Division>
<Division number="15" book="ap1" e="ch" v="20" p="2">

<Paragraph number="16" type="verses" book="ap1">
_ဟေမဇာလေန သဉ္ဆန္နာ,_  
_သောဏ္ဏကိင်္ကိဏိကာယုတာ;_  
_ဝါတဝေဂေန ကူဇန္တိ,_  
_သောဏ္ဏမာလာ မနောရမာ._  

</Paragraph>

</Division>
<Division number="16" book="ap1" e="ch" v="20" p="2">

<Paragraph number="17" type="verses" book="ap1">
_မဉ္ဇေဋ္ဌကံ လောဟိတကံ,_  
_ပီတကံ ဟရိပိဉ္ဇရံ;_  
_နာနာရင်္ဂေဟိ သမ္ပီတံ,_  
ဥဿိတဒ္ဓဇမာလိနီ._  

</Paragraph>

</Division>
<Division number="17" book="ap1" e="ch" v="20" p="2">

<Paragraph number="18" type="verses" book="ap1">
_န နံ ဗဟူနေကသတာ,_  
_ဖလိကာ ရဇတာမယာ;_  
_မဏိမယာ လောဟိတင်္ဂါ,_  
_မသာရဂလ္လမယာ တထာ;_  
_နာနာသယနဝိစိတ္တာ,_  
_သဏှကာသိကသန္ထတာ._  

</Paragraph>

</Division>
<Division number="18" book="ap1" e="ch" v="20" p="3">

<Paragraph number="19" type="verses" book="ap1">
_ကမ္ပလာ ဒုကူလာ စီနာ,_  
_ပတ္တုဏ္ဏာ ပဏ္ဍုပါဝုရာ;_  
_ဝိဝိဓတ္ထရဏံ သဗ္ဗံ,_  
_မနသာ ပညပေသဟံ._  

</Paragraph>

</Division>
<Division number="19" book="ap1" e="ch" v="20" p="3">

<Paragraph number="20" type="verses" book="ap1">
_တာသု တာသွေဝ ဘူမီသု,_  
_ရတနကူဋလင်္ကတံ;_  
_မဏိဝေရောစနာ ဥက္ကာ,_  
_ဓာရယန္တာ သုတိဋ္ဌရေ._  

</Paragraph>

</Division>
<Division number="20" book="ap1" e="ch" v="20" p="3">

<Paragraph number="21" type="verses" book="ap1">
_သောဘန္တိ ဧသိကာ ထမ္ဘာ,_  
_သုဘာ ကဉ္စနတောရဏာ;_  
_ဇမ္ဗောနဒါ သာရမယာ,_  
_အထော ရဇတမယာပိ စ._  

</Paragraph>

</Division>
<Division number="21" book="ap1" e="ch" v="20" p="3">

<Paragraph number="22" type="verses" book="ap1">
_နေကာ သန္ဓီ သုဝိဘတ္တာ,_  
_ကဝါဋဂ္ဂဠစိတ္တိတာ;_  
ဥဘတော ပုဏ္ဏဃဋာနေကာ,_  
_ပဒုမုပ္ပလသံယုတာ._  

</Paragraph>

</Division>
<Division number="22" book="ap1" e="ch" v="20" p="3">

<Paragraph number="23" type="verses" book="ap1">
_အတီတေ သဗ္ဗဗုဒ္ဓေ စ,_  
_သသံဃေ လောကနာယကေ;_  
_ပကတိဝဏ္ဏရူပေန,_  
_နိမ္မိနိတွာ သသာဝကေ._  

</Paragraph>

</Division>
<Division number="23" book="ap1" e="ch" v="20" p="3">

<Paragraph number="24" type="verses" book="ap1">
_တေန ဒွါရေန ပဝိသိတွာ,_  
_သဗ္ဗေ ဗုဒ္ဓါ သသာဝကာ;_  
_သဗ္ဗသောဏ္ဏမယေ ပီဌေ,_  
_နိသိန္နာ အရိယမဏ္ဍလာ._  

</Paragraph>

</Division>
<Division number="24" book="ap1" e="ch" v="20" p="3">

<Paragraph number="25" type="verses" book="ap1">
_ယေ စ ဧတရဟိ အတ္ထိ,_  
_ဗုဒ္ဓါ လောကေ အနုတ္တရာ;_  
_အတီတေ ဝတ္တမာနာ စ,_  
_ဘဝနံ သဗ္ဗေ သမာရုဟုံ._  

</Paragraph>

</Division>
<Division number="25" book="ap1" e="ch" v="20" p="3">

<Paragraph number="26" type="verses" book="ap1">
_ပစ္စေကဗုဒ္ဓေနေကသတေ,_  
_သယမ္ဘူ အပရာဇိတေ;_  
_အတီတေ ဝတ္တမာနေ စ,_  
_ဘဝနံ သဗ္ဗေ သမာရုဟုံ._  

</Paragraph>

</Division>
<Division number="26" book="ap1" e="ch" v="20" p="3">

<Paragraph number="27" type="verses" book="ap1">
_ကပ္ပရုက္ခာ ဗဟူ အတ္ထိ,_  
_ယေ ဒိဗ္ဗာ ယေ စ မာနုသာ;_  
_သဗ္ဗံ ဒုဿံ သမာဟန္တွာ,_  
_အစ္ဆာဒေမိ တိစီဝရံ._  

</Paragraph>

</Division>
<Division number="27" book="ap1" e="ch" v="20" p="3">

<Paragraph number="28" type="verses" book="ap1">
_ခဇ္ဇံ ဘောဇ္ဇံ သာယနီယံ,_  
_သမ္ပန္နံ ပါနဘောဇနံ;_  
_မဏိမယေ သုဘေ ပတ္တေ,_  
_သမ္ပူရေတွာ အဒါသဟံ._  

</Paragraph>

</Division>
<Division number="28" book="ap1" e="ch" v="20" p="3">

<Paragraph number="29" type="verses" book="ap1">
_ဒိဗ္ဗဝတ္ထသမာ ဟုတွာ,_  
_မဋ္ဌာ စီဝရသံယုတာ;_  
_မဓုရာ သက္ခရာ စေဝ,_  
_တေလာ စ မဓုဖာဏိတာ._  

</Paragraph>

</Division>
<Division number="29" book="ap1" e="ch" v="20" p="3">

<Paragraph number="30" type="verses" book="ap1">
_တပ္ပိတာ ပရမန္နေန,_  
_သဗ္ဗေ တေ အရိယမဏ္ဍလာ;_  
_ရတနဂဗ္ဘံ ပဝိသိတွာ,_  
_ကေသရီဝ ဂုဟာသယာ._  

</Paragraph>

</Division>
<Division number="30" book="ap1" e="ch" v="20" p="3">

<Paragraph number="31" type="verses" book="ap1">
_မဟာရဟမှိ သယနေ,_  
_သီဟသေယျမကပ္ပယုံ;_  
_သမ္ပဇာနာ သမုဋ္ဌာယ,_  
_သယနေ ပလ္လင်္ကမာဘုဇုံ._  

</Paragraph>

</Division>
<Division number="31" book="ap1" e="ch" v="20" p="4">

<Paragraph number="32" type="verses" book="ap1">
_ဂေါစရံ သဗ္ဗဗုဒ္ဓါနံ,_  
_ဈာနရတိသမပ္ပိတာ;_  
_အညေ ဓမ္မာနိ ဒေသေန္တိ,_  
_အညေ ကီဠန္တိ ဣဒ္ဓိယာ._  

</Paragraph>

</Division>
<Division number="32" book="ap1" e="ch" v="20" p="4">

<Paragraph number="33" type="verses" book="ap1">
_အညေ အဘိညာ အပ္ပေန္တိ,_  
_အဘိညာ ဝသိဘာဝိတာ;_  
_ဝိကုဗ္ဗနာ ဝိကုဗ္ဗန္တိ,_  
_အညေနေကသဟဿိယော._  

</Paragraph>

</Division>
<Division number="33" book="ap1" e="ch" v="20" p="4">

<Paragraph number="34" type="verses" book="ap1">
_ဗုဒ္ဓါပိ ဗုဒ္ဓေ ပုစ္ဆန္တိ,_  
_ဝိသယံ သဗ္ဗညုမာလယံ;_  
_ဂမ္ဘီရံ နိပုဏံ ဌာနံ,_  
_ပညာယ ဝိနိဗုဇ္ဈရေ._  

</Paragraph>

</Division>
<Division number="34" book="ap1" e="ch" v="20" p="4">

<Paragraph number="35" type="verses" book="ap1">
_သာဝကာ ဗုဒ္ဓေ ပုစ္ဆန္တိ,_  
_ဗုဒ္ဓါ ပုစ္ဆန္တိ သာဝကေ;_  
_အညမညဉ္စ ပုစ္ဆိတွာ,_  
_အညောညံ ဗျာကရောန္တိ တေ._  

</Paragraph>

</Division>
<Division number="35" book="ap1" e="ch" v="20" p="4">

<Paragraph number="36" type="verses" book="ap1">
_ဗုဒ္ဓါ ပစ္စေကဗုဒ္ဓါ စ,_  
_သာဝကာ ပရိစာရကာ;_  
_ဧဝံ သကာယ ရတိယာ,_  
_ပါသာဒေဘိရမန္တိ တေ._  

</Paragraph>

</Division>
<Division number="36" book="ap1" e="ch" v="20" p="4">

<Paragraph number="37" type="verses" book="ap1">
_ဆတ္တာ တိဋ္ဌန္တု ရတနာ,_  
_ကဉ္စနာဝေဠပန္တိကာ;_  
_မုတ္တာဇာလပရိက္ခိတ္တာ,_  
_သဗ္ဗေ ဓာရေန္တု မတ္ထကေ._  

</Paragraph>

</Division>
<Division number="37" book="ap1" e="ch" v="20" p="4">

<Paragraph number="38" type="verses" book="ap1">
_ဘဝန္တု စေဠဝိတာနာ,_  
_သောဏ္ဏတာရကစိတ္တိတာ;_  
_ဝိစိတ္တမလျဝိတတာ,_  
_သဗ္ဗေ ဓာရေန္တု မတ္ထကေ._  

</Paragraph>

</Division>
<Division number="38" book="ap1" e="ch" v="20" p="4">

<Paragraph number="39" type="verses" book="ap1">
_ဝိတတာ မလျဒါမေဟိ,_  
_ဂန္ဓဒါမေဟိ သောဘိတာ;_  
_ဒုဿဒါမပရိကိဏ္ဏာ,_  
_ရတနဒါမဘူသိတာ._  

</Paragraph>

</Division>
<Division number="39" book="ap1" e="ch" v="20" p="4">

<Paragraph number="40" type="verses" book="ap1">
_ပုပ္ဖါဘိကိဏ္ဏာ သုစိတ္တာ,_  
_သုရဘိဂန္ဓဘူသိတာ;_  
_ဂန္ဓပဉ္စင်္ဂုလကတာ,_  
_ဟေမစ္ဆဒနဆာဒိတာ._  

</Paragraph>

</Division>
<Division number="40" book="ap1" e="ch" v="20" p="4">

<Paragraph number="41" type="verses" book="ap1">
_စတုဒ္ဒိသာ ပေါက္ခရညော,_  
_ပဒုမုပ္ပလသန္ထတာ;_  
_သောဝဏ္ဏရူပါ ခါယန္တု,_  
_ပဒ္မရေဏုရဇုဂ္ဂတာ._  

</Paragraph>

</Division>
<Division number="41" book="ap1" e="ch" v="20" p="4">

<Paragraph number="42" type="verses" book="ap1">
_ပုပ္ဖန္တု ပါဒပါ သဗ္ဗေ,_  
_ပါသာဒဿ သမန္တတော;_  
_သယဉ္စ ပုပ္ဖါ မုဉ္စိတွာ,_  
_ဂန္တွာ ဘဝနမောကိရုံ._  

</Paragraph>

</Division>
<Division number="42" book="ap1" e="ch" v="20" p="4">

<Paragraph number="43" type="verses" book="ap1">
_သိခိနော တတ္ထ နစ္စန္တု,_  
_ဒိဗ္ဗဟံသာ ပကူဇရေ;_  
_ကရဝီကာ စ ဂါယန္တု,_  
_ဒိဇသင်္ဃာ သမန္တတော._  

</Paragraph>

</Division>
<Division number="43" book="ap1" e="ch" v="20" p="4">

<Paragraph number="44" type="verses" book="ap1">
_ဘေရိယော သဗ္ဗာ ဝဇ္ဇန္တု,_  
_ဝီဏာ သဗ္ဗာ ရသန္တု တာ;_  
_သဗ္ဗာ သင်္ဂီတိ ဝတ္တန္တု,_  
_ပါသာဒဿ သမန္တတော._  

</Paragraph>

</Division>
<Division number="44" book="ap1" e="ch" v="20" p="5">

<Paragraph number="45" type="verses" book="ap1">
_ယာဝတာ ဗုဒ္ဓခေတ္တမှိ,_  
_စက္ကဝါဠေ တတော ပရေ;_  
_မဟန္တာ ဇောတိသမ္ပန္နာ,_  
_အစ္ဆိန္နာ ရတနာမယာ._  

</Paragraph>

</Division>
<Division number="45" book="ap1" e="ch" v="20" p="5">

<Paragraph number="46" type="verses" book="ap1">
_တိဋ္ဌန္တု သောဏ္ဏပလ္လင်္ကာ,_  
_ဒီပရုက္ခာ ဇလန္တု တေ;_  
_ဘဝန္တု ဧကပဇ္ဇောတာ,_  
_ဒသသဟဿိပရမ္ပရာ._  

</Paragraph>

</Division>
<Division number="46" book="ap1" e="ch" v="20" p="5">

<Paragraph number="47" type="verses" book="ap1">
_ဂဏိကာ လာသိကာ စေဝ,_  
_နစ္စန္တု အစ္ဆရာဂဏာ;_  
_နာနာရင်္ဂါ ပဒိဿန္တု,_  
_ပါသာဒဿ သမန္တတော._  

</Paragraph>

</Division>
<Division number="47" book="ap1" e="ch" v="20" p="5">

<Paragraph number="48" type="verses" book="ap1">
_ဒုမဂ္ဂေ ပဗ္ဗတဂ္ဂေ ဝါ,_  
_သိနေရုဂိရိမုဒ္ဓနိ;_  
ဥဿာပေမိ ဓဇံ သဗ္ဗံ,_  
_ဝိစိတ္တံ ပဉ္စဝဏ္ဏိကံ._  

</Paragraph>

</Division>
<Division number="48" book="ap1" e="ch" v="20" p="5">

<Paragraph number="49" type="verses" book="ap1">
_နရာ နာဂါ စ ဂန္ဓဗ္ဗာ,_  
_သဗ္ဗေ ဒေဝါ ဥပေန္တု တေ;_  
_နမဿန္တာ ပဉ္ဇလိကာ,_  
_ပါသာဒံ ပရိဝါရယုံ._  

</Paragraph>

</Division>
<Division number="49" book="ap1" e="ch" v="20" p="5">

<Paragraph number="50" type="verses" book="ap1">
_ယံ ကိဉ္စိ ကုသလံ ကမ္မံ,_  
_ကတ္တဗ္ဗံ ကိရိယံ မမ;_  
_ကာယေန ဝါစာ မနသာ,_  
_တိဒသေ သုကတံ ကတံ._  

</Paragraph>

</Division>
<Division number="50" book="ap1" e="ch" v="20" p="5">

<Paragraph number="51" type="verses" book="ap1">
_ယေ သတ္တာ သညိနော အတ္ထိ,_  
_ယေ စ သတ္တာ အသညိနော;_  
_ကတံ ပုညဖလံ မယှံ,_  
_သဗ္ဗေ ဘာဂီ ဘဝန္တု တေ._  

</Paragraph>

</Division>
<Division number="51" book="ap1" e="ch" v="20" p="5">

<Paragraph number="52" type="verses" book="ap1">
_ယေသံ ကတံ သုဝိဒိတံ,_  
_ဒိန္နံ ပုညဖလံ မယာ;_  
_ယေ စ တတ္ထ န ဇာနန္တိ,_  
_ဒေဝါ ဂန္တွာ နိဝေဒယုံ._  

</Paragraph>

</Division>
<Division number="52" book="ap1" e="ch" v="20" p="5">

<Paragraph number="53" type="verses" book="ap1">
_သဗ္ဗလောကမှိ ယေ သတ္တာ,_  
_ဇီဝန္တာဟာရဟေတုကာ;_  
_မနုညံ ဘောဇနံ သဗ္ဗံ,_  
_လဘန္တု မမ စေတသာ._  

</Paragraph>

</Division>
<Division number="53" book="ap1" e="ch" v="20" p="5">

<Paragraph number="54" type="verses" book="ap1">
_မနသာ ဒါနံ မယာ ဒိန္နံ,_  
_မနသာ ပသာဒမာဝဟိံ;_  
_ပူဇိတာ သဗ္ဗသမ္ဗုဒ္ဓါ,_  
_ပစ္စေကာ ဇိနသာဝကာ._  

</Paragraph>

</Division>
<Division number="54" book="ap1" e="ch" v="20" p="5">

<Paragraph number="55" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="55" book="ap1" e="ch" v="20" p="5">

<Paragraph number="56" type="verses" book="ap1">
_ဒုဝေ ဘဝေ ပဇာနာမိ,_  
_ဒေဝတ္တေ အထ မာနုသေ;_  
_အညံ ဂတိံ န ဇာနာမိ,_  
_မနသာ ပတ္ထနာဖလံ._  

</Paragraph>

</Division>
<Division number="56" book="ap1" e="ch" v="20" p="5">

<Paragraph number="57" type="verses" book="ap1">
_ဒေဝါနံ အဓိကော ဟောမိ,_  
_ဘဝါမိ မနုဇာဓိပေါ;_  
_ရူပလက္ခဏသမ္ပန္နော,_  
_ပညာယ အသမော ဘဝေ._  

</Paragraph>

</Division>
<Division number="57" book="ap1" e="ch" v="20" p="5">

<Paragraph number="58" type="verses" book="ap1">
_ဘောဇနံ ဝိဝိဓံ သေဋ္ဌံ,_  
_ရတနဉ္စ အနပ္ပကံ;_  
_ဝိဝိဓာနိ စ ဝတ္ထာနိ,_  
_နဘာ ခိပ္ပံ ဥပေန္တိ မံ._  

</Paragraph>

</Division>
<Division number="58" book="ap1" e="ch" v="20" p="6">

<Paragraph number="59" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_ဒိဗ္ဗာ ဘက္ခာ ဥပေန္တိ မံ._  

</Paragraph>

</Division>
<Division number="59" book="ap1" e="ch" v="20" p="6">

<Paragraph number="60" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_ရတနာ သဗ္ဗေ ဥပေန္တိ မံ._  

</Paragraph>

</Division>
<Division number="60" book="ap1" e="ch" v="20" p="6">

<Paragraph number="61" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_သဗ္ဗေ ဂန္ဓာ ဥပေန္တိ မံ._  

</Paragraph>

</Division>
<Division number="61" book="ap1" e="ch" v="20" p="6">

<Paragraph number="62" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_သဗ္ဗေ ယာနာ ဥပေန္တိ မံ._  

</Paragraph>

</Division>
<Division number="62" book="ap1" e="ch" v="20" p="6">

<Paragraph number="63" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_သဗ္ဗေ မာလာ ဥပေန္တိ မံ._  

</Paragraph>

</Division>
<Division number="63" book="ap1" e="ch" v="20" p="6">

<Paragraph number="64" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_အလင်္ကာရာ ဥပေန္တိ မံ._  

</Paragraph>

</Division>
<Division number="64" book="ap1" e="ch" v="20" p="6">

<Paragraph number="65" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_သဗ္ဗာ ကညာ ဥပေန္တိ မံ._  

</Paragraph>

</Division>
<Division number="65" book="ap1" e="ch" v="20" p="6">

<Paragraph number="66" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_မဓုသက္ခရာ ဥပေန္တိ မံ._  

</Paragraph>

</Division>
<Division number="66" book="ap1" e="ch" v="20" p="6">

<Paragraph number="67" type="verses" book="ap1">
_ပထဗျာ ပဗ္ဗတေ စေဝ,_  
_အာကာသေ ဥဒကေ ဝနေ;_  
_ယံ ယံ ဟတ္ထံ ပသာရေမိ,_  
_သဗ္ဗေ ခဇ္ဇာ ဥပေန္တိ မံ._  

</Paragraph>

</Division>
<Division number="67" book="ap1" e="ch" v="20" p="6">

<Paragraph number="68" type="verses" book="ap1">
_အဓနေ အဒ္ဓိကဇနေ,_  
_ယာစကေ စ ပထာဝိနော;_  
_ဒဒါမိဟံ ဒါနဝရံ,_  
_သမ္ဗောဓိဝရပတ္တိယာ._  

</Paragraph>

</Division>
<Division number="68" book="ap1" e="ch" v="20" p="6">

<Paragraph number="69" type="verses" book="ap1">
_နာဒေန္တော ပဗ္ဗတံ သေလံ,_  
_ဂဇ္ဇေန္တော ဗဟလံ ဂိရိံ;_  
_သဒေဝကံ ဟာသယန္တော,_  
_ဗုဒ္ဓေါ လောကေ ဘဝါမဟံ._  

</Paragraph>

</Division>
<Division number="69" book="ap1" e="ch" v="20" p="6">

<Paragraph number="70" type="verses" book="ap1">
_ဒိသာ ဒသဝိဓာ လောကေ,_  
_ယာယတော နတ္ထိ အန္တကံ;_  
_တသ္မိဉ္စ ဒိသာဘာဂမှိ,_  
_ဗုဒ္ဓခေတ္တာ အသင်္ခိယာ._  

</Paragraph>

</Division>
<Division number="70" book="ap1" e="ch" v="20" p="6">

<Paragraph number="71" type="verses" book="ap1">
_ပဘာ ပကိတ္တိတာ မယှံ,_  
_ယမကာ ရံသိဝါဟနာ;_  
_ဧတ္ထန္တရေ ရံသိဇာလံ,_  
_အာလောကော ဝိပုလော ဘဝေ._  

</Paragraph>

</Division>
<Division number="71" book="ap1" e="ch" v="20" p="7">

<Paragraph number="72" type="verses" book="ap1">
_ဧတ္တကေ လောကဓာတုမှိ,_  
_သဗ္ဗေ ပဿန္တု မံ ဇနာ;_  
_သဗ္ဗေ မံ အနုဝတ္တန္တု,_  
_ယာဝ ဗြဟ္မနိဝေသနံ._  

</Paragraph>

</Division>
<Division number="72" book="ap1" e="ch" v="20" p="7">

<Paragraph number="73" type="verses" book="ap1">
_ဝိသိဋ္ဌမဓုနာဒေန,_  
_အမတဘေရိမာဟနိံ;_  
_ဧတ္ထန္တရေ ဇနာ သဗ္ဗေ,_  
_သုဏန္တု မဓုရံ ဂိရံ._  

</Paragraph>

</Division>
<Division number="73" book="ap1" e="ch" v="20" p="7">

<Paragraph number="74" type="verses" book="ap1">
_ဓမ္မမေဃေန ဝဿန္တေ,_  
_သဗ္ဗေ ဟောန္တု အနာသဝါ;_  
_ယေတ္ထ ပစ္ဆိမကာ သတ္တာ,_  
_သောတာပန္နာ ဘဝန္တု တေ._  

</Paragraph>

</Division>
<Division number="74" book="ap1" e="ch" v="20" p="7">

<Paragraph number="75" type="verses" book="ap1">
_ဒတွာ ဒါတဗ္ဗကံ ဒါနံ,_  
_သီလံ ပူရေတွာ အသေသတော;_  
_နေက္ခမ္မပါရမိံ ဂန္တွာ,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="75" book="ap1" e="ch" v="20" p="7">

<Paragraph number="76" type="verses" book="ap1">
_ပဏ္ဍိတေ ပရိပုစ္ဆိတွာ,_  
_ကတွာ ဝီရိယမုတ္တမံ;_  
_ခန္တိယာ ပါရမိံ ဂန္တွာ,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="76" book="ap1" e="ch" v="20" p="7">

<Paragraph number="77" type="verses" book="ap1">
_ကတွာ ဒဠှမဓိဋ္ဌာနံ,_  
_သစ္စပါရမိ ပူရိယ;_  
_မေတ္တာယ ပါရမိံ ဂန္တွာ,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="77" book="ap1" e="ch" v="20" p="7">

<Paragraph number="78" type="verses" book="ap1">
_လာဘာလာဘေ သုခေ ဒုက္ခေ,_  
_သမ္မာနေ စာဝမာနနေ;_  
_သဗ္ဗတ္ထ သမကော ဟုတွာ,_  
_ပတ္တော သမ္ဗောဓိမုတ္တမံ._  

</Paragraph>

</Division>
<Division number="78" book="ap1" e="ch" v="20" p="7">

<Paragraph number="79" type="verses" book="ap1">
_ကောသဇ္ဇံ ဘယတော ဒိသွာ,_  
_ဝီရိယဉ္စာပိ ခေမတော;_  
_အာရဒ္ဓဝီရိယာ ဟောထ,_  
_ဧသာ ဗုဒ္ဓါနုသာသနီ._  

</Paragraph>

</Division>
<Division number="79" book="ap1" e="ch" v="20" p="7">

<Paragraph number="80" type="verses" book="ap1">
_ဝိဝါဒံ ဘယတော ဒိသွာ,_  
_အဝိဝါဒဉ္စ ခေမတော;_  
_သမဂ္ဂါ သခိလာ ဟောထ,_  
_ဧသာ ဗုဒ္ဓါနုသာသနီ._  

</Paragraph>

</Division>
<Division number="80" book="ap1" e="ch" v="20" p="7">

<Paragraph number="81" type="verses" book="ap1">
_ပမာဒံ ဘယတော ဒိသွာ,_  
_အပ္ပမာဒဉ္စ ခေမတော;_  
_ဘာဝေထဋ္ဌင်္ဂိကံ မဂ္ဂံ,_  
_ဧသာ ဗုဒ္ဓါနုသာသနီ._  

</Paragraph>

</Division>
<Division number="81" book="ap1" e="ch" v="20" p="7">

<Paragraph number="82" type="verses" book="ap1">
_သမာဂတာ ဗဟူ ဗုဒ္ဓါ,_  
_အရဟန္တာ စ သဗ္ဗသော;_  
_သမ္ဗုဒ္ဓေ အရဟန္တေ စ,_  
_ဝန္ဒမာနာ နမဿထ._  

</Paragraph>

</Division>
<Division number="82" book="ap1" e="ch" v="20" p="7">

<Paragraph number="83" type="verses" book="ap1">
_ဧဝံ အစိန္တိယာ ဗုဒ္ဓါ,_  
_ဗုဒ္ဓဓမ္မာ အစိန္တိယာ;_  
_အစိန္တိယေ ပသန္နာနံ,_  
_ဝိပါကော ဟောတိ အစိန္တိယော”._  

</Paragraph>

<Paragraph number="84" book="ap1">
ဣတ္ထံ သုဒံ ဘဂဝါ အတ္တနော ဗုဒ္ဓစရိယံ သမ္ဘာဝယမာနော ဗုဒ္ဓါပဒါနိယံ နာမ ဓမ္မပရိယာယံ အဘာသိတ္ထာတိ.

</Paragraph>
</Division>

<Paragraph number="85" type="center" book="ap1">
ဗုဒ္ဓါပဒါနံ သမတ္တံ.
</Paragraph>