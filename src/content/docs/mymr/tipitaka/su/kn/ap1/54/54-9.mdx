---
title: 54.9 ရာဓတ္ထေရအပဒါန
tableOfContents: false
sidebar:
  order: 9
type: tipitaka
basket: su
book: ap1
review:
  current: review
  updated: '2025-10-27T21:48:39.861158'
  updated_by: ''
  notes: ''
  history:
  - state: review
    date: '2025-10-27T21:48:39.861158'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="296" book="ap1" e="ch" v="20" p="421">

<Paragraph number="7259" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗလောကဝိဒူ မုနိ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ စက္ခုမာ._  

</Paragraph>

</Division>
<Division number="297" book="ap1" e="ch" v="20" p="421">

<Paragraph number="7260" type="verses" book="ap1">
_ဩဝါဒကော ဝိညာပကော,_  
_တာရကော သဗ္ဗပါဏိနံ;_  
_ဒေသနာကုသလော ဗုဒ္ဓေါ,_  
_တာရေသိ ဇနတံ ဗဟုံ._  

</Paragraph>

</Division>
<Division number="298" book="ap1" e="ch" v="20" p="421">

<Paragraph number="7261" type="verses" book="ap1">
_အနုကမ္ပကော ကာရုဏိကော,_  
_ဟိတေသီ သဗ္ဗပါဏိနံ;_  
_သမ္ပတ္တေ တိတ္ထိယေ သဗ္ဗေ,_  
_ပဉ္စသီလေ ပတိဋ္ဌပိ._  

</Paragraph>

</Division>
<Division number="299" book="ap1" e="ch" v="20" p="421">

<Paragraph number="7262" type="verses" book="ap1">
_ဧဝံ နိရာကုလံ အာသိ,_  
_သုညတံ တိတ္ထိယေဟိ စ;_  
_ဝိစိတ္တံ အရဟန္တေဟိ,_  
_ဝသီဘူတေဟိ တာဒိဘိ._  

</Paragraph>

</Division>
<Division number="300" book="ap1" e="ch" v="20" p="422">

<Paragraph number="7263" type="verses" book="ap1">
_ရတနာနဋ္ဌပညာသံ,_  
ဥဂ္ဂတော သော မဟာမုနိ;_  
_ကဉ္စနဂ္ဃိယသင်္ကာသော,_  
_ဗာတ္တိံသဝရလက္ခဏော._  

</Paragraph>

</Division>
<Division number="301" book="ap1" e="ch" v="20" p="422">

<Paragraph number="7264" type="verses" book="ap1">
_ဝဿသတသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ တိဋ္ဌမာနော သော,_  
_တာရေသိ ဇနတံ ဗဟုံ._  

</Paragraph>

</Division>
<Division number="302" book="ap1" e="ch" v="20" p="422">

<Paragraph number="7265" type="verses" book="ap1">
_တဒါဟံ ဟံသဝတိယံ,_  
_ဗြာဟ္မဏော မန္တပါရဂူ;_  
ဥပေစ္စ တံ နရဝရံ,_  
_အဿောသိံ ဓမ္မဒေသနံ._  

</Paragraph>

</Division>
<Division number="303" book="ap1" e="ch" v="20" p="422">

<Paragraph number="7266" type="verses" book="ap1">
_ပညာပေန္တံ မဟာဝီရံ,_  
_ပရိသာသု ဝိသာရဒံ;_  
_ပဋိဘာနေယျကံ ဘိက္ခုံ,_  
_ဧတဒဂ္ဂေ ဝိနာယကံ._  

</Paragraph>

</Division>
<Division number="304" book="ap1" e="ch" v="20" p="422">

<Paragraph number="7267" type="verses" book="ap1">
_တဒါဟံ ကာရံ ကတွာန,_  
_သသံဃေ လောကနာယကေ;_  
_နိပစ္စ သိရသာ ပါဒေ,_  
_တံ ဌာနံ အဘိပတ္ထယိံ._  

</Paragraph>

</Division>
<Division number="305" book="ap1" e="ch" v="20" p="422">

<Paragraph number="7268" type="verses" book="ap1">
_တတော မံ ဘဂဝါ အာဟ,_  
_သိင်္ဂီနိက္ခသမပ္ပဘော;_  
_သရေန ရဇနီယေန,_  
_ကိလေသမလဟာရိနာ._  

</Paragraph>

</Division>
<Division number="306" book="ap1" e="ch" v="20" p="422">

<Paragraph number="7269" type="verses" book="ap1">
_‘သုခီ ဘဝဿု ဒီဃာယု,_  
_သိဇ္ဈတု ပဏိဓီ တဝ;_  
_သသံဃေ မေ ကတံ ကာရံ,_  
_အတီဝ ဝိပုလံ တယာ._  

</Paragraph>

</Division>
<Division number="307" book="ap1" e="ch" v="20" p="422">

<Paragraph number="7270" type="verses" book="ap1">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="308" book="ap1" e="ch" v="20" p="422">

<Paragraph number="7271" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ရာဓောတိ နာမဓေယျေန,_  
_ဟေဿတိ သတ္ထု သာဝကော._  

</Paragraph>

</Division>
<Division number="309" book="ap1" e="ch" v="20" p="422">

<Paragraph number="7272" type="verses" book="ap1">
_သ တေ ဟေတုဂုဏေ တုဋ္ဌော,_  
_သကျပုတ္တော နရာသဘော;_  
_ပဋိဘာနေယျကာနဂ္ဂံ,_  
_ပညပေဿတိ နာယကော’._  

</Paragraph>

</Division>
<Division number="310" book="ap1" e="ch" v="20" p="422">

<Paragraph number="7273" type="verses" book="ap1">
_တံ သုတွာ မုဒိတော ဟုတွာ,_  
_ယာဝဇီဝံ တဒါ ဇိနံ;_  
_မေတ္တစိတ္တော ပရိစရိံ,_  
_သတော ပညာသမာဟိတော._  

</Paragraph>

</Division>
<Division number="311" book="ap1" e="ch" v="20" p="422">

<Paragraph number="7274" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="312" book="ap1" e="ch" v="20" p="422">

<Paragraph number="7275" type="verses" book="ap1">
_သတာနံ တီဏိက္ခတ္တုဉ္စ,_  
_ဒေဝရဇ္ဇမကာရယိံ;_  
_သတာနံ ပဉ္စက္ခတ္တုဉ္စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="313" book="ap1" e="ch" v="20" p="423">

<Paragraph number="7276" type="verses" book="ap1">
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ;_  
_သဗ္ဗတ္ထ သုခိတော အာသိံ,_  
_တဿ ကမ္မဿ ဝါဟသာ._  

</Paragraph>

</Division>
<Division number="314" book="ap1" e="ch" v="20" p="423">

<Paragraph number="7277" type="verses" book="ap1">
_ပစ္ဆိမေ ဘဝေ သမ္ပတ္တေ,_  
_ဂိရိဗ္ဗဇပုရုတ္တမေ;_  
_ဇာတော ဝိပ္ပကုလေ နိဒ္ဓေ,_  
_ဝိကလစ္ဆာဒနာသနေ._  

</Paragraph>

</Division>
<Division number="315" book="ap1" e="ch" v="20" p="423">

<Paragraph number="7278" type="verses" book="ap1">
_ကဋစ္ဆုဘိက္ခံ ပါဒါသိံ,_  
_သာရိပုတ္တဿ တာဒိနော;_  
_ယဒါ ဇိဏ္ဏော စ ဝုဒ္ဓေါ စ,_  
_တဒါရာမမုပါဂမိံ._  

</Paragraph>

</Division>
<Division number="316" book="ap1" e="ch" v="20" p="423">

<Paragraph number="7279" type="verses" book="ap1">
_ပဗ္ဗဇတိ န မံ ကောစိ,_  
_ဇိဏ္ဏဒုဗ္ဗလထာမကံ;_  
_တေန ဒီနော ဝိဝဏ္ဏင်္ဂေါ,_  
_သောကော စာသိံ တဒါ အဟံ._  

</Paragraph>

</Division>
<Division number="317" book="ap1" e="ch" v="20" p="423">

<Paragraph number="7280" type="verses" book="ap1">
_ဒိသွာ မဟာကာရုဏိကော,_  
_မမမာဟ မဟာမုနိ;_  
_‘ကိမတ္ထံ ပုတ္တသောကဋ္ဋော,_  
_ဗြူဟိ တေ စိတ္တဇံ ရုဇံ’._  

</Paragraph>

</Division>
<Division number="318" book="ap1" e="ch" v="20" p="423">

<Paragraph number="7281" type="verses" book="ap1">
_‘ပဗ္ဗဇ္ဇံ န လဘေ ဝီရ,_  
_သွာက္ခာတေ တဝ သာသနေ;_  
_တေန သောကေန ဒီနောသ္မိ,_  
_သရဏံ ဟောဟိ နာယက’._  

</Paragraph>

</Division>
<Division number="319" book="ap1" e="ch" v="20" p="423">

<Paragraph number="7282" type="verses" book="ap1">
_တဒါ ဘိက္ခူ သမာနေတွာ,_  
_အပုစ္ဆိ မုနိသတ္တမော;_  
_‘ဣမဿ အဓိကာရံ ယေ,_  
_သရန္တိ ဗျာဟရန္တု တေ’._  

</Paragraph>

</Division>
<Division number="320" book="ap1" e="ch" v="20" p="423">

<Paragraph number="7283" type="verses" book="ap1">
_သာရိပုတ္တော တဒါဝေါစ,_  
_‘ကာရမဿ သရာမဟံ;_  
_ကဋစ္ဆုဘိက္ခံ ဒါပေသိ,_  
_ပိဏ္ဍာယ စရတော မမ’._  

</Paragraph>

</Division>
<Division number="321" book="ap1" e="ch" v="20" p="423">

<Paragraph number="7284" type="verses" book="ap1">
_‘သာဓု သာဓု ကတညူသိ,_  
_သာရိပုတ္တ ဣမံ တုဝံ;_  
_ပဗ္ဗာဇေဟိ ဒိဇံ ဝုဍ္ဎံ,_  
_ဟေဿတာဇာနိယော အယံ’._  

</Paragraph>

</Division>
<Division number="322" book="ap1" e="ch" v="20" p="423">

<Paragraph number="7285" type="verses" book="ap1">
_တတော အလတ္ထံ ပဗ္ဗဇ္ဇံ,_  
_ကမ္မဝါစောပသမ္ပဒံ;_  
_န စိရေနေဝ ကာလေန,_  
_ပါပုဏိံ အာသဝက္ခယံ._  

</Paragraph>

</Division>
<Division number="323" book="ap1" e="ch" v="20" p="423">

<Paragraph number="7286" type="verses" book="ap1">
_သက္ကစ္စံ မုနိနော ဝါကျံ,_  
_သုဏာမိ မုဒိတော ယတော;_  
_ပဋိဘာနေယျကာနဂ္ဂံ,_  
_တတော မံ ဌပယီ ဇိနော._  

</Paragraph>

</Division>
<Division number="324" book="ap1" e="ch" v="20" p="423">

<Paragraph number="7287" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="325" book="ap1" e="ch" v="20" p="423">

<Paragraph number="7288" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="326" book="ap1" e="ch" v="20" p="423">

<Paragraph number="7289" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7290" book="ap1">
ဣတ္ထံ သုဒံ အာယသ္မာ ရာဓော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7291" type="center" book="ap1">
ရာဓတ္ထေရဿာပဒါနံ နဝမံ.
</Paragraph>