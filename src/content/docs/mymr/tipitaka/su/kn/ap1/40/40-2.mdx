---
title: "40.2 သေလတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="208" book="ap1" e="ch" v="20" p="370">

<Paragraph number="4507" type="verses" book="ap1">
_“နဂရေ ဟံသဝတိယာ,_  
_ဝီထိသာမီ အဟောသဟံ;_  
_မမ ဉာတီ သမာနေတွာ,_  
ဣဒံ ဝစနမဗြဝိံ._  

</Paragraph>

</Division>
<Division number="209" book="ap1" e="ch" v="20" p="370">

<Paragraph number="4508" type="verses" book="ap1">
_‘ဗုဒ္ဓေါ လောကေ သမုပ္ပန္နော,_  
_ပုညက္ခေတ္တော အနုတ္တရော;_  
_အာသိ သော သဗ္ဗလောကဿ,_  
_အာဟုတီနံ ပဋိဂ္ဂဟော._  

</Paragraph>

</Division>
<Division number="210" book="ap1" e="ch" v="20" p="370">

<Paragraph number="4509" type="verses" book="ap1">
_ခတ္တိယာ နေဂမာ စေဝ,_  
_မဟာသာလာ စ ဗြာဟ္မဏာ;_  
_ပသန္နစိတ္တာ သုမနာ,_  
_ပူဂဓမ္မံ အကံသု တေ._  

</Paragraph>

</Division>
<Division number="211" book="ap1" e="ch" v="20" p="370">

<Paragraph number="4510" type="verses" book="ap1">
_ဟတ္ထာရောဟာ အနီကဋ္ဌာ,_  
_ရထိကာ ပတ္တိကာရကာ;_  
_ပသန္နစိတ္တာ သုမနာ,_  
_ပူဂဓမ္မံ အကံသု တေ._  

</Paragraph>

</Division>
<Division number="212" book="ap1" e="ch" v="20" p="370">

<Paragraph number="4511" type="verses" book="ap1">
ဥဂ္ဂါ စ ရာဇပုတ္တာ စ,_  
_ဝေသိယာနာ စ ဗြာဟ္မဏာ;_  
_ပသန္နစိတ္တာ သုမနာ,_  
_ပူဂဓမ္မံ အကံသု တေ._  

</Paragraph>

</Division>
<Division number="213" book="ap1" e="ch" v="20" p="371">

<Paragraph number="4512" type="verses" book="ap1">
_အာဠာရိကာ ကပ္ပကာ စ,_  
_နှာပကာ မာလကာရကာ;_  
_ပသန္နစိတ္တာ သုမနာ,_  
_ပူဂဓမ္မံ အကံသု တေ._  

</Paragraph>

</Division>
<Division number="214" book="ap1" e="ch" v="20" p="371">

<Paragraph number="4513" type="verses" book="ap1">
_ရဇကာ ပေသကာရာ စ,_  
_စမ္မကာရာ စ နှာပိတာ;_  
_ပသန္နစိတ္တာ သုမနာ,_  
_ပူဂဓမ္မံ အကံသု တေ._  

</Paragraph>

</Division>
<Division number="215" book="ap1" e="ch" v="20" p="371">

<Paragraph number="4514" type="verses" book="ap1">
ဥသုကာရာ ဘမကာရာ,_  
_စမ္မကာရာ စ တစ္ဆကာ;_  
_ပသန္နစိတ္တာ သုမနာ,_  
_ပူဂဓမ္မံ အကံသု တေ._  

</Paragraph>

</Division>
<Division number="216" book="ap1" e="ch" v="20" p="371">

<Paragraph number="4515" type="verses" book="ap1">
_ကမ္မာရာ သောဏ္ဏကာရာ စ,_  
_တိပုလောဟကရာ တထာ;_  
_ပသန္နစိတ္တာ သုမနာ,_  
_ပူဂဓမ္မံ အကံသု တေ._  

</Paragraph>

</Division>
<Division number="217" book="ap1" e="ch" v="20" p="371">

<Paragraph number="4516" type="verses" book="ap1">
_ဘတကာ စေဋကာ စေဝ,_  
_ဒါသကမ္မကရာ ဗဟူ;_  
_ယထာသကေန ထာမေန,_  
_ပူဂဓမ္မံ အကံသု တေ._  

</Paragraph>

</Division>
<Division number="218" book="ap1" e="ch" v="20" p="371">

<Paragraph number="4517" type="verses" book="ap1">
ဥဒဟာရာ ကဋ္ဌဟာရာ,_  
_ကဿကာ တိဏဟာရကာ;_  
_ယထာသကေန ထာမေန,_  
_ပူဂဓမ္မံ အကံသု တေ._  

</Paragraph>

</Division>
<Division number="219" book="ap1" e="ch" v="20" p="371">

<Paragraph number="4518" type="verses" book="ap1">
_ပုပ္ဖိကာ မာလိကာ စေဝ,_  
_ပဏ္ဏိကာ ဖလဟာရကာ;_  
_ယထာသကေန ထာမေန,_  
_ပူဂဓမ္မံ အကံသု တေ._  

</Paragraph>

</Division>
<Division number="220" book="ap1" e="ch" v="20" p="371">

<Paragraph number="4519" type="verses" book="ap1">
_ဂဏိကာ ကုမ္ဘဒါသီ စ,_  
_ပူဝိကာ မစ္ဆိကာပိ စ;_  
_ယထာသကေန ထာမေန,_  
_ပူဂဓမ္မံ အကံသု တေ._  

</Paragraph>

</Division>
<Division number="221" book="ap1" e="ch" v="20" p="371">

<Paragraph number="4520" type="verses" book="ap1">
_ဧထ သဗ္ဗေ သမာဂန္တွာ,_  
_ဂဏံ ဗန္ဓာမ ဧကတော;_  
_အဓိကာရံ ကရိဿာမ,_  
_ပုညက္ခေတ္တေ အနုတ္တရေ’._  

</Paragraph>

</Division>
<Division number="222" book="ap1" e="ch" v="20" p="371">

<Paragraph number="4521" type="verses" book="ap1">
_တေ မေ သုတွာန ဝစနံ,_  
_ဂဏံ ဗန္ဓိံသု တာဝဒေ;_  
_‘ဥပဋ္ဌာနသာလံ သုကတံ,_  
_ဘိက္ခုသံဃဿ ကာရယုံ’._  

</Paragraph>

</Division>
<Division number="223" book="ap1" e="ch" v="20" p="371">

<Paragraph number="4522" type="verses" book="ap1">
_နိဋ္ဌာပေတွာန တံ သာလံ,_  
ဥဒဂ္ဂေါ တုဋ္ဌမာနသော;_  
_ပရေတော တေဟိ သဗ္ဗေဟိ,_  
_သမ္ဗုဒ္ဓမုပသင်္ကမိံ._  

</Paragraph>

</Division>
<Division number="224" book="ap1" e="ch" v="20" p="371">

<Paragraph number="4523" book="ap1">
ဥပသင်္ကမ္မ သမ္ဗုဒ္ဓံ,_  
_လောကနာထံ နရာသဘံ;_  
_ဝန္ဒိတွာ သတ္ထုနော ပါဒေ,_  
ဣဒံ ဝစနမဗြဝိံ._  

</Paragraph>

</Division>
<Division number="225" book="ap1" e="ch" v="20" p="371">

<Paragraph number="4524" type="verses" book="ap1">
_‘ဣမေ တီဏိ သတာ ဝီရ,_  
_ပုရိသာ ဧကတော ဂဏာ;_  
ဥပဋ္ဌာနသာလံ သုကတံ,_  
_နိယျာဒေန္တိ တုဝံ မုနိ._  

</Paragraph>

</Division>
<Division number="226" book="ap1" e="ch" v="20" p="372">

<Paragraph number="4525" type="verses" book="ap1">
_ဘိက္ခုသံဃဿ ပုရတော,_  
_သမ္ပဋိစ္ဆိတွ စက္ခုမာ’;_  
_တိဏ္ဏံ သတာနံ ပုရတော,_  
ဣမာ ဂါထာ အဘာသထ._  

</Paragraph>

</Division>
<Division number="227" book="ap1" e="ch" v="20" p="372">

<Paragraph number="4526" type="verses" book="ap1">
_‘တိသတာပိ စ ဇေဋ္ဌော စ,_  
_အနုဝတ္တိံသု ဧကတော;_  
_သမ္ပတ္တိဉှိ ကရိတွာန,_  
_သဗ္ဗေ အနုဘဝိဿထ._  

</Paragraph>

</Division>
<Division number="228" book="ap1" e="ch" v="20" p="372">

<Paragraph number="4527" type="verses" book="ap1">
_ပစ္ဆိမေ ဘဝေ သမ္ပတ္တေ,_  
_သီတိဘာဝမနုတ္တရံ;_  
_အဇရံ အမတံ သန္တံ,_  
_နိဗ္ဗာနံ ဖဿယိဿထ’._  

</Paragraph>

</Division>
<Division number="229" book="ap1" e="ch" v="20" p="372">

<Paragraph number="4528" type="verses" book="ap1">
_ဧဝံ ဗုဒ္ဓေါ ဝိယာကာသိ,_  
_သဗ္ဗညူ သမဏုတ္တရော;_  
_ဗုဒ္ဓဿ ဝစနံ သုတွာ,_  
_သောမနဿံ ပဝေဒယိံ._  

</Paragraph>

</Division>
<Division number="230" book="ap1" e="ch" v="20" p="372">

<Paragraph number="4529" type="verses" book="ap1">
_တိံသ ကပ္ပသဟဿာနိ,_  
_ဒေဝလောကေ ရမိံ အဟံ;_  
_ဒေဝါဓိပေါ ပဉ္စသတံ,_  
_ဒေဝရဇ္ဇမကာရယိံ._  

</Paragraph>

</Division>
<Division number="231" book="ap1" e="ch" v="20" p="372">

<Paragraph number="4530" type="verses" book="ap1">
_သဟဿက္ခတ္တုံ ရာဇာ စ,_  
_စက္ကဝတ္တီ အဟောသဟံ;_  
_ဒေဝရဇ္ဇံ ကရောန္တဿ,_  
_မဟာဒေဝါ အဝန္ဒိသုံ._  

</Paragraph>

</Division>
<Division number="232" book="ap1" e="ch" v="20" p="372">

<Paragraph number="4531" type="verses" book="ap1">
ဣဓ မာနုသကေ ရဇ္ဇံ,_  
_ပရိသာ ဟောန္တိ ဗန္ဓဝါ;_  
_ပစ္ဆိမေ ဘဝေ သမ္ပတ္တေ,_  
_ဝါသေဋ္ဌော နာမ ဗြာဟ္မဏော._  

</Paragraph>

</Division>
<Division number="233" book="ap1" e="ch" v="20" p="372">

<Paragraph number="4532" type="verses" book="ap1">
_အသီတိကောဋိ နိစယော,_  
_တဿ ပုတ္တော အဟောသဟံ;_  
_သေလော ဣတိ မမံ နာမံ,_  
_ဆဠင်္ဂေ ပါရမိံ ဂတော._  

</Paragraph>

</Division>
<Division number="234" book="ap1" e="ch" v="20" p="372">

<Paragraph number="4533" type="verses" book="ap1">
_ဇင်္ဃာဝိဟာရံ ဝိစရံ,_  
_သသိဿေဟိ ပုရက္ခတော;_  
_ဇဋာဘာရိကဘရိတံ,_  
_ကေဏိယံ နာမ တာပသံ._  

</Paragraph>

</Division>
<Division number="235" book="ap1" e="ch" v="20" p="372">

<Paragraph number="4534" type="verses" book="ap1">
_ပဋိယတ္တာဟုတိံ ဒိသွာ,_  
ဣဒံ ဝစနမဗြဝိံ;_  
_‘အာဝါဟော ဝါ ဝိဝါဟော ဝါ,_  
_ရာဇာ ဝါ တေ နိမန္တိတော’._  

</Paragraph>

</Division>
<Division number="236" book="ap1" e="ch" v="20" p="372">

<Paragraph number="4535" type="verses" book="ap1">
_‘အာဟုတိံ ယိဋ္ဌုကာမောဟံ,_  
_ဗြာဟ္မဏေ ဒေဝသမ္မတေ;_  
_န နိမန္တေမိ ရာဇာနံ,_  
_အာဟုတီ မေ န ဝိဇ္ဇတိ._  

</Paragraph>

</Division>
<Division number="237" book="ap1" e="ch" v="20" p="372">

<Paragraph number="4536" type="verses" book="ap1">
_န စတ္ထိ မယှမာဝါဟော,_  
_ဝိဝါဟော မေ န ဝိဇ္ဇတိ;_  
_သကျာနံ နန္ဒိဇနနော,_  
_သေဋ္ဌော လောကေ သဒေဝကေ._  

</Paragraph>

</Division>
<Division number="238" book="ap1" e="ch" v="20" p="372">

<Paragraph number="4537" type="verses" book="ap1">
_သဗ္ဗလောကဟိတတ္ထာယ,_  
_သဗ္ဗသတ္တသုခါဝဟော;_  
_သော မေ နိမန္တိတော အဇ္ဇ,_  
_တဿေတံ ပဋိယာဒနံ._  

</Paragraph>

</Division>
<Division number="239" book="ap1" e="ch" v="20" p="373">

<Paragraph number="4538" type="verses" book="ap1">
_တိမ္ဗရူသကဝဏ္ဏာဘော,_  
_အပ္ပမေယျော အနူပမော;_  
_ရူပေနာသဒိသော ဗုဒ္ဓေါ,_  
_သွာတနာယ နိမန္တိတော._  

</Paragraph>

</Division>
<Division number="240" book="ap1" e="ch" v="20" p="373">

<Paragraph number="4539" type="verses" book="ap1">
ဥက္ကာမုခပဟဋ္ဌောဝ,_  
_ခဒိရင်္ဂါရသန္နိဘော;_  
_ဝိဇ္ဇူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="241" book="ap1" e="ch" v="20" p="373">

<Paragraph number="4540" type="verses" book="ap1">
_ပဗ္ဗတဂ္ဂေ ယထာ အစ္စိ,_  
_ပုဏ္ဏမာယေဝ စန္ဒိမာ;_  
_နဠဂ္ဂိဝဏ္ဏသင်္ကာသော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="242" book="ap1" e="ch" v="20" p="373">

<Paragraph number="4541" type="verses" book="ap1">
_အသမ္ဘီတော ဘယာတီတော,_  
_ဘဝန္တကရဏော မုနိ;_  
_သီဟူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="243" book="ap1" e="ch" v="20" p="373">

<Paragraph number="4542" type="verses" book="ap1">
_ကုသလော ဗုဒ္ဓဓမ္မေဟိ,_  
_အပသယှော ပရေဟိ သော;_  
_နာဂူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="244" book="ap1" e="ch" v="20" p="373">

<Paragraph number="4543" type="verses" book="ap1">
_သဒ္ဓမ္မာစာရကုသလော,_  
_ဗုဒ္ဓနာဂေါ အသာဒိသော;_  
ဥသဘူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="245" book="ap1" e="ch" v="20" p="373">

<Paragraph number="4544" type="verses" book="ap1">
_အနန္တဝဏ္ဏော အမိတယသော,_  
_ဝိစိတ္တသဗ္ဗလက္ခဏော;_  
_သက္ကူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="246" book="ap1" e="ch" v="20" p="373">

<Paragraph number="4545" type="verses" book="ap1">
_ဝသီ ဂဏီ ပတာပီ စ,_  
_တေဇဿီ စ ဒုရာသဒေါ;_  
_ဗြဟ္မူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="247" book="ap1" e="ch" v="20" p="373">

<Paragraph number="4546" type="verses" book="ap1">
_ပတ္တဓမ္မော ဒသဗလော,_  
_ဗလာတိဗလပါရဂေါ;_  
_ဓရဏူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="248" book="ap1" e="ch" v="20" p="373">

<Paragraph number="4547" type="verses" book="ap1">
_သီလဝီစိသမာကိဏ္ဏော,_  
_ဓမ္မဝိညာဏခေါဘိတော;_  
ဥဒဓူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="249" book="ap1" e="ch" v="20" p="373">

<Paragraph number="4548" type="verses" book="ap1">
_ဒုရာသဒေါ ဒုပ္ပသဟော,_  
_အစလော ဥဂ္ဂတော ဗြဟာ;_  
_နေရူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="250" book="ap1" e="ch" v="20" p="373">

<Paragraph number="4549" type="verses" book="ap1">
_အနန္တဉာဏော အသမသမော,_  
_အတုလော အဂ္ဂတံ ဂတော;_  
_ဂဂနူပမော မဟာဝီရော,_  
_သော မေ ဗုဒ္ဓေါ နိမန္တိတော._  


</Paragraph>
</Division>

<Paragraph number="4550" type="center" book="ap1">
ပန္နရသမံ ဘာဏဝါရံ.


</Paragraph>

<Division number="251" book="ap1" e="ch" v="20" p="373">

<Paragraph number="4551" type="verses" book="ap1">
_ပတိဋ္ဌာ ဘယဘီတာနံ,_  
_တာဏော သရဏဂါမိနံ;_  
_အဿာသကော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="252" book="ap1" e="ch" v="20" p="374">

<Paragraph number="4552" type="verses" book="ap1">
_အာသယော ဗုဒ္ဓိမန္တာနံ,_  
_ပုညက္ခေတ္တံ သုခေသိနံ;_  
_ရတနာကရော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="253" book="ap1" e="ch" v="20" p="374">

<Paragraph number="4553" type="verses" book="ap1">
_အဿာသကော ဝေဒကရော,_  
_သာမညဖလဒါယကော;_  
_မေဃူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="254" book="ap1" e="ch" v="20" p="374">

<Paragraph number="4554" type="verses" book="ap1">
_လောကစက္ခု မဟာတေဇော,_  
_သဗ္ဗတမဝိနောဒနော;_  
_သူရိယူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="255" book="ap1" e="ch" v="20" p="374">

<Paragraph number="4555" type="verses" book="ap1">
_အာရမ္မဏဝိမုတ္တီသု,_  
_သဘာဝဒဿနော မုနိ;_  
_စန္ဒူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="256" book="ap1" e="ch" v="20" p="374">

<Paragraph number="4556" type="verses" book="ap1">
_ဗုဒ္ဓေါ သမုဿိတော လောကေ,_  
_လက္ခဏေဟိ အလင်္ကတော;_  
_အပ္ပမေယျော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="257" book="ap1" e="ch" v="20" p="374">

<Paragraph number="4557" type="verses" book="ap1">
_ယဿ ဉာဏံ အပ္ပမေယျံ,_  
_သီလံ ယဿ အနူပမံ;_  
_ဝိမုတ္တိ အသဒိသာ ယဿ,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="258" book="ap1" e="ch" v="20" p="374">

<Paragraph number="4558" type="verses" book="ap1">
_ယဿ ဓီတိ အသဒိသာ,_  
_ထာမော ယဿ အစိန္တိယော;_  
_ယဿ ပရက္ကမော ဇေဋ္ဌော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="259" book="ap1" e="ch" v="20" p="374">

<Paragraph number="4559" type="verses" book="ap1">
_ရာဂေါ ဒေါသော စ မောဟော စ,_  
_ဝိသာ သဗ္ဗေ သမူဟတာ;_  
_အဂဒူပမော မဟာဝီရော,_  
_သော မေ ဗုဒ္ဓေါ နိမန္တိတော._  

</Paragraph>

</Division>
<Division number="260" book="ap1" e="ch" v="20" p="374">

<Paragraph number="4560" type="verses" book="ap1">
_က္လေသဗျာဓိဗဟုဒုက္ခ,_  
_သဗ္ဗတမဝိနောဒနော;_  
_ဝေဇ္ဇူပမော မဟာဝီရော,_  
_သော မေ ဗုဒ္ဓေါ နိမန္တိတော’._  

</Paragraph>

</Division>
<Division number="261" book="ap1" e="ch" v="20" p="374">

<Paragraph number="4561" type="verses" book="ap1">
_ဗုဒ္ဓေါတိ ဘော ယံ ဝဒေသိ,_  
_ဃောသောပေသော သုဒုလ္လဘော;_  
_ဗုဒ္ဓေါ ဗုဒ္ဓေါတိ သုတွာန,_  
_ပီတိ မေ ဥဒပဇ္ဇထ._  

</Paragraph>

</Division>
<Division number="262" book="ap1" e="ch" v="20" p="374">

<Paragraph number="4562" type="verses" book="ap1">
_အဗ္ဘန္တရံ အဂဏှန္တံ,_  
_ပီတိ မေ ဗဟိ နိစ္ဆရေ;_  
_သောဟံ ပီတိမနော သန္တော,_  
ဣဒံ ဝစနမဗြဝိံ._  

</Paragraph>

</Division>
<Division number="263" book="ap1" e="ch" v="20" p="374">

<Paragraph number="4563" type="verses" book="ap1">
_‘ကဟံ နု ခေါ သော ဘဂဝါ,_  
_လောကဇေဋ္ဌော နရာသဘော;_  
_တတ္ထ ဂန္တွာ နမဿိဿံ,_  
_သာမညဖလဒါယကံ._  

</Paragraph>

</Division>
<Division number="264" book="ap1" e="ch" v="20" p="374">

<Paragraph number="4564" type="verses" book="ap1">
_ပဂ္ဂယှ ဒက္ခိဏံ ဗာဟုံ,_  
_ဝေဒဇာတော ကတဉ္ဇလီ;_  
_အာစိက္ခိ မေ ဓမ္မရာဇံ,_  
_သောကသလ္လဝိနောဒနံ’._  

</Paragraph>

</Division>
<Division number="265" book="ap1" e="ch" v="20" p="375">

<Paragraph number="4565" type="verses" book="ap1">
_‘ဥဒေန္တံဝ မဟာမေဃံ,_  
_နီလံ အဉ္ဇနသန္နိဘံ;_  
_သာဂရံ ဝိယ ဒိဿန္တံ,_  
_ပဿသေတံ မဟာဝနံ._  

</Paragraph>

</Division>
<Division number="266" book="ap1" e="ch" v="20" p="375">

<Paragraph number="4566" type="verses" book="ap1">
_ဧတ္ထ သော ဝသတေ ဗုဒ္ဓေါ,_  
_အဒန္တဒမကော မုနိ;_  
_ဝိနယန္တော စ ဝေနေယျေ,_  
_ဗောဓေန္တော ဗောဓိပက္ခိယေ’._  

</Paragraph>

</Division>
<Division number="267" book="ap1" e="ch" v="20" p="375">

<Paragraph number="4567" type="verses" book="ap1">
_ပိပါသိတောဝ ဥဒကံ,_  
_ဘောဇနံဝ ဇိဃစ္ဆိတော;_  
_ဂါဝီ ယထာ ဝစ္ဆဂိဒ္ဓါ,_  
_ဧဝါဟံ ဝိစိနိံ ဇိနံ._  

</Paragraph>

</Division>
<Division number="268" book="ap1" e="ch" v="20" p="375">

<Paragraph number="4568" type="verses" book="ap1">
_အာစာရော်ပစာရညူ,_  
_ဓမ္မာနုစ္ဆဝိသံဝရံ;_  
_သိက္ခာပေမိ သကေ သိဿေ,_  
_ဂစ္ဆန္တေ ဇိနသန္တိကံ._  

</Paragraph>

</Division>
<Division number="269" book="ap1" e="ch" v="20" p="375">

<Paragraph number="4569" type="verses" book="ap1">
_‘ဒုရာသဒါ ဘဂဝန္တော,_  
_သီဟာဝ ဧကစာရိနော;_  
_ပဒေ ပဒံ နိက္ခိပန္တာ,_  
_အာဂစ္ဆေယျာထ မာဏဝါ._  

</Paragraph>

</Division>
<Division number="270" book="ap1" e="ch" v="20" p="375">

<Paragraph number="4570" type="verses" book="ap1">
_အာသီဝိသော ယထာ ဃောရော,_  
_မိဂရာဇာဝ ကေသရီ;_  
_မတ္တောဝ ကုဉ္ဇရော ဒန္တီ,_  
_ဧဝံ ဗုဒ္ဓါ ဒုရာသဒါ._  

</Paragraph>

</Division>
<Division number="271" book="ap1" e="ch" v="20" p="375">

<Paragraph number="4571" book="ap1">
ဥက္ကာသိတဉ္စ ခိပိတံ,_  
_အဇ္ဈုပေက္ခိယ မာဏဝါ;_  
_ပဒေ ပဒံ နိက္ခိပန္တာ,_  
ဥပေထ ဗုဒ္ဓသန္တိကံ._  

</Paragraph>

</Division>
<Division number="272" book="ap1" e="ch" v="20" p="375">

<Paragraph number="4572" type="verses" book="ap1">
_ပဋိသလ္လာနဂရုကာ,_  
_အပ္ပသဒ္ဒါ ဒုရာသဒါ;_  
_ဒုရူပသင်္ကမာ ဗုဒ္ဓါ,_  
_ဂရူ ဟောန္တိ သဒေဝကေ._  

</Paragraph>

</Division>
<Division number="273" book="ap1" e="ch" v="20" p="375">

<Paragraph number="4573" type="verses" book="ap1">
_ယဒါဟံ ပဉှံ ပုစ္ဆာမိ,_  
_ပဋိသမ္မောဒယာမိ ဝါ;_  
_အပ္ပသဒ္ဒါ တဒါ ဟောထ,_  
_မုနိဘူတာဝ တိဋ္ဌထ._  

</Paragraph>

</Division>
<Division number="274" book="ap1" e="ch" v="20" p="375">

<Paragraph number="4574" type="verses" book="ap1">
_ယံ သော ဒေသေတိ သမ္ဗုဒ္ဓေါ,_  
_ခေမံ နိဗ္ဗာနပတ္တိယာ;_  
_တမေဝတ္ထံ နိသာမေထ,_  
_သဒ္ဓမ္မသဝနံ သုခံ’._  

</Paragraph>

</Division>
<Division number="275" book="ap1" e="ch" v="20" p="375">

<Paragraph number="4575" type="verses" book="ap1">
ဥပသင်္ကမ္မ သမ္ဗုဒ္ဓံ,_  
_သမ္မောဒိံ မုနိနာ အဟံ;_  
_တံ ကထံ ဝီတိသာရေတွာ,_  
_လက္ခဏေ ဥပဓာရယိံ._  

</Paragraph>

</Division>
<Division number="276" book="ap1" e="ch" v="20" p="375">

<Paragraph number="4576" type="verses" book="ap1">
_လက္ခဏေ ဒွေ စ ကင်္ခါမိ,_  
_ပဿာမိ တိံသလက္ခဏေ;_  
_ကောသောဟိတဝတ္ထဂုယှံ,_  
ဣဒ္ဓိယာ ဒဿယီ မုနိ._  

</Paragraph>

</Division>
<Division number="277" book="ap1" e="ch" v="20" p="375">

<Paragraph number="4577" type="verses" book="ap1">
_ဇိဝှံ နိန္နာမယိတွာန,_  
_ကဏ္ဏသောတေ စ နာသိကေ;_  
_ပဋိမသိ နလာဋန္တံ,_  
_ကေဝလံ ဆာဒယီ ဇိနော._  

</Paragraph>

</Division>
<Division number="278" book="ap1" e="ch" v="20" p="376">

<Paragraph number="4578" type="verses" book="ap1">
_တဿာဟံ လက္ခဏေ ဒိသွာ,_  
_ပရိပုဏ္ဏေ သဗျဉ္ဇနေ;_  
_ဗုဒ္ဓေါတိ နိဋ္ဌံ ဂန္တွာန,_  
_သဟ သိဿေဟိ ပဗ္ဗဇိံ._  

</Paragraph>

</Division>
<Division number="279" book="ap1" e="ch" v="20" p="376">

<Paragraph number="4579" type="verses" book="ap1">
_သတေဟိ တီဟိ သဟိတော,_  
_ပဗ္ဗဇိံ အနဂါရိယံ;_  
_အဒ္ဓမာသေ အသမ္ပတ္တေ,_  
_သဗ္ဗေ ပတ္တာမှ နိဗ္ဗုတိံ._  

</Paragraph>

</Division>
<Division number="280" book="ap1" e="ch" v="20" p="376">

<Paragraph number="4580" type="verses" book="ap1">
_ဧကတော ကမ္မံ ကတွာန,_  
_ပုညက္ခေတ္တေ အနုတ္တရေ;_  
_ဧကတော သံသရိတွာန,_  
_ဧကတော ဝိနိဝတ္တယုံ._  

</Paragraph>

</Division>
<Division number="281" book="ap1" e="ch" v="20" p="376">

<Paragraph number="4581" type="verses" book="ap1">
_ဂေါပါနသိယော ဒတွာန,_  
_ပူဂဓမ္မေ ဝသိံ အဟံ;_  
_တေန ကမ္မေန သုကတေန,_  
_အဋ္ဌ ဟေတူ လဘာမဟံ._  

</Paragraph>

</Division>
<Division number="282" book="ap1" e="ch" v="20" p="376">

<Paragraph number="4582" type="verses" book="ap1">
_ဒိသာသု ပူဇိတော ဟောမိ,_  
_ဘောဂါ စ အမိတာ မမ;_  
_ပတိဋ္ဌာ ဟောမိ သဗ္ဗေသံ,_  
_တာသော မမ န ဝိဇ္ဇတိ._  

</Paragraph>

</Division>
<Division number="283" book="ap1" e="ch" v="20" p="376">

<Paragraph number="4583" type="verses" book="ap1">
_ဗျာဓယော မေ န ဝိဇ္ဇန္တိ,_  
_ဒီဃာယုံ ပါလယာမိ စ;_  
_သုခုမစ္ဆဝိကော ဟောမိ,_  
_အာဝါသေ ပတ္ထိတေ ဝသေ._  

</Paragraph>

</Division>
<Division number="284" book="ap1" e="ch" v="20" p="376">

<Paragraph number="4584" type="verses" book="ap1">
_အဋ္ဌ ဂေါပါနသီ ဒတွာ,_  
_ပူဂဓမ္မေ ဝသိံ အဟံ;_  
_ပဋိသမ္ဘိဒါရဟတ္တဉ္စ,_  
_ဧတံ မေ အပရဋ္ဌမံ._  

</Paragraph>

</Division>
<Division number="285" book="ap1" e="ch" v="20" p="376">

<Paragraph number="4585" type="verses" book="ap1">
_သဗ္ဗဝေါသိတဝေါသာနော,_  
_ကတကိစ္စော အနာသဝေါ;_  
_အဋ္ဌဂေါပါနသီ နာမ,_  
_တဝ ပုတ္တော မဟာမုနိ._  

</Paragraph>

</Division>
<Division number="286" book="ap1" e="ch" v="20" p="376">

<Paragraph number="4586" type="verses" book="ap1">
_ပဉ္စ ထမ္ဘာနိ ဒတွာန,_  
_ပူဂဓမ္မေ ဝသိံ အဟံ;_  
_တေန ကမ္မေန သုကတေန,_  
_ပဉ္စ ဟေတူ လဘာမဟံ._  

</Paragraph>

</Division>
<Division number="287" book="ap1" e="ch" v="20" p="376">

<Paragraph number="4587" type="verses" book="ap1">
_အစလော ဟောမိ မေတ္တာယ,_  
_အနူနင်္ဂေါ ဘဝါမဟံ;_  
_အာဒေယျဝစနော ဟောမိ,_  
_န ဓံသေမိ ယထာ အဟံ._  

</Paragraph>

</Division>
<Division number="288" book="ap1" e="ch" v="20" p="376">

<Paragraph number="4588" type="verses" book="ap1">
_အဘန္တံ ဟောတိ မေ စိတ္တံ,_  
_အခိလော ဟောမိ ကဿစိ;_  
_တေန ကမ္မေန သုကတေန,_  
_ဝိမလော ဟောမိ သာသနေ._  

</Paragraph>

</Division>
<Division number="289" book="ap1" e="ch" v="20" p="376">

<Paragraph number="4589" type="verses" book="ap1">
_သဂါရဝေါ သပ္ပတိဿော,_  
_ကတကိစ္စော အနာသဝေါ;_  
_သာဝကော တေ မဟာဝီရ,_  
_ဘိက္ခု တံ ဝန္ဒတေ မုနိ._  

</Paragraph>

</Division>
<Division number="290" book="ap1" e="ch" v="20" p="376">

<Paragraph number="4590" type="verses" book="ap1">
_ကတွာ သုကတပလ္လင်္ကံ,_  
_သာလာယံ ပညပေသဟံ;_  
_တေန ကမ္မေန သုကတေန,_  
_ပဉ္စ ဟေတူ လဘာမဟံ._  

</Paragraph>

</Division>
<Division number="291" book="ap1" e="ch" v="20" p="377">

<Paragraph number="4591" type="verses" book="ap1">
ဥစ္စေ ကုလေ ပဇာယိတွာ,_  
_မဟာဘောဂေါ ဘဝါမဟံ;_  
_သဗ္ဗသမ္ပတ္တိကော ဟောမိ,_  
_မစ္ဆေရံ မေ န ဝိဇ္ဇတိ._  

</Paragraph>

</Division>
<Division number="292" book="ap1" e="ch" v="20" p="377">

<Paragraph number="4592" type="verses" book="ap1">
_ဂမနေ ပတ္ထိတေ မယှံ,_  
_ပလ္လင်္ကော ဥပတိဋ္ဌတိ;_  
_သဟ ပလ္လင်္ကသေဋ္ဌေန,_  
_ဂစ္ဆာမိ မမ ပတ္ထိတံ._  

</Paragraph>

</Division>
<Division number="293" book="ap1" e="ch" v="20" p="377">

<Paragraph number="4593" type="verses" book="ap1">
_တေန ပလ္လင်္ကဒါနေန,_  
_တမံ သဗ္ဗံ ဝိနောဒယိံ;_  
_သဗ္ဗာဘိညာဗလပ္ပတ္တော,_  
_ထေရော ဝန္ဒတိ တံ မုနိ._  

</Paragraph>

</Division>
<Division number="294" book="ap1" e="ch" v="20" p="377">

<Paragraph number="4594" type="verses" book="ap1">
_ပရကိစ္စတ္တကိစ္စာနိ,_  
_သဗ္ဗကိစ္စာနိ သာဓယိံ;_  
_တေန ကမ္မေန သုကတေန,_  
_ပါဝိသိံ အဘယံ ပုရံ._  

</Paragraph>

</Division>
<Division number="295" book="ap1" e="ch" v="20" p="377">

<Paragraph number="4595" type="verses" book="ap1">
_ပရိနိဋ္ဌိတသာလမှိ,_  
_ပရိဘောဂမဒါသဟံ;_  
_တေန ကမ္မေန သုကတေန,_  
_သေဋ္ဌတ္တံ အဇ္ဈုပါဂတော._  

</Paragraph>

</Division>
<Division number="296" book="ap1" e="ch" v="20" p="377">

<Paragraph number="4596" type="verses" book="ap1">
_ယေ ကေစိ ဒမကာ လောကေ,_  
_ဟတ္ထိအဿေ ဒမေန္တိ ယေ;_  
_ကရိတွာ ကာရဏာ နာနာ,_  
_ဒါရုဏေန ဒမေန္တိ တေ._  

</Paragraph>

</Division>
<Division number="297" book="ap1" e="ch" v="20" p="377">

<Paragraph number="4597" type="verses" book="ap1">
_န ဟေဝံ တွံ မဟာဝီရ,_  
_ဒမေသိ နရနာရိယော;_  
_အဒဏ္ဍေန အသတ္ထေန,_  
_ဒမေသိ ဥတ္တမေ ဒမေ._  

</Paragraph>

</Division>
<Division number="298" book="ap1" e="ch" v="20" p="377">

<Paragraph number="4598" type="verses" book="ap1">
_ဒါနဿ ဝဏ္ဏေ ကိတ္တေန္တော,_  
_ဒေသနာကုသလော မုနိ;_  
_ဧကပဉှံ ကထေန္တောဝ,_  
_ဗောဓေသိ တိသတေ မုနိ._  

</Paragraph>

</Division>
<Division number="299" book="ap1" e="ch" v="20" p="377">

<Paragraph number="4599" type="verses" book="ap1">
_ဒန္တာ မယံ သာရထိနာ,_  
_သုဝိမုတ္တာ အနာသဝါ;_  
_သဗ္ဗာဘိညာဗလပတ္တာ,_  
_နိဗ္ဗုတာ ဥပဓိက္ခယေ._  

</Paragraph>

</Division>
<Division number="300" book="ap1" e="ch" v="20" p="377">

<Paragraph number="4600" type="verses" book="ap1">
_သတသဟဿိတော ကပ္ပေ,_  
_ယံ ဒါနမဒဒိံ တဒါ;_  
_အတိက္ကန္တာ ဘယာ သဗ္ဗေ,_  
_သာလာဒါနဿိဒံ ဖလံ._  

</Paragraph>

</Division>
<Division number="301" book="ap1" e="ch" v="20" p="377">

<Paragraph number="4601" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="302" book="ap1" e="ch" v="20" p="377">

<Paragraph number="4602" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="303" book="ap1" e="ch" v="20" p="377">

<Paragraph number="4603" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="4604" book="ap1">
ဣတ္ထံ သုဒံ အာယသ္မာ သေလော သပရိသော ဘဂဝတော သန္တိကေ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="4605" type="center" book="ap1">
သေလတ္ထေရဿာပဒါနံ ဒုတိယံ.
</Paragraph>