---
title: 43.6 ဃတမဏ္ဍဒါယကတ္ထေရအပဒါန
tableOfContents: false
sidebar:
  order: 6
type: tipitaka
basket: su
book: ap1
review:
  current: review
  updated: '2025-10-27T21:48:39.461845'
  updated_by: ''
  notes: ''
  history:
  - state: review
    date: '2025-10-27T21:48:39.461845'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="78" book="ap1" e="ch" v="20" p="435">

<Paragraph number="5557" type="verses" book="ap1">
_“သုစိန္တိတံ ဘဂဝန္တံ,_  
_လောကဇေဋ္ဌံ နရာသဘံ;_  
ဥပဝိဋ္ဌံ မဟာရညံ,_  
_ဝါတာဗာဓေန ပီဠိတံ._  

</Paragraph>

</Division>
<Division number="79" book="ap1" e="ch" v="20" p="435">

<Paragraph number="5558" type="verses" book="ap1">
_ဒိသွာ စိတ္တံ ပသာဒေတွာ,_  
_ဃတမဏ္ဍမုပါနယိံ;_  
_ကတတ္တာ အာစိတတ္တာ စ,_  
_ဂင်္ဂါ ဘာဂီရထီ အယံ._  

</Paragraph>

</Division>
<Division number="80" book="ap1" e="ch" v="20" p="435">

<Paragraph number="5559" type="verses" book="ap1">
_မဟာသမုဒ္ဒါ စတ္တာရော,_  
_ဃတံ သမ္ပဇ္ဇရေ မမ;_  
_အယဉ္စ ပထဝီ ဃောရာ,_  
_အပ္ပမာဏာ အသင်္ခိယာ._  

</Paragraph>

</Division>
<Division number="81" book="ap1" e="ch" v="20" p="435">

<Paragraph number="5560" type="verses" book="ap1">
_မမ သင်္ကပ္ပမညာယ,_  
_ဘဝတေ မဓုသက္ကရာ;_  
_စာတုဒ္ဒီပါ ဣမေ ရုက္ခာ,_  
_ပါဒပါ ဓရဏီရုဟာ._  

</Paragraph>

</Division>
<Division number="82" book="ap1" e="ch" v="20" p="435">

<Paragraph number="5561" type="verses" book="ap1">
_မမ သင်္ကပ္ပမညာယ,_  
_ကပ္ပရုက္ခာ ဘဝန္တိ တေ;_  
_ပညာသက္ခတ္တုံ ဒေဝိန္ဒော,_  
_ဒေဝရဇ္ဇမကာရယိံ._  

</Paragraph>

</Division>
<Division number="83" book="ap1" e="ch" v="20" p="435">

<Paragraph number="5562" type="verses" book="ap1">
_ဧကပညာသက္ခတ္တုဉ္စ,_  
_စက္ကဝတ္တီ အဟောသဟံ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="84" book="ap1" e="ch" v="20" p="436">

<Paragraph number="5563" type="verses" book="ap1">
_စတုန္နဝုတိတော ကပ္ပေ,_  
_ယံ ဒါနမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ဃတမဏ္ဍဿိဒံ ဖလံ._  

</Paragraph>

</Division>
<Division number="85" book="ap1" e="ch" v="20" p="436">

<Paragraph number="5564" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="86" book="ap1" e="ch" v="20" p="436">

<Paragraph number="5565" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="87" book="ap1" e="ch" v="20" p="436">

<Paragraph number="5566" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5567" book="ap1">
ဣတ္ထံ သုဒံ အာယသ္မာ ဃတမဏ္ဍဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5568" type="center" book="ap1">
ဃတမဏ္ဍဒါယကတ္ထေရဿာပဒါနံ ဆဋ္ဌံ.
</Paragraph>