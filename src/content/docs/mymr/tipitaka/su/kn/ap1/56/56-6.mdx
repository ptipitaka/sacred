---
title: 56.6 ဥတ္တရတ္ထေရအပဒါန
tableOfContents: false
sidebar:
  order: 6
type: tipitaka
basket: su
book: ap1
review:
  current: review
  updated: '2025-10-20T21:21:06.127007'
  updated_by: ''
  notes: ''
  history:
  - state: review
    date: '2025-10-20T21:21:06.127007'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="55" book="ap1" e="ch" v="20" p="433">

<Paragraph number="7735" type="verses" book="ap1">
_“သုမေဓော နာမ သမ္ဗုဒ္ဓေါ,_  
_ဗာတ္တိံသဝရလက္ခဏော;_  
_ဝိဝေကကာမော ဘဂဝါ,_  
_ဟိမဝန္တမုပါဂမိ._  

</Paragraph>

</Division>
<Division number="56" book="ap1" e="ch" v="20" p="433">

<Paragraph number="7736" type="verses" book="ap1">
_အဇ္ဈောဂါဟေတွာ ဟိမဝန္တံ,_  
_အဂ္ဂေါ ကာရုဏိကော မုနိ;_  
_ပလ္လင်္ကံ အာဘုဇိတွာန,_  
_နိသီဒိ ပုရိသုတ္တမော._  

</Paragraph>

</Division>
<Division number="57" book="ap1" e="ch" v="20" p="433">

<Paragraph number="7737" type="verses" book="ap1">
_ဝိဇ္ဇာဓရော တဒါ အာသိံ,_  
_အန္တလိက္ခစရော အဟံ;_  
_တိသူလံ သုကတံ ဂယှ,_  
_ဂစ္ဆာမိ အမ္ဗရေ တဒါ._  

</Paragraph>

</Division>
<Division number="58" book="ap1" e="ch" v="20" p="433">

<Paragraph number="7738" type="verses" book="ap1">
_ပဗ္ဗတဂ္ဂေ ယထာ အဂ္ဂိ,_  
_ပုဏ္ဏမာယေဝ စန္ဒိမာ;_  
_ဝနံ ဩဘာသတေ ဗုဒ္ဓေါ,_  
_သာလရာဇာဝ ဖုလ္လိတော._  

</Paragraph>

</Division>
<Division number="59" book="ap1" e="ch" v="20" p="434">

<Paragraph number="7739" type="verses" book="ap1">
_ဝနဂ္ဂါ နိက္ခမိတွာန,_  
_ဗုဒ္ဓရံသီဘိဓာဝရေ;_  
_နဠဂ္ဂိဝဏ္ဏသင်္ကာသာ,_  
_ဒိသွာ စိတ္တံ ပသာဒယိံ._  

</Paragraph>

</Division>
<Division number="60" book="ap1" e="ch" v="20" p="434">

<Paragraph number="7740" type="verses" book="ap1">
_ဝိစိနံ အဒ္ဒသံ ပုပ္ဖံ,_  
_ကဏိကာရံ ဒေဝဂန္ဓိကံ;_  
_တီဏိ ပုပ္ဖါနိ အာဒါယ,_  
_ဗုဒ္ဓသေဋ္ဌမပူဇယိံ._  

</Paragraph>

</Division>
<Division number="61" book="ap1" e="ch" v="20" p="434">

<Paragraph number="7741" type="verses" book="ap1">
_ဗုဒ္ဓဿ အာနုဘာဝေန,_  
_တီဏိ ပုပ္ဖါနိ မေ တဒါ;_  
ဥဒ္ဓံ ဝဏ္ဋာ အဓောပတ္တာ,_  
_ဆာယံ ကုဗ္ဗန္တိ သတ္ထုနော._  

</Paragraph>

</Division>
<Division number="62" book="ap1" e="ch" v="20" p="434">

<Paragraph number="7742" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="63" book="ap1" e="ch" v="20" p="434">

<Paragraph number="7743" type="verses" book="ap1">
_တတ္ထ မေ သုကတံ ဗျမှံ,_  
_ကဏိကာရီတိ ဉာယတိ;_  
_သဋ္ဌိယောဇနမုဗ္ဗေဓံ,_  
_တိံသယောဇနဝိတ္ထတံ._  

</Paragraph>

</Division>
<Division number="64" book="ap1" e="ch" v="20" p="434">

<Paragraph number="7744" type="verses" book="ap1">
_သဟဿကဏ္ဍံ သတဘေဏ္ဍု,_  
_ဓဇာလု ဟရိတာမယံ;_  
_သတသဟဿနိယျူဟာ,_  
_ဗျမှေ ပါတုဘဝိံသု မေ._  

</Paragraph>

</Division>
<Division number="65" book="ap1" e="ch" v="20" p="434">

<Paragraph number="7745" type="verses" book="ap1">
_သောဏ္ဏမယာ မဏိမယာ,_  
_လောဟိတင်္ကမယာပိ စ;_  
_ဖလိကာပိ စ ပလ္လင်္ကာ,_  
_ယေနိစ္ဆကာ ယဒိစ္ဆကာ._  

</Paragraph>

</Division>
<Division number="66" book="ap1" e="ch" v="20" p="434">

<Paragraph number="7746" type="verses" book="ap1">
_မဟာရဟဉ္စ သယနံ,_  
_တူလိကာ ဝိကတီယုတံ;_  
ဥဒ္ဓလောမိဉ္စ ဧကန္တံ,_  
_ဗိမ္ဗောဟနသမာယုတံ._  

</Paragraph>

</Division>
<Division number="67" book="ap1" e="ch" v="20" p="434">

<Paragraph number="7747" type="verses" book="ap1">
_ဘဝနာ နိက္ခမိတွာန,_  
_စရန္တော ဒေဝစာရိကံ;_  
_ယထာ ဣစ္ဆာမိ ဂမနံ,_  
_ဒေဝသင်္ဃပုရက္ခတော._  

</Paragraph>

</Division>
<Division number="68" book="ap1" e="ch" v="20" p="434">

<Paragraph number="7748" type="verses" book="ap1">
_ပုပ္ဖဿ ဟေဋ္ဌာ တိဋ္ဌာမိ,_  
ဥပရိစ္ဆဒနံ မမ;_  
_သမန္တာ ယောဇနသတံ,_  
_ကဏိကာရေဟိ ဆာဒိတံ._  

</Paragraph>

</Division>
<Division number="69" book="ap1" e="ch" v="20" p="434">

<Paragraph number="7749" type="verses" book="ap1">
_သဋ္ဌိတုရိယသဟဿာနိ,_  
_သာယပါတံ ဥပဋ္ဌဟုံ;_  
_ပရိဝါရေန္တိ မံ နိစ္စံ,_  
_ရတ္တိန္ဒိဝမတန္ဒိတာ._  

</Paragraph>

</Division>
<Division number="70" book="ap1" e="ch" v="20" p="434">

<Paragraph number="7750" type="verses" book="ap1">
_တတ္ထ နစ္စေဟိ ဂီတေဟိ,_  
_တာလေဟိ ဝါဒိတေဟိ စ;_  
_ရမာမိ ခိဍ္ဍာ ရတိယာ,_  
_မောဒါမိ ကာမကာမဟံ._  

</Paragraph>

</Division>
<Division number="71" book="ap1" e="ch" v="20" p="434">

<Paragraph number="7751" type="verses" book="ap1">
_တတ္ထ ဘုတွာ ပိဝိတွာ စ,_  
_မောဒါမိ တိဒသေ တဒါ;_  
_နာရီဂဏေဟိ သဟိတော,_  
_မောဒါမိ ဗျမှမုတ္တမေ._  

</Paragraph>

</Division>
<Division number="72" book="ap1" e="ch" v="20" p="435">

<Paragraph number="7752" type="verses" book="ap1">
_သတာနံ ပဉ္စက္ခတ္တုဉ္စ,_  
_ဒေဝရဇ္ဇမကာရယိံ;_  
_သတာနံ တီဏိက္ခတ္တုဉ္စ,_  
_စက္ကဝတ္တီ အဟောသဟံ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="73" book="ap1" e="ch" v="20" p="435">

<Paragraph number="7753" type="verses" book="ap1">
_ဘဝေ ဘဝေ သံသရန္တော,_  
_မဟာဘောဂံ လဘာမဟံ;_  
_ဘောဂေ မေ ဦနတာ နတ္ထိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="74" book="ap1" e="ch" v="20" p="435">

<Paragraph number="7754" type="verses" book="ap1">
_ဒုဝေ ဘဝေ သံသရာမိ,_  
_ဒေဝတ္တေ အထ မာနုသေ;_  
_အညံ ဂတိံ န ဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="75" book="ap1" e="ch" v="20" p="435">

<Paragraph number="7755" type="verses" book="ap1">
_ဒုဝေ ကုလေ ပဇာယာမိ,_  
_ခတ္တိယေ စာပိ ဗြာဟ္မဏေ;_  
_နီစေ ကုလေ န ဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="76" book="ap1" e="ch" v="20" p="435">

<Paragraph number="7756" type="verses" book="ap1">
_ဟတ္ထိယာနံ အဿယာနံ,_  
_သိဝိကံ သန္ဒမာနိကံ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="77" book="ap1" e="ch" v="20" p="435">

<Paragraph number="7757" type="verses" book="ap1">
_ဒါသီဂဏံ ဒါသဂဏံ,_  
_နာရိယော သမလင်္ကတာ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="78" book="ap1" e="ch" v="20" p="435">

<Paragraph number="7758" type="verses" book="ap1">
_ကောသေယျကမ္ဗလိယာနိ,_  
_ခေါမကပ္ပါသိကာနိ စ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="79" book="ap1" e="ch" v="20" p="435">

<Paragraph number="7759" type="verses" book="ap1">
_နဝဝတ္ထံ နဝဖလံ,_  
_နဝဂ္ဂရသဘောဇနံ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="80" book="ap1" e="ch" v="20" p="435">

<Paragraph number="7760" book="ap1">
ဣမံ ခါဒ ဣမံ ဘုဉ္ဇ,_  
ဣမမှိ သယနေ သယ;_  
_လဘာမိ သဗ္ဗမေဝေတံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="81" book="ap1" e="ch" v="20" p="435">

<Paragraph number="7761" type="verses" book="ap1">
_သဗ္ဗတ္ထ ပူဇိတော ဟောမိ,_  
_ယသော အစ္စုဂ္ဂတော မမ;_  
_မဟာပက္ခော သဒါ ဟောမိ,_  
_အဘေဇ္ဇပရိသော သဒါ;_  
_ဉာတီနံ ဥတ္တမော ဟောမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="82" book="ap1" e="ch" v="20" p="435">

<Paragraph number="7762" type="verses" book="ap1">
_သီတံ ဥဏှံ န ဇာနာမိ,_  
_ပရိဠာဟော န ဝိဇ္ဇတိ;_  
_အထော စေတသိကံ ဒုက္ခံ,_  
_ဟဒယေ မေ န ဝိဇ္ဇတိ._  

</Paragraph>

</Division>
<Division number="83" book="ap1" e="ch" v="20" p="435">

<Paragraph number="7763" type="verses" book="ap1">
_သုဝဏ္ဏဝဏ္ဏော ဟုတွာန,_  
_သံသရာမိ ဘဝါဘဝေ;_  
_ဝေဝဏ္ဏိယံ န ဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="84" book="ap1" e="ch" v="20" p="436">

<Paragraph number="7764" type="verses" book="ap1">
_ဒေဝလောကာ စဝိတွာန,_  
_သုက္ကမူလေန စောဒိတော;_  
_သာဝတ္ထိယံ ပုရေ ဇာတော,_  
_မဟာသာလေသု အဍ္ဎကေ._  

</Paragraph>

</Division>
<Division number="85" book="ap1" e="ch" v="20" p="436">

<Paragraph number="7765" type="verses" book="ap1">
_ပဉ္စ ကာမဂုဏေ ဟိတွာ,_  
_ပဗ္ဗဇိံ အနဂါရိယံ;_  
_ဇာတိယာ သတ္တဝဿောဟံ,_  
_အရဟတ္တမပါပုဏိံ._  

</Paragraph>

</Division>
<Division number="86" book="ap1" e="ch" v="20" p="436">

<Paragraph number="7766" type="verses" book="ap1">
ဥပသမ္ပဒါယီ ဗုဒ္ဓေါ,_  
_ဂုဏမညာယ စက္ခုမာ;_  
_တရုဏော ပူဇနီယောဟံ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="87" book="ap1" e="ch" v="20" p="436">

<Paragraph number="7767" type="verses" book="ap1">
_ဒိဗ္ဗစက္ခုဝိသုဒ္ဓံ မေ,_  
_သမာဓိကုသလော အဟံ;_  
_အဘိညာပါရမိပ္ပတ္တော,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="88" book="ap1" e="ch" v="20" p="436">

<Paragraph number="7768" type="verses" book="ap1">
_ပဋိသမ္ဘိဒါ အနုပ္ပတ္တော,_  
ဣဒ္ဓိပါဒေသု ကောဝိဒေါ;_  
_ဓမ္မေသု ပါရမိပ္ပတ္တော,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="89" book="ap1" e="ch" v="20" p="436">

<Paragraph number="7769" type="verses" book="ap1">
_တိံသကပ္ပသဟဿမှိ,_  
_ယံ ဗုဒ္ဓမဘိပူဇယိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="90" book="ap1" e="ch" v="20" p="436">

<Paragraph number="7770" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="91" book="ap1" e="ch" v="20" p="436">

<Paragraph number="7771" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="92" book="ap1" e="ch" v="20" p="436">

<Paragraph number="7772" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="7773" book="ap1">
ဣတ္ထံ သုဒံ အာယသ္မာ ဥတ္တရော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7774" type="center" book="ap1">
ဥတ္တရတ္ထေရဿာပဒါနံ ဆဋ္ဌံ.
</Paragraph>