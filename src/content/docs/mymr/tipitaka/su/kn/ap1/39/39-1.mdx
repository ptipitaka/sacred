---
title: "39.1 အဝဋဖလဒါယကတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1">

<Paragraph number="4177" type="verses" book="ap1">
_“သတရံသိ နာမ ဘဂဝါ,_  
_သယမ္ဘူ အပရာဇိတော;_  
_ဝိဝေကကာမော သမ္ဗုဒ္ဓေါ,_  
_ဂေါစရာယာဘိနိက္ခမိ._  

</Paragraph>

</Division>
<Division number="2" book="ap1">

<Paragraph number="4178" type="verses" book="ap1">
_ဖလဟတ္ထော အဟံ ဒိသွာ,_  
ဥပဂစ္ဆိံ နရာသဘံ;_  
_ပသန္နစိတ္တော သုမနော,_  
_အဝဋံ အဒဒိံ ဖလံ._  

</Paragraph>

</Division>
<Division number="3" book="ap1">

<Paragraph number="4179" type="verses" book="ap1">
_စတုန္နဝုတိတော ကပ္ပေ,_  
_ယံ ဖလမဒဒိံ အဟံ;_  
_ဒုဂ္ဂတိံ နာဘိဇာနာမိ,_  
_ဖလဒါနဿိဒံ ဖလံ._  

</Paragraph>

</Division>
<Division number="4" book="ap1">

<Paragraph number="4180" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="5" book="ap1">

<Paragraph number="4181" type="verses" book="ap1">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="6" book="ap1">

<Paragraph number="4182" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="4183" book="ap1">
ဣတ္ထံ သုဒံ အာယသ္မာ အဝဋဖလဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="4184" type="center" book="ap1">
အဝဋဖလဒါယကတ္ထေရဿာပဒါနံ ပဌမံ.
</Paragraph>