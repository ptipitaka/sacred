---
title: "1.2 ပစ္စေကဗုဒ္ဓအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="86" type="center" book="ap1">
အထ ပစ္စေကဗုဒ္ဓါပဒါနံ သုဏာထ—
</Paragraph>

<Division number="83" book="ap1" e="ch" v="20" p="8">

<Paragraph number="87" type="verses" book="ap1">
_“တထာဂတံ ဇေတဝနေ ဝသန္တံ,_  
_အပုစ္ဆိ ဝေဒေဟမုနီ နတင်္ဂေါ;_  
_‘ပစ္စေကဗုဒ္ဓါ ကိရ နာမ ဟောန္တိ,_  
_ဘဝန္တိ တေ ဟေတုဘိ ကေဟိ ဝီရ’._  

</Paragraph>

</Division>
<Division number="84" book="ap1" e="ch" v="20" p="8">

<Paragraph number="88" type="verses" book="ap1">
_တဒါဟ သဗ္ဗညုဝရော မဟေသိ,_  
_အာနန္ဒဘဒ္ဒံ မဓုရဿရေန;_  
_‘ယေ ပုဗ္ဗဗုဒ္ဓေသု ကတာဓိကာရာ,_  
_အလဒ္ဓမောက္ခာ ဇိနသာသနေသု._  

</Paragraph>

</Division>
<Division number="85" book="ap1" e="ch" v="20" p="8">

<Paragraph number="89" type="verses" book="ap1">
_တေနေဝ သံဝေဂမုခေန ဓီရာ,_  
_ဝိနာပိ ဗုဒ္ဓေဟိ သုတိက္ခပညာ;_  
_အာရမ္မဏေနာပိ ပရိတ္တကေန,_  
_ပစ္စေကဗောဓိံ အနုပါပုဏန္တိ._  

</Paragraph>

</Division>
<Division number="86" book="ap1" e="ch" v="20" p="8">

<Paragraph number="90" type="verses" book="ap1">
_သဗ္ဗမှိ လောကမှိ မမံ ဌပေတွာ,_  
_ပစ္စေကဗုဒ္ဓေဟိ သမောဝ နတ္ထိ;_  
_တေသံ ဣမံ ဝဏ္ဏပဒေသမတ္တံ,_  
_ဝက္ခာမဟံ သာဓု မဟာမုနီနံ._  

</Paragraph>

</Division>
<Division number="87" book="ap1" e="ch" v="20" p="8">

<Paragraph number="91" type="verses" book="ap1">
_သယမေဝ ဗုဒ္ဓါနံ မဟာဣသီနံ,_  
_သာဓူနိ ဝါကျာနိ မဓူဝ ခုဒ္ဒံ;_  
_အနုတ္တရံ ဘေသဇံ ပတ္ထယန္တာ,_  
_သုဏာထ သဗ္ဗေသု ပသန္နစိတ္တာ’._  

</Paragraph>

</Division>
<Division number="88" book="ap1" e="ch" v="20" p="8">

<Paragraph number="92" type="verses" book="ap1">
_ပစ္စေကဗုဒ္ဓါနံ သမာဂတာနံ,_  
_ပရမ္ပရံ ဗျာကရဏာနိ ယာနိ;_  
_အာဒီနဝေါ ယဉ္စ ဝိရာဂဝတ္ထုံ,_  
_ယထာ စ ဗောဓိံ အနုပါပုဏိံသု._  

</Paragraph>

</Division>
<Division number="89" book="ap1" e="ch" v="20" p="9">

<Paragraph number="93" type="verses" book="ap1">
_သရာဂဝတ္ထူသု ဝိရာဂသညီ,_  
_ရတ္တမှိ လောကမှိ ဝိရတ္တစိတ္တာ;_  
_ဟိတွာ ပပဉ္စေ ဇိယ ဖန္ဒိတာနိ,_  
_တထေဝ ဗောဓိံ အနုပါပုဏိံသု._  

</Paragraph>

</Division>
<Division number="90" book="ap1" e="ch" v="20" p="9">

<Paragraph number="94" type="verses" book="ap1">
_သဗ္ဗေသု ဘူတေသု နိဓာယ ဒဏ္ဍံ,_  
_အဝိဟေဌယံ အညတရမ္ပိ တေသံ;_  
_မေတ္တေန စိတ္တေန ဟိတာနုကမ္ပီ,_  
_ဧကော စရေ ခဂ္ဂဝိသာဏကပ္ပေါ._  

</Paragraph>

</Division>
<Division number="91" book="ap1" e="ch" v="20" p="9">

<Paragraph number="95" type="verses" book="ap1">
_သဗ္ဗေသု ဘူတေသု နိဓာယ ဒဏ္ဍံ,_  
_အဝိဟေဌယံ အညတရမ္ပိ တေသံ;_  
_န ပုတ္တမိစ္ဆေယျ ကုတော သဟာယံ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="92" book="ap1" e="ch" v="20" p="9">

<Paragraph number="96" type="verses" book="ap1">
_‘သံသဂ္ဂဇာတဿ ဘဝန္တိ သ္နေဟာ,_  
_သ္နေဟနွယံ ဒုက္ခမိဒံ ပဟောတိ;_  
_အာဒီနဝံ သ္နေဟဇံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="93" book="ap1" e="ch" v="20" p="9">

<Paragraph number="97" type="verses" book="ap1">
_‘မိတ္တေ သုဟဇ္ဇေ အနုကမ္ပမာနော,_  
_ဟာပေတိ အတ္ထံ ပဋိဗဒ္ဓစိတ္တော;_  
_ဧတံ ဘယံ သန္ထဝေ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="94" book="ap1" e="ch" v="20" p="9">

<Paragraph number="98" type="verses" book="ap1">
_‘ဝံသော ဝိသာလောဝ ယထာ ဝိသတ္တော,_  
_ပုတ္တေသု ဒါရေသု စ ယာ အပေက္ခာ;_  
_ဝံသေ ကဠီရောဝ အသဇ္ဇမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="95" book="ap1" e="ch" v="20" p="9">

<Paragraph number="99" type="verses" book="ap1">
_‘မိဂေါ အရညမှိ ယထာ အဗဒ္ဓေါ,_  
_ယေနိစ္ဆကံ ဂစ္ဆတိ ဂေါစရာယ;_  
_ဝိညူ နရော သေရိတံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="96" book="ap1" e="ch" v="20" p="10">

<Paragraph number="100" type="verses" book="ap1">
_‘အာမန္တနာ ဟောတိ သဟာယမဇ္ဈေ,_  
_ဝါသေ စ ဌာနေ ဂမနေ စာရိကာယ;_  
_အနဘိဇ္ဈိတံ သေရိတံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="97" book="ap1" e="ch" v="20" p="10">

<Paragraph number="101" type="verses" book="ap1">
_‘ခိဍ္ဍာ ရတီ ဟောတိ သဟာယမဇ္ဈေ,_  
_ပုတ္တေသု ပေမံ ဝိပုလဉ္စ ဟောတိ;_  
_ပိယဝိပ္ပယောဂံ ဝိဇိဂုစ္ဆမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="98" book="ap1" e="ch" v="20" p="10">

<Paragraph number="102" type="verses" book="ap1">
_‘စာတုဒ္ဒိသော အပ္ပဋိဃော စ ဟောတိ,_  
_သန္တုဿမာနော ဣတရီတရေန;_  
_ပရိဿယာနံ သဟိတာ အဆမ္ဘီ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="99" book="ap1" e="ch" v="20" p="10">

<Paragraph number="103" type="verses" book="ap1">
_‘ဒုဿင်္ဂဟာ ပဗ္ဗဇိတာပိ ဧကေ,_  
_အထော ဂဟဋ္ဌာ ဃရမာဝသန္တာ;_  
_အပ္ပေါဿုက္ကော ပရပုတ္တေသု ဟုတွာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="100" book="ap1" e="ch" v="20" p="10">

<Paragraph number="104" type="verses" book="ap1">
_‘ဩရောပယိတွာ ဂိဟိဗျဉ္ဇနာနိ,_  
_သဉ္ဆိန္နပတ္တော ယထာ ကောဝိဠာရော;_  
_ဆေတွာန ဝီရော ဂိဟိဗန္ဓနာနိ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="101" book="ap1" e="ch" v="20" p="10">

<Paragraph number="105" type="verses" book="ap1">
_‘သစေ လဘေထ နိပကံ သဟာယံ,_  
_သဒ္ဓိံ စရံ သာဓုဝိဟာရိဓီရံ;_  
_အဘိဘုယျ သဗ္ဗာနိ ပရိဿယာနိ,_  
_စရေယျ တေနတ္တမနော သတီမာ’._  

</Paragraph>

</Division>
<Division number="102" book="ap1" e="ch" v="20" p="10">

<Paragraph number="106" type="verses" book="ap1">
_‘နော စေ လဘေထ နိပကံ သဟာယံ,_  
_သဒ္ဓိံ စရံ သာဓုဝိဟာရိ ဓီရံ;_  
_ရာဇာဝ ရဋ္ဌံ ဝိဇိတံ ပဟာယ,_  
_ဧကော စရေ မာတင်္ဂရညေဝ နာဂေါ’._  

</Paragraph>

</Division>
<Division number="103" book="ap1" e="ch" v="20" p="11">

<Paragraph number="107" type="verses" book="ap1">
_‘အဒ္ဓါ ပသံသာမ သဟာယသမ္ပဒံ,_  
_သေဋ္ဌာ သမာ သေဝိတဗ္ဗာ သဟာယာ;_  
_ဧတေ အလဒ္ဓါ အနဝဇ္ဇဘောဇီ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="104" book="ap1" e="ch" v="20" p="11">

<Paragraph number="108" type="verses" book="ap1">
_‘ဒိသွာ သုဝဏ္ဏဿ ပဘဿရာနိ,_  
_ကမ္မာရပုတ္တေန သုနိဋ္ဌိတာနိ;_  
_သင်္ဃဋ္ဋမာနာနိ ဒုဝေ ဘုဇသ္မိံ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="105" book="ap1" e="ch" v="20" p="11">

<Paragraph number="109" type="verses" book="ap1">
_‘ဧဝံ ဒုတီယေန သဟာ မမဿ,_  
_ဝါစာဘိလာပေါ အဘိသဇ္ဇနာ ဝါ;_  
_ဧတံ ဘယံ အာယတိံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="106" book="ap1" e="ch" v="20" p="11">

<Paragraph number="110" type="verses" book="ap1">
_‘ကာမာ ဟိ စိတြာ မဓုရာ မနောရမာ,_  
_ဝိရူပရူပေန မထေန္တိ စိတ္တံ;_  
_အာဒီနဝံ ကာမဂုဏေသု ဒိသွာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="107" book="ap1" e="ch" v="20" p="11">

<Paragraph number="111" type="verses" book="ap1">
_‘ဤတီ စ ဂဏ္ဍော စ ဥပဒ္ဒဝေါ စ,_  
_ရောဂေါ စ သလ္လဉ္စ ဘယဉ္စ မေတံ;_  
_ဧတံ ဘယံ ကာမဂုဏေသု ဒိသွာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="108" book="ap1" e="ch" v="20" p="11">

<Paragraph number="112" type="verses" book="ap1">
_‘သီတဉ္စ ဥဏှဉ္စ ခုဒံ ပိပါသံ,_  
_ဝါတာတပေ ဍံသသရီသပေ စ;_  
_သဗ္ဗာနိပေတာနိ အဘိဗ္ဘဝိတွာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="109" book="ap1" e="ch" v="20" p="11">

<Paragraph number="113" type="verses" book="ap1">
_‘နာဂေါဝ ယူထာနိ ဝိဝဇ္ဇယိတွာ,_  
_သဉ္ဇာတခန္ဓော ပဒုမီ ဥဠာရော;_  
_ယထာဘိရန္တံ ဝိဟရံ အရညေ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="110" book="ap1" e="ch" v="20" p="12">

<Paragraph number="114" type="verses" book="ap1">
_‘အဋ္ဌာန တံ သင်္ဂဏိကာရတဿ,_  
_ယံ ဖဿယေ သာမယိကံ ဝိမုတ္တိံ;_  
_အာဒိစ္စဗန္ဓုဿ ဝစော နိသမ္မ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="111" book="ap1" e="ch" v="20" p="12">

<Paragraph number="115" type="verses" book="ap1">
_‘ဒိဋ္ဌီဝိသူကာနိ ဥပါတိဝတ္တော,_  
_ပတ္တော နိယာမံ ပဋိလဒ္ဓမဂ္ဂေါ;_  
ဥပ္ပန္နဉာဏောမှိ အနညနေယျော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="112" book="ap1" e="ch" v="20" p="12">

<Paragraph number="116" type="verses" book="ap1">
_‘နိလ္လောလုပေါ နိက္ကုဟော နိပ္ပိပါသော,_  
_နိမ္မက္ခ နိဒ္ဓန္တကသာဝမောဟော;_  
_နိရာသယော သဗ္ဗလောကေ ဘဝိတွာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="113" book="ap1" e="ch" v="20" p="12">

<Paragraph number="117" type="verses" book="ap1">
_‘ပါပံ သဟာယံ ပရိဝဇ္ဇယေထ,_  
_အနတ္ထဒဿိံ ဝိသမေ နိဝိဋ္ဌံ;_  
_သယံ န သေဝေ ပသုတံ ပမတ္တံ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="114" book="ap1" e="ch" v="20" p="12">

<Paragraph number="118" type="verses" book="ap1">
_‘ဗဟုဿုတံ ဓမ္မဓရံ ဘဇေထ,_  
_မိတ္တံ ဥဠာရံ ပဋိဘာနဝန္တံ;_  
_အညာယ အတ္ထာနိ ဝိနေယျ ကင်္ခံ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="115" book="ap1" e="ch" v="20" p="12">

<Paragraph number="119" type="verses" book="ap1">
_‘ခိဍ္ဍံ ရတိံ ကာမသုခဉ္စ လောကေ,_  
_အနလင်္ကရိတွာ အနပေက္ခမာနော;_  
_ဝိဘူသဋ္ဌာနာ ဝိရတော သစ္စဝါဒီ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="116" book="ap1" e="ch" v="20" p="12">

<Paragraph number="120" type="verses" book="ap1">
_‘ပုတ္တဉ္စ ဒါရံ ပိတရဉ္စ မာတရံ,_  
_ဓနာနိ ဓညာနိ စ ဗန္ဓဝါနိ;_  
_ဟိတွာန ကာမာနိ ယထောဓိကာနိ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="117" book="ap1" e="ch" v="20" p="13">

<Paragraph number="121" type="verses" book="ap1">
_‘သင်္ဂေါ ဧသော ပရိတ္တမေတ္ထ သောချံ,_  
_အပ္ပဿာဒေါ ဒုက္ခမေဝေတ္ထ ဘိယျော;_  
_ဂဠော ဧသော ဣတိ ဉတွာ မတိမာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="118" book="ap1" e="ch" v="20" p="13">

<Paragraph number="122" type="verses" book="ap1">
_‘သန္ဒာလယိတွာန သံယောဇနာနိ,_  
_ဇာလံဝ ဘေတွာ သလိလမ္ဗုစာရီ;_  
_အဂ္ဂီဝ ဒဍ္ဎံ အနိဝတ္တမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="119" book="ap1" e="ch" v="20" p="13">

<Paragraph number="123" type="verses" book="ap1">
_‘ဩက္ခိတ္တစက္ခူ န စ ပါဒလောလော,_  
_ဂုတ္တိန္ဒြိယော ရက္ခိတမာနသာနော;_  
_အနဝဿုတော အပရိဍယှမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="120" book="ap1" e="ch" v="20" p="13">

<Paragraph number="124" type="verses" book="ap1">
_‘ဩဟာရယိတွာ ဂိဟိဗျဉ္ဇနာနိ,_  
_သဉ္ဆန္နပတ္တော ယထာ ပါရိဆတ္တော;_  
_ကာသာယဝတ္ထော အဘိနိက္ခမိတွာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="121" book="ap1" e="ch" v="20" p="13">

<Paragraph number="125" type="verses" book="ap1">
_‘ရသေသု ဂေဓံ အကရံ အလောလော,_  
_အနညပေါသီ သပဒါနစာရီ;_  
_ကုလေ ကုလေ အပ္ပဋိဗဒ္ဓစိတ္တော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="122" book="ap1" e="ch" v="20" p="13">

<Paragraph number="126" type="verses" book="ap1">
_‘ပဟာယ ပဉ္စာဝရဏာနိ စေတသော,_  
ဥပက္ကိလေသေ ဗျပနုဇ္ဇ သဗ္ဗေ;_  
_အနိဿိတော ဆေဇ္ဇ သိနေဟဒေါသံ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="123" book="ap1" e="ch" v="20" p="13">

<Paragraph number="127" type="verses" book="ap1">
_‘ဝိပိဋ္ဌိကတွာန သုခဉ္စ ဒုက္ခံ,_  
_ပုဗ္ဗေဝ သောမနဿဒေါမနဿံ;_  
_လဒ္ဓါနုပေက္ခံ သမထံ ဝိသုဒ္ဓံ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="124" book="ap1" e="ch" v="20" p="14">

<Paragraph number="128" type="verses" book="ap1">
_‘အာရဒ္ဓဝီရိယော ပရမတ္ထပတ္တိယာ,_  
_အလီနစိတ္တော အကုသီတဝုတ္တိ;_  
_ဒဠှနိက္ကမော ထာမဗလူပပန္နော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="125" book="ap1" e="ch" v="20" p="14">

<Paragraph number="129" type="verses" book="ap1">
_‘ပဋိသလ္လာနံ ဈာနမရိဉ္စမာနော,_  
_ဓမ္မေသု နိစ္စံ အနုဓမ္မစာရီ;_  
_အာဒီနဝံ သမ္မသိတာ ဘဝေသု,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="126" book="ap1" e="ch" v="20" p="14">

<Paragraph number="130" type="verses" book="ap1">
_‘တဏှက္ခယံ ပတ္ထယမပ္ပမတ္တော,_  
_အနေဠမူဂေါ သုတဝါ သတီမာ;_  
_သင်္ခါတဓမ္မော နိယတော ပဓာနဝါ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="127" book="ap1" e="ch" v="20" p="14">

<Paragraph number="131" type="verses" book="ap1">
_‘သီဟောဝ သဒ္ဒေသု အသန္တသန္တော,_  
_ဝါတောဝ ဇာလမှိ အသဇ္ဇမာနော;_  
_ပဒုမံဝ တောယေန အလိပ္ပမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="128" book="ap1" e="ch" v="20" p="14">

<Paragraph number="132" type="verses" book="ap1">
_‘သီဟော ယထာ ဒါဌဗလီ ပသယှ,_  
_ရာဇာ မိဂါနံ အဘိဘုယျ စာရီ;_  
_သေဝေထ ပန္တာနိ သေနာသနာနိ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="129" book="ap1" e="ch" v="20" p="14">

<Paragraph number="133" type="verses" book="ap1">
_‘မေတ္တံ ဥပေက္ခံ ကရုဏံ ဝိမုတ္တိံ,_  
_အာသေဝမာနော မုဒိတဉ္စ ကာလေ;_  
_သဗ္ဗေန လောကေန အဝိရုဇ္ဈမာနော,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="130" book="ap1" e="ch" v="20" p="14">

<Paragraph number="134" type="verses" book="ap1">
_‘ရာဂဉ္စ ဒေါသဉ္စ ပဟာယ မောဟံ,_  
_သန္ဒာလယိတွာန သံယောဇနာနိ;_  
_အသန္တသံ ဇီဝိတသင်္ခယမှိ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="131" book="ap1" e="ch" v="20" p="15">

<Paragraph number="135" type="verses" book="ap1">
_‘ဘဇန္တိ သေဝန္တိ စ ကာရဏတ္ထာ,_  
_နိက္ကာရဏာ ဒုလ္လဘာ အဇ္ဇ မိတ္တာ;_  
_အတ္တတ္ထပညာ အသုစီမနုဿာ,_  
_ဧကော စရေ ခဂ္ဂဝိသာဏကပ္ပေါ’._  

</Paragraph>

</Division>
<Division number="132" book="ap1" e="ch" v="20" p="15">

<Paragraph number="136" type="verses" book="ap1">
_ဝိသုဒ္ဓသီလာ သုဝိသုဒ္ဓပညာ,_  
_သမာဟိတာ ဇာဂရိယာနုယုတ္တာ;_  
_ဝိပဿကာ ဓမ္မဝိသေသဒဿီ,_  
_မဂ္ဂင်္ဂဗောဇ္ဈင်္ဂဂတေ ဝိဇညာ._  

</Paragraph>

</Division>
<Division number="133" book="ap1" e="ch" v="20" p="15">

<Paragraph number="137" type="verses" book="ap1">
_သုညပ္ပဏိဓိဉ္စ တထာနိမိတ္တံ,_  
_အာသေဝယိတွာ ဇိနသာသနမှိ;_  
_ယေ သာဝကတ္တံ န ဝဇန္တိ ဓီရာ,_  
_ဘဝန္တိ ပစ္စေကဇိနာ သယမ္ဘူ._  

</Paragraph>

</Division>
<Division number="134" book="ap1" e="ch" v="20" p="15">

<Paragraph number="138" type="verses" book="ap1">
_မဟန္တဓမ္မာ ဗဟုဓမ္မကာယာ,_  
_စိတ္တိဿရာ သဗ္ဗဒုက္ခောဃတိဏ္ဏာ;_  
ဥဒဂ္ဂစိတ္တာ ပရမတ္ထဒဿီ,_  
_သီဟောပမာ ခဂ္ဂဝိသာဏကပ္ပါ._  

</Paragraph>

</Division>
<Division number="135" book="ap1" e="ch" v="20" p="15">

<Paragraph number="139" type="verses" book="ap1">
_သန္တိန္ဒြိယာ သန္တမနာ သမာဓီ,_  
_ပစ္စန္တသတ္တေသု ပတိပ္ပစာရာ;_  
_ဒီပါ ပရတ္ထ ဣဓ ဝိဇ္ဇလန္တာ,_  
_ပစ္စေကဗုဒ္ဓါ သတတံ ဟိတာမေ._  

</Paragraph>

</Division>
<Division number="136" book="ap1" e="ch" v="20" p="15">

<Paragraph number="140" type="verses" book="ap1">
_ပဟီနသဗ္ဗာဝရဏာ ဇနိန္ဒာ,_  
_လောကပ္ပဒီပါ ဃနကဉ္စနာဘာ;_  
_နိဿံသယံ လောကသုဒက္ခိဏေယျာ,_  
_ပစ္စေကဗုဒ္ဓါ သတတပ္ပိတာမေ._  

</Paragraph>

</Division>
<Division number="137" book="ap1" e="ch" v="20" p="15">

<Paragraph number="141" type="verses" book="ap1">
_ပစ္စေကဗုဒ္ဓါနံ သုဘာသိတာနိ,_  
_စရန္တိ လောကမှိ သဒေဝကမှိ;_  
_သုတွာ တထာ ယေ န ကရောန္တိ ဗာလာ,_  
_စရန္တိ ဒုက္ခေသု ပုနပ္ပုနံ တေ._  

</Paragraph>

</Division>
<Division number="138" book="ap1" e="ch" v="20" p="16">

<Paragraph number="142" type="verses" book="ap1">
_ပစ္စေကဗုဒ္ဓါန သုဘာသိတာနိ,_  
_မဓုံ ယထာ ခုဒ္ဒမဝဿဝန္တံ;_  
_သုတွာ တထာ ယေ ပဋိပတ္တိယုတ္တာ,_  
_ဘဝန္တိ တေ သစ္စဒသာ သပညာ._  

</Paragraph>

</Division>
<Division number="139" book="ap1" e="ch" v="20" p="16">

<Paragraph number="143" type="verses" book="ap1">
_ပစ္စေကဗုဒ္ဓေဟိ ဇိနေဟိ ဘာသိတာ,_  
_ကထာ ဥဠာရာ အဘိနိက္ခမိတွာ;_  
_တာ သကျသီဟေန နရုတ္တမေန,_  
_ပကာသိတာ ဓမ္မဝိဇာနနတ္ထံ._  

</Paragraph>

</Division>
<Division number="140" book="ap1" e="ch" v="20" p="16">

<Paragraph number="144" type="verses" book="ap1">
_လောကာနုကမ္ပာယ ဣမာနိ တေသံ,_  
_ပစ္စေကဗုဒ္ဓါန ဝိကုဗ္ဗိတာနိ;_  
_သံဝေဂသင်္ဂမတိဝဍ္ဎနတ္ထံ,_  
_သယမ္ဘုသီဟေန ပကာသိတာနီ”တိ._  


</Paragraph>
</Division>

<Paragraph number="145" type="center" book="ap1">
ပစ္စေကဗုဒ္ဓါပဒါနံ သမတ္တံ.
</Paragraph>