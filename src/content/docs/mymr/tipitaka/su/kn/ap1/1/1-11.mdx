---
title: 1.11 ခဒိရဝနိယရေဝတတ္ထေရအပဒါန
tableOfContents: false
sidebar:
  order: 11
type: tipitaka
basket: su
book: ap1
review:
  current: review
  updated: '2025-10-23T09:13:30.812378'
  updated_by: ''
  notes: ''
  history:
  - state: review
    date: '2025-10-23T09:13:30.812378'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="628" book="ap1" e="ch" v="20" p="55">

<Paragraph number="652" type="verses" book="ap1">
_“ဂင်္ဂါ ဘာဂီရထီ နာမ,_  
_ဟိမဝန္တာ ပဘာဝိတာ;_  
_ကုတိတ္ထေ နာဝိကော အာသိံ,_  
_ဩရိမေ စ တရိံ အဟံ._  

</Paragraph>

</Division>
<Division number="629" book="ap1" e="ch" v="20" p="55">

<Paragraph number="653" type="verses" book="ap1">
_ပဒုမုတ္တရော နာယကော,_  
_သမ္ဗုဒ္ဓေါ ဒွိပဒုတ္တမော;_  
_ဝသီ သတသဟဿေဟိ,_  
_ဂင်္ဂါတီရမုပါဂတော._  

</Paragraph>

</Division>
<Division number="630" book="ap1" e="ch" v="20" p="55">

<Paragraph number="654" type="verses" book="ap1">
_ဗဟူ နာဝါ သမာနေတွာ,_  
_ဝဍ္ဎကီဟိ သုသင်္ခတံ;_  
_နာဝါယ ဆဒနံ ကတွာ,_  
_ပဋိမာနိံ နရာသဘံ._  

</Paragraph>

</Division>
<Division number="631" book="ap1" e="ch" v="20" p="56">

<Paragraph number="655" type="verses" book="ap1">
_အာဂန္တွာန စ သမ္ဗုဒ္ဓေါ,_  
_အာရူဟိ တဉ္စ နာဝကံ;_  
_ဝါရိမဇ္ဈေ ဌိတော သတ္ထာ,_  
ဣမာ ဂါထာ အဘာသထ._  

</Paragraph>

</Division>
<Division number="632" book="ap1" e="ch" v="20" p="56">

<Paragraph number="656" type="verses" book="ap1">
_‘ယော သော တာရေသိ သမ္ဗုဒ္ဓံ,_  
_သံဃဉ္စာပိ အနာသဝံ;_  
_တေန စိတ္တပ္ပသာဒေန,_  
_ဒေဝလောကေ ရမိဿတိ._  

</Paragraph>

</Division>
<Division number="633" book="ap1" e="ch" v="20" p="56">

<Paragraph number="657" type="verses" book="ap1">
_နိဗ္ဗတ္တိဿတိ တေ ဗျမှံ,_  
_သုကတံ နာဝသဏ္ဌိတံ;_  
_အာကာသေ ပုပ္ဖဆဒနံ,_  
_ဓာရယိဿတိ သဗ္ဗဒါ._  

</Paragraph>

</Division>
<Division number="634" book="ap1" e="ch" v="20" p="56">

<Paragraph number="658" type="verses" book="ap1">
_အဋ္ဌပညာသကပ္ပမှိ,_  
_တာရကော နာမ ခတ္တိယော;_  
_စာတုရန္တော ဝိဇိတာဝီ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="635" book="ap1" e="ch" v="20" p="56">

<Paragraph number="659" type="verses" book="ap1">
_သတ္တပညာသကပ္ပမှိ,_  
_စမ္မကော နာမ ခတ္တိယော;_  
ဥဂ္ဂစ္ဆန္တောဝ သူရိယော,_  
_ဇောတိဿတိ မဟဗ္ဗလော._  

</Paragraph>

</Division>
<Division number="636" book="ap1" e="ch" v="20" p="56">

<Paragraph number="660" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="637" book="ap1" e="ch" v="20" p="56">

<Paragraph number="661" type="verses" book="ap1">
_တိဒသာ သော စဝိတွာန,_  
_မနုဿတ္တံ ဂမိဿတိ;_  
_ရေဝတော နာမ နာမေန,_  
_ဗြဟ္မဗန္ဓု ဘဝိဿတိ._  

</Paragraph>

</Division>
<Division number="638" book="ap1" e="ch" v="20" p="56">

<Paragraph number="662" type="verses" book="ap1">
_အဂါရာ နိက္ခမိတွာန,_  
_သုက္ကမူလေန စောဒိတော;_  
_ဂေါတမဿ ဘဂဝတော,_  
_သာသနေ ပဗ္ဗဇိဿတိ._  

</Paragraph>

</Division>
<Division number="639" book="ap1" e="ch" v="20" p="56">

<Paragraph number="663" type="verses" book="ap1">
_သော ပစ္ဆာ ပဗ္ဗဇိတွာန,_  
_ယုတ္တယောဂေါ ဝိပဿကော;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ’._  

</Paragraph>

</Division>
<Division number="640" book="ap1" e="ch" v="20" p="56">

<Paragraph number="664" type="verses" book="ap1">
_ဝီရိယံ မေ ဓုရဓောရယှံ,_  
_ယောဂက္ခေမာဓိဝါဟနံ;_  
_ဓာရေမိ အန္တိမံ ဒေဟံ,_  
_သမ္မာသမ္ဗုဒ္ဓသာသနေ._  

</Paragraph>

</Division>
<Division number="641" book="ap1" e="ch" v="20" p="56">

<Paragraph number="665" type="verses" book="ap1">
_သတသဟဿေ ကတံ ကမ္မံ,_  
_ဖလံ ဒဿေသိ မေ ဣဓ;_  
_သုမုတ္တော သရဝေဂေါဝ,_  
_ကိလေသေ ဈာပယီ မမ._  

</Paragraph>

</Division>
<Division number="642" book="ap1" e="ch" v="20" p="56">

<Paragraph number="666" type="verses" book="ap1">
_တတော မံ ဝနနိရတံ,_  
_ဒိသွာ လောကန္တဂူ မုနိ;_  
_ဝနဝါသိဘိက္ခူနဂ္ဂံ,_  
_ပညပေသိ မဟာမတိ._  

</Paragraph>

</Division>
<Division number="643" book="ap1" e="ch" v="20" p="56">

<Paragraph number="667" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="668" book="ap1">
ဣတ္ထံ သုဒံ အာယသ္မာ ခဒိရဝနိယော ရေဝတော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="669" type="center" book="ap1">
ခဒိရဝနိယရေဝတတ္ထေရဿာပဒါနံ နဝမံ.
</Paragraph>