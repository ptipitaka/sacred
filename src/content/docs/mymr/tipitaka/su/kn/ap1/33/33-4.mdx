---
title: "33.4 ယညသာမိကတ္ထေရအပဒါန"
tableOfContents: false
sidebar:
  order: 4
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="17" book="ap1" e="ch" v="20" p="296">

<Paragraph number="3608" type="verses" book="ap1">
_“ဇာတိယာ သတ္တဝဿောဟံ,_  
_အဟောသိံ မန္တပါရဂူ;_  
_ကုလဝတ္တံ အဓာရေသိံ,_  
_ယညော ဥဿာဟိတော မယာ._  

</Paragraph>

</Division>
<Division number="18" book="ap1" e="ch" v="20" p="297">

<Paragraph number="3609" type="verses" book="ap1">
_စုလ္လာသီတိသဟဿာနိ,_  
_ပသူ ဟညန္တိ မေ တဒါ;_  
_သာရထမ္ဘုပနီတာနိ,_  
_ယညတ္ထာယ ဥပဋ္ဌိတာ._  

</Paragraph>

</Division>
<Division number="19" book="ap1" e="ch" v="20" p="297">

<Paragraph number="3610" book="ap1">
ဥက္ကာမုခပဟဋ္ဌောဝ,_  
_ခဒိရင်္ဂါရသန္နိဘော;_  
ဥဒယန္တောဝ သူရိယော,_  
_ပုဏ္ဏမာယေဝ စန္ဒိမာ._  

</Paragraph>

</Division>
<Division number="20" book="ap1" e="ch" v="20" p="297">

<Paragraph number="3611" book="ap1">
_သိဒ္ဓတ္ထော သဗ္ဗသိဒ္ဓတ္ထော,_  
_တိလောကမဟိတော ဟိတော;_  
ဥပဂန္တွာန သမ္ဗုဒ္ဓေါ,_  
ဣဒံ ဝစနမဗြဝိ._  

</Paragraph>

</Division>
<Division number="21" book="ap1" e="ch" v="20" p="297">

<Paragraph number="3612" type="verses" book="ap1">
_‘အဟိံသာ သဗ္ဗပါဏီနံ,_  
_ကုမာရ မမ ရုစ္စတိ;_  
_ထေယျာ စ အတိစာရာ စ,_  
_မဇ္ဇပါနာ စ အာရတိ._  

</Paragraph>

</Division>
<Division number="22" book="ap1" e="ch" v="20" p="297">

<Paragraph number="3613" type="verses" book="ap1">
_ရတိ စ သမစရိယာယ,_  
_ဗာဟုသစ္စံ ကတညုတာ;_  
_ဒိဋ္ဌေ ဓမ္မေ ပရတ္ထ စ,_  
_ဓမ္မာ ဧတေ ပသံသိယာ._  

</Paragraph>

</Division>
<Division number="23" book="ap1" e="ch" v="20" p="297">

<Paragraph number="3614" type="verses" book="ap1">
_ဧတေ ဓမ္မေ ဘာဝယိတွာ,_  
_သဗ္ဗသတ္တဟိတေ ရတော;_  
_ဗုဒ္ဓေ စိတ္တံ ပသာဒေတွာ,_  
_ဘာဝေဟိ မဂ္ဂမုတ္တမံ’._  

</Paragraph>

</Division>
<Division number="24" book="ap1" e="ch" v="20" p="297">

<Paragraph number="3615" type="verses" book="ap1">
ဣဒံ ဝတွာန သဗ္ဗညူ,_  
_လောကဇေဋ္ဌော နရာသဘော;_  
_မမေဝံ အနုသာသိတွာ,_  
_ဝေဟာသံ ဥဂ္ဂတော ဂတော._  

</Paragraph>

</Division>
<Division number="25" book="ap1" e="ch" v="20" p="297">

<Paragraph number="3616" type="verses" book="ap1">
_ပုဗ္ဗေ စိတ္တံ ဝိသောဓေတွာ,_  
_ပစ္ဆာ စိတ္တံ ပသာဒယိံ;_  
_တေန စိတ္တပ္ပသာဒေန,_  
_တုသိတံ ဥပပဇ္ဇဟံ._  

</Paragraph>

</Division>
<Division number="26" book="ap1" e="ch" v="20" p="297">

<Paragraph number="3617" type="verses" book="ap1">
_စတုန္နဝုတိတော ကပ္ပေ,_  
_ယဒါ စိတ္တံ ပသာဒယိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓသညာယိဒံ ဖလံ._  

</Paragraph>

</Division>
<Division number="27" book="ap1" e="ch" v="20" p="297">

<Paragraph number="3618" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3619" book="ap1">
ဣတ္ထံ သုဒံ အာယသ္မာ ယညသာမိကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3620" type="center" book="ap1">
ယညသာမိကတ္ထေရဿာပဒါနံ စတုတ္ထံ.
</Paragraph>