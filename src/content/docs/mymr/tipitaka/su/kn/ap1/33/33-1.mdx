---
title: "33.1 ဥမာပုပ္ဖိယတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1">

<Paragraph number="3586" type="verses" book="ap1">
_“သမာဟိတံ သမာပန္နံ,_  
_သိဒ္ဓတ္ထမပရာဇိတံ;_  
_သမာဓိနာ ဥပဝိဋ္ဌံ,_  
_အဒ္ဒသာဟံ နရုတ္တမံ._  

</Paragraph>

</Division>
<Division number="2" book="ap1">

<Paragraph number="3587" book="ap1">
ဥမာပုပ္ဖံ ဂဟေတွာန,_  
_ဗုဒ္ဓဿ အဘိရောပယိံ;_  
_သဗ္ဗပုပ္ဖါ ဧကသီသာ,_  
ဥဒ္ဓံဝဏ္ဋာ အဓောမုခါ._  

</Paragraph>

</Division>
<Division number="3" book="ap1">

<Paragraph number="3588" type="verses" book="ap1">
_သုစိတ္တာ ဝိယ တိဋ္ဌန္တေ,_  
_အာကာသေ ပုပ္ဖသန္ထရာ;_  
_တေန စိတ္တပ္ပသာဒေန,_  
_တုသိတံ ဥပပဇ္ဇဟံ._  

</Paragraph>

</Division>
<Division number="4" book="ap1">

<Paragraph number="3589" type="verses" book="ap1">
_စတုန္နဝုတိတော ကပ္ပေ,_  
_ယံ ပုပ္ဖမဘိပူဇယိံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓပူဇာယိဒံ ဖလံ._  

</Paragraph>

</Division>
<Division number="5" book="ap1">

<Paragraph number="3590" type="verses" book="ap1">
_ပဉ္စပညာသိတော ကပ္ပေ,_  
_ဧကော အာသိံ မဟီပတိ;_  
_သမန္တဆဒနော နာမ,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="6" book="ap1">

<Paragraph number="3591" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="3592" book="ap1">
ဣတ္ထံ သုဒံ အာယသ္မာ ဥမာပုပ္ဖိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3593" type="center" book="ap1">
ဥမာပုပ္ဖိယတ္ထေရဿာပဒါနံ ပဌမံ.
</Paragraph>