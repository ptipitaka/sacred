---
title: 1.8 ဥပါလိတ္ထေရအပဒါန
tableOfContents: false
sidebar:
  order: 8
type: tipitaka
basket: su
book: ap1
review:
  current: review
  updated: '2025-10-27T21:48:37.914177'
  updated_by: ''
  notes: ''
  history:
  - state: review
    date: '2025-10-27T21:48:37.914177'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="441" book="ap1" e="ch" v="20" p="40">

<Paragraph number="458" type="verses" book="ap1">
_“နဂရေ ဟံသဝတိယာ,_  
_သုဇာတော နာမ ဗြာဟ္မဏော;_  
_အသီတိကောဋိနိစယော,_  
_ပဟူတဓနဓညဝါ._  

</Paragraph>

</Division>
<Division number="442" book="ap1" e="ch" v="20" p="40">

<Paragraph number="459" type="verses" book="ap1">
_အဇ္ဈာယကော မန္တဓရော,_  
_တိဏ္ဏံ ဝေဒါန ပါရဂူ;_  
_လက္ခဏေ ဣတိဟာသေ စ,_  
_သဓမ္မေ ပါရမိံ ဂတော._  

</Paragraph>

</Division>
<Division number="443" book="ap1" e="ch" v="20" p="40">

<Paragraph number="460" type="verses" book="ap1">
_ပရိဗ္ဗာဇာ ဧကသိခါ,_  
_ဂေါတမာ ဗုဒ္ဓသာဝကာ;_  
_စရကာ တာပသာ စေဝ,_  
_စရန္တိ မဟိယာ တဒါ._  

</Paragraph>

</Division>
<Division number="444" book="ap1" e="ch" v="20" p="40">

<Paragraph number="461" type="verses" book="ap1">
_တေပိ မံ ပရိဝါရေန္တိ,_  
_ဗြာဟ္မဏော ဝိဿုတော ဣတိ;_  
_ဗဟုဇ္ဇနော မံ ပူဇေတိ,_  
_နာဟံ ပူဇေမိ ကိဉ္စနံ._  

</Paragraph>

</Division>
<Division number="445" book="ap1" e="ch" v="20" p="41">

<Paragraph number="462" type="verses" book="ap1">
_ပူဇာရဟံ န ပဿာမိ,_  
_မာနတ္ထဒ္ဓေါ အဟံ တဒါ;_  
_ဗုဒ္ဓေါတိ ဝစနံ နတ္ထိ,_  
_တာဝ နုပ္ပဇ္ဇတေ ဇိနော._  

</Paragraph>

</Division>
<Division number="446" book="ap1" e="ch" v="20" p="41">

<Paragraph number="463" type="verses" book="ap1">
_အစ္စယေန အဟောရတ္တံ,_  
_ပဒုမုတ္တရနာမကော;_  
_သဗ္ဗံ တမံ ဝိနောဒေတွာ,_  
_လောကေ ဥပ္ပဇ္ဇိ စက္ခုမာ._  

</Paragraph>

</Division>
<Division number="447" book="ap1" e="ch" v="20" p="41">

<Paragraph number="464" type="verses" book="ap1">
_ဝိတ္ထာရိကေ ဗာဟုဇညေ,_  
_ပုထုဘူတေ စ သာသနေ;_  
ဥပါဂမိ တဒါ ဗုဒ္ဓေါ,_  
_နဂရံ ဟံသသဝှယံ._  

</Paragraph>

</Division>
<Division number="448" book="ap1" e="ch" v="20" p="41">

<Paragraph number="465" type="verses" book="ap1">
_ပိတု အတ္ထာယ သော ဗုဒ္ဓေါ,_  
_ဓမ္မံ ဒေသေသိ စက္ခုမာ;_  
_တေန ကာလေန ပရိသာ,_  
_သမန္တာ ယောဇနံ တဒါ._  

</Paragraph>

</Division>
<Division number="449" book="ap1" e="ch" v="20" p="41">

<Paragraph number="466" type="verses" book="ap1">
_သမ္မတော မနုဇာနံ သော,_  
_သုနန္ဒော နာမ တာပသော;_  
_ယာဝတာ ဗုဒ္ဓပရိသာ,_  
_ပုပ္ဖေဟစ္ဆာဒယီ တဒါ._  

</Paragraph>

</Division>
<Division number="450" book="ap1" e="ch" v="20" p="41">

<Paragraph number="467" type="verses" book="ap1">
_စတုသစ္စံ ပကာသေန္တေ,_  
_သေဋ္ဌေ စ ပုပ္ဖမဏ္ဍပေ;_  
_ကောဋိသတသဟဿာနံ,_  
_ဓမ္မာဘိသမယော အဟု._  

</Paragraph>

</Division>
<Division number="451" book="ap1" e="ch" v="20" p="41">

<Paragraph number="468" type="verses" book="ap1">
_သတ္တရတ္တိန္ဒိဝံ ဗုဒ္ဓေါ,_  
_ဝဿေတွာ ဓမ္မဝုဋ္ဌိယော;_  
_အဋ္ဌမေ ဒိဝသေ ပတ္တေ,_  
_သုနန္ဒံ ကိတ္တယီ ဇိနော._  

</Paragraph>

</Division>
<Division number="452" book="ap1" e="ch" v="20" p="41">

<Paragraph number="469" type="verses" book="ap1">
_ဒေဝလောကေ မနုဿေ ဝါ,_  
_သံသရန္တော အယံ ဘဝေ;_  
_သဗ္ဗေသံ ပဝရော ဟုတွာ,_  
_ဘဝေသု သံသရိဿတိ._  

</Paragraph>

</Division>
<Division number="453" book="ap1" e="ch" v="20" p="41">

<Paragraph number="470" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="454" book="ap1" e="ch" v="20" p="41">

<Paragraph number="471" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_မန္တာဏိပုတ္တော ပုဏ္ဏောတိ,_  
_ဟေဿတိ သတ္ထု သာဝကော._  

</Paragraph>

</Division>
<Division number="455" book="ap1" e="ch" v="20" p="41">

<Paragraph number="472" type="verses" book="ap1">
_ဧဝံ ကိတ္တယိ သမ္ဗုဒ္ဓေါ,_  
_သုနန္ဒံ တာပသံ တဒါ;_  
_ဟာသယန္တော ဇနံ သဗ္ဗံ,_  
_ဒဿယန္တော သကံ ဗလံ._  

</Paragraph>

</Division>
<Division number="456" book="ap1" e="ch" v="20" p="41">

<Paragraph number="473" type="verses" book="ap1">
_ကတဉ္ဇလီ နမဿန္တိ,_  
_သုနန္ဒံ တာပသံ ဇနာ;_  
_ဗုဒ္ဓေ ကာရံ ကရိတွာန,_  
_သောဓေသိ ဂတိမတ္တနော._  

</Paragraph>

</Division>
<Division number="457" book="ap1" e="ch" v="20" p="41">

<Paragraph number="474" type="verses" book="ap1">
_တတ္ထ မေ အဟု သင်္ကပ္ပေါ,_  
_သုတွာန မုနိနော ဝစံ;_  
_အဟမ္ပိ ကာရံ ကဿာမိ,_  
_ယထာ ပဿာမိ ဂေါတမံ._  

</Paragraph>

</Division>
<Division number="458" book="ap1" e="ch" v="20" p="42">

<Paragraph number="475" type="verses" book="ap1">
_ဧဝါဟံ စိန္တယိတွာန,_  
_ကိရိယံ စိန္တယိံ မမ;_  
_ကျာဟံ ကမ္မံ အာစရာမိ,_  
_ပုညက္ခေတ္တေ အနုတ္တရေ._  

</Paragraph>

</Division>
<Division number="459" book="ap1" e="ch" v="20" p="42">

<Paragraph number="476" type="verses" book="ap1">
_အယဉ္စ ပါဌိကော ဘိက္ခု,_  
_သဗ္ဗပါဌိဿ သာသနေ;_  
_ဝိနယေ အဂ္ဂနိက္ခိတ္တော,_  
_တံ ဌာနံ ပတ္ထယေ အဟံ._  

</Paragraph>

</Division>
<Division number="460" book="ap1" e="ch" v="20" p="42">

<Paragraph number="477" type="verses" book="ap1">
ဣဒံ မေ အမိတံ ဘောဂံ,_  
_အက္ခောဘံ သာဂရူပမံ;_  
_တေန ဘောဂေန ဗုဒ္ဓဿ,_  
_အာရာမံ မာပယေ အဟံ._  

</Paragraph>

</Division>
<Division number="461" book="ap1" e="ch" v="20" p="42">

<Paragraph number="478" type="verses" book="ap1">
_သောဘနံ နာမ အာရာမံ,_  
_နဂရဿ ပုရတ္ထတော;_  
_ကိဏိတွာ သတသဟဿေန,_  
_သံဃာရာမံ အမာပယိံ._  

</Paragraph>

</Division>
<Division number="462" book="ap1" e="ch" v="20" p="42">

<Paragraph number="479" type="verses" book="ap1">
_ကူဋာဂါရေ စ ပါသာဒေ,_  
_မဏ္ဍပေ ဟမ္မိယေ ဂုဟာ;_  
_စင်္ကမေ သုကတေ ကတွာ,_  
_သံဃာရာမံ အမာပယိံ._  

</Paragraph>

</Division>
<Division number="463" book="ap1" e="ch" v="20" p="42">

<Paragraph number="480" type="verses" book="ap1">
_ဇန္တာဃရံ အဂ္ဂိသာလံ,_  
_အထော ဥဒကမာဠကံ;_  
_နှာနဃရံ မာပယိတွာ,_  
_ဘိက္ခုသံဃဿဒါသဟံ._  

</Paragraph>

</Division>
<Division number="464" book="ap1" e="ch" v="20" p="42">

<Paragraph number="481" type="verses" book="ap1">
_အာသန္ဒိယော ပီဌကေ စ,_  
_ပရိဘောဂေ စ ဘာဇနေ;_  
_အာရာမိကဉ္စ ဘေသဇ္ဇံ,_  
_သဗ္ဗမေတံ အဒါသဟံ._  

</Paragraph>

</Division>
<Division number="465" book="ap1" e="ch" v="20" p="42">

<Paragraph number="482" type="verses" book="ap1">
_အာရက္ခံ ပဋ္ဌပေတွာန,_  
_ပါကာရံ ကာရယိံ ဒဠှံ;_  
_မာ နံ ကောစိ ဝိဟေဌေသိ,_  
_သန္တစိတ္တာန တာဒိနံ._  

</Paragraph>

</Division>
<Division number="466" book="ap1" e="ch" v="20" p="42">

<Paragraph number="483" type="verses" book="ap1">
_သတသဟဿေနာဝါသံ,_  
_သံဃာရာမေ အမာပယိံ;_  
_ဝေပုလ္လံ တံ မာပယိတွာ,_  
_သမ္ဗုဒ္ဓံ ဥပနာမယိံ._  

</Paragraph>

</Division>
<Division number="467" book="ap1" e="ch" v="20" p="42">

<Paragraph number="484" type="verses" book="ap1">
_နိဋ္ဌာပိတော မယာရာမော,_  
_သမ္ပဋိစ္ဆ တုဝံ မုနိ;_  
_နိယျာဒေဿာမိ တံ ဝီရ,_  
_အဓိဝါသေဟိ စက္ခုမ._  

</Paragraph>

</Division>
<Division number="468" book="ap1" e="ch" v="20" p="42">

<Paragraph number="485" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_မမ သင်္ကပ္ပမညာယ,_  
_အဓိဝါသေသိ နာယကော._  

</Paragraph>

</Division>
<Division number="469" book="ap1" e="ch" v="20" p="42">

<Paragraph number="486" type="verses" book="ap1">
_အဓိဝါသနမညာယ,_  
_သဗ္ဗညုဿ မဟေသိနော;_  
_ဘောဇနံ ပဋိယာဒေတွာ,_  
_ကာလမာရောစယိံ အဟံ._  

</Paragraph>

</Division>
<Division number="470" book="ap1" e="ch" v="20" p="42">

<Paragraph number="487" type="verses" book="ap1">
_အာရောစိတမှိ ကာလမှိ,_  
_ပဒုမုတ္တရနာယကော;_  
_ခီဏာသဝသဟဿေဟိ,_  
_အာရာမံ မေ ဥပါဂမိ._  

</Paragraph>

</Division>
<Division number="471" book="ap1" e="ch" v="20" p="43">

<Paragraph number="488" type="verses" book="ap1">
_နိသိန္နံ ကာလမညာယ,_  
_အန္နပါနေန တပ္ပယိံ;_  
_ဘုတ္တာဝိံ ကာလမညာယ,_  
ဣဒံ ဝစနမဗြဝိံ._  

</Paragraph>

</Division>
<Division number="472" book="ap1" e="ch" v="20" p="43">

<Paragraph number="489" type="verses" book="ap1">
_ကီတော သတသဟဿေန,_  
_တတ္တကေနေဝ ကာရိတော;_  
_သောဘနော နာမ အာရာမော,_  
_သမ္ပဋိစ္ဆ တုဝံ မုနိ._  

</Paragraph>

</Division>
<Division number="473" book="ap1" e="ch" v="20" p="43">

<Paragraph number="490" type="verses" book="ap1">
ဣမိနာရာမဒါနေန,_  
_စေတနာပဏိဓီဟိ စ;_  
_ဘဝေ နိဗ္ဗတ္တမာနောဟံ,_  
_လဘာမိ မမ ပတ္ထိတံ._  

</Paragraph>

</Division>
<Division number="474" book="ap1" e="ch" v="20" p="43">

<Paragraph number="491" type="verses" book="ap1">
_ပဋိဂ္ဂဟေတွာ သမ္ဗုဒ္ဓေါ,_  
_သံဃာရာမံ သုမာပိတံ;_  
_ဘိက္ခုသံဃေ နိသီဒိတွာ,_  
ဣဒံ ဝစနမဗြဝိ._  

</Paragraph>

</Division>
<Division number="475" book="ap1" e="ch" v="20" p="43">

<Paragraph number="492" type="verses" book="ap1">
_ယော သော ဗုဒ္ဓဿ ပါဒါသိ,_  
_သံဃာရာမံ သုမာပိတံ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="476" book="ap1" e="ch" v="20" p="43">

<Paragraph number="493" type="verses" book="ap1">
_ဟတ္ထီ အဿာ ရထာ ပတ္တီ,_  
_သေနာ စ စတုရင်္ဂိနီ;_  
_ပရိဝါရေဿန္တိမံ နိစ္စံ,_  
_သံဃာရာမဿိဒံ ဖလံ._  

</Paragraph>

</Division>
<Division number="477" book="ap1" e="ch" v="20" p="43">

<Paragraph number="494" type="verses" book="ap1">
_သဋ္ဌိ တူရသဟဿာနိ,_  
_ဘေရိယော သမလင်္ကတာ;_  
_ပရိဝါရေဿန္တိမံ နိစ္စံ,_  
_သံဃာရာမဿိဒံ ဖလံ._  

</Paragraph>

</Division>
<Division number="478" book="ap1" e="ch" v="20" p="43">

<Paragraph number="495" type="verses" book="ap1">
_ဆဠသီတိသဟဿာနိ,_  
_နာရိယော သမလင်္ကတာ;_  
_ဝိစိတ္တဝတ္ထာဘရဏာ,_  
_အာမုတ္တမဏိကုဏ္ဍလာ._  

</Paragraph>

</Division>
<Division number="479" book="ap1" e="ch" v="20" p="43">

<Paragraph number="496" type="verses" book="ap1">
_အဠာရပမှာ ဟသုလာ,_  
_သုသညာ တနုမဇ္ဈိမာ;_  
_ပရိဝါရေဿန္တိမံ နိစ္စံ,_  
_သံဃာရာမဿိဒံ ဖလံ._  

</Paragraph>

</Division>
<Division number="480" book="ap1" e="ch" v="20" p="43">

<Paragraph number="497" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿတိ;_  
_သဟဿက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ._  

</Paragraph>

</Division>
<Division number="481" book="ap1" e="ch" v="20" p="43">

<Paragraph number="498" type="verses" book="ap1">
_ဒေဝရာဇေန ပတ္တဗ္ဗံ,_  
_သဗ္ဗံ ပဋိလဘိဿတိ;_  
_အနူနဘောဂေါ ဟုတွာန,_  
_ဒေဝရဇ္ဇံ ကရိဿတိ._  

</Paragraph>

</Division>
<Division number="482" book="ap1" e="ch" v="20" p="43">

<Paragraph number="499" type="verses" book="ap1">
_သဟဿက္ခတ္တုံ စက္ကဝတ္တီ,_  
_ရာဇာ ရဋ္ဌေ ဘဝိဿတိ;_  
_ပထဗျာ ရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="483" book="ap1" e="ch" v="20" p="43">

<Paragraph number="500" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="484" book="ap1" e="ch" v="20" p="44">

<Paragraph number="501" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
ဥပါလိ နာမ နာမေန,_  
_ဟေဿတိ သတ္ထု သာဝကော._  

</Paragraph>

</Division>
<Division number="485" book="ap1" e="ch" v="20" p="44">

<Paragraph number="502" type="verses" book="ap1">
_ဝိနယေ ပါရမိံ ပတွာ,_  
_ဌာနာဌာနေ စ ကောဝိဒေါ;_  
_ဇိနသာသနံ ဓာရေန္တော,_  
_ဝိဟရိဿတိနာသဝေါ._  

</Paragraph>

</Division>
<Division number="486" book="ap1" e="ch" v="20" p="44">

<Paragraph number="503" type="verses" book="ap1">
_သဗ္ဗမေတံ အဘိညာယ,_  
_ဂေါတမော သကျပုင်္ဂဝေါ;_  
_ဘိက္ခုသံဃေ နိသီဒိတွာ,_  
_ဧတဒဂ္ဂေ ဌပေဿတိ._  

</Paragraph>

</Division>
<Division number="487" book="ap1" e="ch" v="20" p="44">

<Paragraph number="504" type="verses" book="ap1">
_အပရိမေယျုပါဒါယ,_  
_ပတ္ထေမိ တဝ သာသနံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော._  

</Paragraph>

</Division>
<Division number="488" book="ap1" e="ch" v="20" p="44">

<Paragraph number="505" type="verses" book="ap1">
_ယထာ သူလာဝုတော ပေါသော,_  
_ရာဇဒဏ္ဍေန တဇ္ဇိတော;_  
_သူလေ သာတံ အဝိန္ဒန္တော,_  
_ပရိမုတ္တိံဝ ဣစ္ဆတိ._  

</Paragraph>

</Division>
<Division number="489" book="ap1" e="ch" v="20" p="44">

<Paragraph number="506" type="verses" book="ap1">
_တထေဝါဟံ မဟာဝီရ,_  
_ဘဝဒဏ္ဍေန တဇ္ဇိတော;_  
_ကမ္မသူလာဝုတော သန္တော,_  
_ပိပါသာဝေဒနဋ္ဋိတော._  

</Paragraph>

</Division>
<Division number="490" book="ap1" e="ch" v="20" p="44">

<Paragraph number="507" type="verses" book="ap1">
_ဘဝေ သာတံ န ဝိန္ဒာမိ,_  
_ဍယှန္တော တီဟိ အဂ္ဂိဘိ;_  
_ပရိမုတ္တိံ ဂဝေသာမိ,_  
_ယထာပိ ရာဇဒဏ္ဍိတော._  

</Paragraph>

</Division>
<Division number="491" book="ap1" e="ch" v="20" p="44">

<Paragraph number="508" type="verses" book="ap1">
_ယထာ ဝိသာဒေါ ပုရိသော,_  
_ဝိသေန ပရိပီဠိတော;_  
_အဂဒံ သော ဂဝေသေယျ,_  
_ဝိသဃာတာယုပါယနံ._  

</Paragraph>

</Division>
<Division number="492" book="ap1" e="ch" v="20" p="44">

<Paragraph number="509" type="verses" book="ap1">
_ဂဝေသမာနော ပဿေယျ,_  
_အဂဒံ ဝိသဃာတကံ;_  
_တံ ပိဝိတွာ သုခီ အဿ,_  
_ဝိသမှာ ပရိမုတ္တိယာ._  

</Paragraph>

</Division>
<Division number="493" book="ap1" e="ch" v="20" p="44">

<Paragraph number="510" type="verses" book="ap1">
_တထေဝါဟံ မဟာဝီရ,_  
_ယထာ ဝိသဟတော နရော;_  
_သမ္ပီဠိတော အဝိဇ္ဇာယ,_  
_သဒ္ဓမ္မာဂဒမေသဟံ._  

</Paragraph>

</Division>
<Division number="494" book="ap1" e="ch" v="20" p="44">

<Paragraph number="511" type="verses" book="ap1">
_ဓမ္မာဂဒံ ဂဝေသန္တော,_  
_အဒ္ဒက္ခိံ သကျသာသနံ;_  
_အဂ္ဂံ သဗ္ဗောသဓာနံ တံ,_  
_သဗ္ဗသလ္လဝိနောဒနံ._  

</Paragraph>

</Division>
<Division number="495" book="ap1" e="ch" v="20" p="44">

<Paragraph number="512" type="verses" book="ap1">
_ဓမ္မောသဓံ ပိဝိတွာန,_  
_ဝိသံ သဗ္ဗံ သမူဟနိံ;_  
_အဇရာမရံ သီတိဘာဝံ,_  
_နိဗ္ဗာနံ ဖဿယိံ အဟံ._  

</Paragraph>

</Division>
<Division number="496" book="ap1" e="ch" v="20" p="44">

<Paragraph number="513" type="verses" book="ap1">
_ယထာ ဘူတဋ္ဋိတော ပေါသော,_  
_ဘူတဂ္ဂါဟေန ပီဠိတော;_  
_ဘူတဝေဇ္ဇံ ဂဝေသေယျ,_  
_ဘူတသ္မာ ပရိမုတ္တိယာ._  

</Paragraph>

</Division>
<Division number="497" book="ap1" e="ch" v="20" p="45">

<Paragraph number="514" type="verses" book="ap1">
_ဂဝေသမာနော ပဿေယျ,_  
_ဘူတဝိဇ္ဇာသု ကောဝိဒံ;_  
_တဿ သော ဝိဟနေ ဘူတံ,_  
_သမူလဉ္စ ဝိနာသယေ._  

</Paragraph>

</Division>
<Division number="498" book="ap1" e="ch" v="20" p="45">

<Paragraph number="515" type="verses" book="ap1">
_တထေဝါဟံ မဟာဝီရ,_  
_တမဂ္ဂါဟေန ပီဠိတော;_  
_ဉာဏာလောကံ ဂဝေသာမိ,_  
_တမတော ပရိမုတ္တိယာ._  

</Paragraph>

</Division>
<Division number="499" book="ap1" e="ch" v="20" p="45">

<Paragraph number="516" type="verses" book="ap1">
_အထဒ္ဒသံ သကျမုနိံ,_  
_ကိလေသတမသောဓနံ;_  
_သော မေ တမံ ဝိနောဒေသိ,_  
_ဘူတဝေဇ္ဇောဝ ဘူတကံ._  

</Paragraph>

</Division>
<Division number="500" book="ap1" e="ch" v="20" p="45">

<Paragraph number="517" type="verses" book="ap1">
_သံသာရသောတံ သဉ္ဆိန္ဒိံ,_  
_တဏှာသောတံ နိဝါရယိံ;_  
_ဘဝံ ဥဂ္ဃါဋယိံ သဗ္ဗံ,_  
_ဘူတဝေဇ္ဇောဝ မူလတော._  

</Paragraph>

</Division>
<Division number="501" book="ap1" e="ch" v="20" p="45">

<Paragraph number="518" type="verses" book="ap1">
_ဂရုဠော ယထာ ဩပတတိ,_  
_ပန္နဂံ ဘက္ခမတ္တနော;_  
_သမန္တာ ယောဇနသတံ,_  
_ဝိက္ခောဘေတိ မဟာသရံ._  

</Paragraph>

</Division>
<Division number="502" book="ap1" e="ch" v="20" p="45">

<Paragraph number="519" type="verses" book="ap1">
_ပန္နဂံ သော ဂဟေတွာန,_  
_အဓောသီသံ ဝိဟေဌယံ;_  
_အာဒါယ သော ပက္ကမတိ,_  
_ယေနကာမံ ဝိဟင်္ဂမော._  

</Paragraph>

</Division>
<Division number="503" book="ap1" e="ch" v="20" p="45">

<Paragraph number="520" type="verses" book="ap1">
_တထေဝါဟံ မဟာဝီရ,_  
_ယထာပိ ဂရုဠော ဗလီ;_  
_အသင်္ခတံ ဂဝေသန္တော,_  
_ဒေါသေ ဝိက္ခာလယိံ အဟံ._  

</Paragraph>

</Division>
<Division number="504" book="ap1" e="ch" v="20" p="45">

<Paragraph number="521" type="verses" book="ap1">
_ဒိဋ္ဌော အဟံ ဓမ္မဝရံ,_  
_သန္တိပဒမနုတ္တရံ;_  
_အာဒါယ ဝိဟရာမေတံ,_  
_ဂရုဠော ပန္နဂံ ယထာ._  

</Paragraph>

</Division>
<Division number="505" book="ap1" e="ch" v="20" p="45">

<Paragraph number="522" type="verses" book="ap1">
_အာသာဝတီ နာမ လတာ,_  
_ဇာတာ စိတ္တလတာဝနေ;_  
_တဿာ ဝဿသဟဿေန,_  
_ဧကံ နိဗ္ဗတ္တတေ ဖလံ._  

</Paragraph>

</Division>
<Division number="506" book="ap1" e="ch" v="20" p="45">

<Paragraph number="523" type="verses" book="ap1">
_တံ ဒေဝါ ပယိရုပါသန္တိ,_  
_တာဝဒူရဖလေ သတိ;_  
_ဒေဝါနံ သာ ပိယာ ဧဝံ,_  
_အာသာဝတီ လတုတ္တမာ._  

</Paragraph>

</Division>
<Division number="507" book="ap1" e="ch" v="20" p="45">

<Paragraph number="524" type="verses" book="ap1">
_သတသဟဿုပါဒါယ,_  
_တာဟံ ပရိစရေ မုနိ;_  
_သာယံ ပါတံ နမဿာမိ,_  
_ဒေဝါ အာသာဝတိံ ယထာ._  

</Paragraph>

</Division>
<Division number="508" book="ap1" e="ch" v="20" p="45">

<Paragraph number="525" type="verses" book="ap1">
_အဝဉ္ဈာ ပါရိစရိယာ,_  
_အမောဃာ စ နမဿနာ;_  
_ဒူရာဂတမ္ပိ မံ သန္တံ,_  
_ခဏောယံ န ဝိရာဓယိ._  

</Paragraph>

</Division>
<Division number="509" book="ap1" e="ch" v="20" p="45">

<Paragraph number="526" type="verses" book="ap1">
_ပဋိသန္ဓိံ န ပဿာမိ,_  
_ဝိစိနန္တော ဘဝေ အဟံ;_  
_နိရူပဓိ ဝိပ္ပမုတ္တော,_  
ဥပသန္တော စရာမဟံ._  

</Paragraph>

</Division>
<Division number="510" book="ap1" e="ch" v="20" p="46">

<Paragraph number="527" type="verses" book="ap1">
_ယထာပိ ပဒုမံ နာမ,_  
_သူရိယရံသေန ပုပ္ဖတိ;_  
_တထေဝါဟံ မဟာဝီရ,_  
_ဗုဒ္ဓရံသေန ပုပ္ဖိတော._  

</Paragraph>

</Division>
<Division number="511" book="ap1" e="ch" v="20" p="46">

<Paragraph number="528" type="verses" book="ap1">
_ယထာ ဗလာကယောနိမှိ,_  
_န ဝိဇ္ဇတိ ပုမော သဒါ;_  
_မေဃေသု ဂဇ္ဇမာနေသု,_  
_ဂဗ္ဘံ ဂဏှန္တိ တာ သဒါ._  

</Paragraph>

</Division>
<Division number="512" book="ap1" e="ch" v="20" p="46">

<Paragraph number="529" type="verses" book="ap1">
_စိရမ္ပိ ဂဗ္ဘံ ဓာရေန္တိ,_  
_ယာဝ မေဃော န ဂဇ္ဇတိ;_  
_ဘာရတော ပရိမုစ္စန္တိ,_  
_ယဒါ မေဃော ပဝဿတိ._  

</Paragraph>

</Division>
<Division number="513" book="ap1" e="ch" v="20" p="46">

<Paragraph number="530" type="verses" book="ap1">
_ပဒုမုတ္တရဗုဒ္ဓဿ,_  
_ဓမ္မမေဃေန ဂဇ္ဇတော;_  
_သဒ္ဒေန ဓမ္မမေဃဿ,_  
_ဓမ္မဂဗ္ဘံ အဂဏှဟံ._  

</Paragraph>

</Division>
<Division number="514" book="ap1" e="ch" v="20" p="46">

<Paragraph number="531" type="verses" book="ap1">
_သတသဟဿုပါဒါယ,_  
_ပုညဂဗ္ဘံ ဓရေမဟံ;_  
_နပ္ပမုစ္စာမိ ဘာရတော,_  
_ဓမ္မမေဃော န ဂဇ္ဇတိ._  

</Paragraph>

</Division>
<Division number="515" book="ap1" e="ch" v="20" p="46">

<Paragraph number="532" type="verses" book="ap1">
_ယဒါ တုဝံ သကျမုနိ,_  
_ရမ္မေ ကပိလဝတ္ထဝေ;_  
_ဂဇ္ဇသိ ဓမ္မမေဃေန,_  
_ဘာရတော ပရိမုစ္စဟံ._  

</Paragraph>

</Division>
<Division number="516" book="ap1" e="ch" v="20" p="46">

<Paragraph number="533" type="verses" book="ap1">
_သုညတံ အနိမိတ္တဉ္စ,_  
_တထာပ္ပဏိဟိတမ္ပိ စ;_  
_စတုရော စ ဖလေ သဗ္ဗေ,_  
_ဓမ္မေဝံ ဝိဇနယိံ အဟံ._  


</Paragraph>
</Division>

<Paragraph number="534" type="center" book="ap1">
ဒုတိယဘာဏဝါရံ.


</Paragraph>

<Division number="517" book="ap1" e="ch" v="20" p="46">

<Paragraph number="535" type="verses" book="ap1">
_အပရိမေယျုပါဒါယ,_  
_ပတ္ထေမိ တဝ သာသနံ;_  
_သော မေ အတ္ထော အနုပ္ပတ္တော,_  
_သန္တိပဒမနုတ္တရံ._  

</Paragraph>

</Division>
<Division number="518" book="ap1" e="ch" v="20" p="46">

<Paragraph number="536" type="verses" book="ap1">
_ဝိနယေ ပါရမိံ ပတ္တော,_  
_ယထာပိ ပါဌိကော ဣသိ;_  
_န မေ သမသမော အတ္ထိ,_  
_ဓာရေမိ သာသနံ အဟံ._  

</Paragraph>

</Division>
<Division number="519" book="ap1" e="ch" v="20" p="46">

<Paragraph number="537" type="verses" book="ap1">
_ဝိနယေ ခန္ဓကေ စာပိ,_  
_တိကစ္ဆေဒေ စ ပဉ္စမေ;_  
_ဧတ္ထ မေ ဝိမတိ နတ္ထိ,_  
_အက္ခရေ ဗျဉ္ဇနေပိ ဝါ._  

</Paragraph>

</Division>
<Division number="520" book="ap1" e="ch" v="20" p="46">

<Paragraph number="538" type="verses" book="ap1">
_နိဂ္ဂဟေ ပဋိကမ္မေ စ,_  
_ဌာနာဌာနေ စ ကောဝိဒေါ;_  
_ဩသာရဏေ ဝုဋ္ဌာပနေ,_  
_သဗ္ဗတ္ထ ပါရမိံ ဂတော._  

</Paragraph>

</Division>
<Division number="521" book="ap1" e="ch" v="20" p="46">

<Paragraph number="539" type="verses" book="ap1">
_ဝိနယေ ခန္ဓကေ ဝါပိ,_  
_နိက္ခိပိတွာ ပဒံ အဟံ;_  
ဥဘတော ဝိနိဝေဌေတွာ,_  
_ရသတော ဩသရေယျဟံ._  

</Paragraph>

</Division>
<Division number="522" book="ap1" e="ch" v="20" p="47">

<Paragraph number="540" type="verses" book="ap1">
_နိရုတ္တိယာ သုကုသလော,_  
_အတ္ထာနတ္ထေ စ ကောဝိဒေါ;_  
_အနညာတံ မယာ နတ္ထိ,_  
_ဧကဂ္ဂေါ သတ္ထု သာသနေ._  

</Paragraph>

</Division>
<Division number="523" book="ap1" e="ch" v="20" p="47">

<Paragraph number="541" type="verses" book="ap1">
_ရူပဒက္ခော အဟံ အဇ္ဇ,_  
_သကျပုတ္တဿ သာသနေ;_  
_ကင်္ခံ သဗ္ဗံ ဝိနောဒေမိ,_  
_ဆိန္ဒာမိ သဗ္ဗသံသယံ._  

</Paragraph>

</Division>
<Division number="524" book="ap1" e="ch" v="20" p="47">

<Paragraph number="542" type="verses" book="ap1">
_ပဒံ အနုပဒဉ္စာပိ,_  
_အက္ခရဉ္စာပိ ဗျဉ္ဇနံ;_  
_နိဒါနေ ပရိယောသာနေ,_  
_သဗ္ဗတ္ထ ကောဝိဒေါ အဟံ._  

</Paragraph>

</Division>
<Division number="525" book="ap1" e="ch" v="20" p="47">

<Paragraph number="543" type="verses" book="ap1">
_ယထာပိ ရာဇာ ဗလဝါ,_  
_နိဂ္ဂဏှိတွာ ပရန္တပေ;_  
_ဝိဇိနိတွာန သင်္ဂါမံ,_  
_နဂရံ တတ္ထ မာပယေ._  

</Paragraph>

</Division>
<Division number="526" book="ap1" e="ch" v="20" p="47">

<Paragraph number="544" type="verses" book="ap1">
_ပါကာရံ ပရိခဉ္စာပိ,_  
_ဧသိကံ ဒွါရကောဋ္ဌကံ;_  
_အဋ္ဋာလကေ စ ဝိဝိဓေ,_  
_ကာရယေ နဂရေ ဗဟူ._  

</Paragraph>

</Division>
<Division number="527" book="ap1" e="ch" v="20" p="47">

<Paragraph number="545" type="verses" book="ap1">
_သိင်္ဃာဋကံ စစ္စရဉ္စ,_  
_သုဝိဘတ္တန္တရာပဏံ;_  
_ကာရယေယျ သဘံ တတ္ထ,_  
_အတ္ထာနတ္ထဝိနိစ္ဆယံ._  

</Paragraph>

</Division>
<Division number="528" book="ap1" e="ch" v="20" p="47">

<Paragraph number="546" type="verses" book="ap1">
_နိဂ္ဃါတတ္ထံ အမိတ္တာနံ,_  
_ဆိဒ္ဒါဆိဒ္ဒဉ္စ ဇာနိတုံ;_  
_ဗလကာယဿ ရက္ခာယ,_  
_သေနာပစ္စံ ဌပေတိ သော._  

</Paragraph>

</Division>
<Division number="529" book="ap1" e="ch" v="20" p="47">

<Paragraph number="547" type="verses" book="ap1">
_အာရက္ခတ္ထာယ ဘဏ္ဍဿ,_  
_နိဓာနကုသလံ နရံ;_  
_မာ မေ ဘဏ္ဍံ ဝိနဿီတိ,_  
_ဘဏ္ဍရက္ခံ ဌပေတိ သော._  

</Paragraph>

</Division>
<Division number="530" book="ap1" e="ch" v="20" p="47">

<Paragraph number="548" type="verses" book="ap1">
_မမတ္တော ဟောတိ ယော ရညော,_  
_ဝုဒ္ဓိံ ယဿ စ ဣစ္ဆတိ;_  
_တဿာဓိကရဏံ ဒေတိ,_  
_မိတ္တဿ ပဋိပဇ္ဇိတုံ._  

</Paragraph>

</Division>
<Division number="531" book="ap1" e="ch" v="20" p="47">

<Paragraph number="549" type="verses" book="ap1">
ဥပ္ပါတေသု နိမိတ္တေသု,_  
_လက္ခဏေသု စ ကောဝိဒံ;_  
_အဇ္ဈာယကံ မန္တဓရံ,_  
_ပေါရောဟိစ္စေ ဌပေတိ သော._  

</Paragraph>

</Division>
<Division number="532" book="ap1" e="ch" v="20" p="47">

<Paragraph number="550" type="verses" book="ap1">
_ဧတေဟင်္ဂေဟိ သမ္ပန္နော,_  
_ခတ္တိယောတိ ပဝုစ္စတိ;_  
_သဒါ ရက္ခန္တိ ရာဇာနံ,_  
_စက္ကဝါကောဝ ဒုက္ခိတံ._  

</Paragraph>

</Division>
<Division number="533" book="ap1" e="ch" v="20" p="47">

<Paragraph number="551" type="verses" book="ap1">
_တထေဝ တွံ မဟာဝီရ,_  
_ဟတာမိတ္တောဝ ခတ္တိယော;_  
_သဒေဝကဿ လောကဿ,_  
_ဓမ္မရာဇာတိ ဝုစ္စတိ._  

</Paragraph>

</Division>
<Division number="534" book="ap1" e="ch" v="20" p="47">

<Paragraph number="552" type="verses" book="ap1">
_တိတ္ထိယေ နိဟနိတွာန,_  
_မာရဉ္စာပိ သသေနကံ;_  
_တမန္ဓကာရံ ဝိဓမိတွာ,_  
_ဓမ္မနဂရံ အမာပယိ._  

</Paragraph>

</Division>
<Division number="535" book="ap1" e="ch" v="20" p="48">

<Paragraph number="553" type="verses" book="ap1">
_သီလံ ပါကာရကံ တတ္ထ,_  
_ဉာဏံ တေ ဒွါရကောဋ္ဌကံ;_  
_သဒ္ဓါ တေ ဧသိကာ ဝီရ,_  
_ဒွါရပါလော စ သံဝရော._  

</Paragraph>

</Division>
<Division number="536" book="ap1" e="ch" v="20" p="48">

<Paragraph number="554" type="verses" book="ap1">
_သတိပဋ္ဌာနမဋ္ဋာလံ,_  
_ပညာ တေ စစ္စရံ မုနေ;_  
ဣဒ္ဓိပါဒဉ္စ သိင်္ဃာဋံ,_  
_ဓမ္မဝီထိ သုမာပိတာ._  

</Paragraph>

</Division>
<Division number="537" book="ap1" e="ch" v="20" p="48">

<Paragraph number="555" type="verses" book="ap1">
_သုတ္တန္တံ အဘိဓမ္မဉ္စ,_  
_ဝိနယဉ္စာပိ ကေဝလံ;_  
_နဝင်္ဂံ ဗုဒ္ဓဝစနံ,_  
_ဧသာ ဓမ္မသဘာ တဝ._  

</Paragraph>

</Division>
<Division number="538" book="ap1" e="ch" v="20" p="48">

<Paragraph number="556" type="verses" book="ap1">
_သုညတံ အနိမိတ္တဉ္စ,_  
_ဝိဟာရဉ္စပ္ပဏီဟိတံ;_  
_အာနေဉ္ဇဉ္စ နိရောဓော စ,_  
_ဧသာ ဓမ္မကုဋီ တဝ._  

</Paragraph>

</Division>
<Division number="539" book="ap1" e="ch" v="20" p="48">

<Paragraph number="557" type="verses" book="ap1">
_ပညာယ အဂ္ဂေါ နိက္ခိတ္တော,_  
_ပဋိဘာနေ စ ကောဝိဒေါ;_  
_သာရိပုတ္တောတိ နာမေန,_  
_ဓမ္မသေနာပတီ တဝ._  

</Paragraph>

</Division>
<Division number="540" book="ap1" e="ch" v="20" p="48">

<Paragraph number="558" type="verses" book="ap1">
_စုတူပပါတကုသလော,_  
ဣဒ္ဓိယာ ပါရမိံ ဂတော;_  
_ကောလိတော နာမ နာမေန,_  
_ပေါရောဟိစ္စော တဝံ မုနေ._  

</Paragraph>

</Division>
<Division number="541" book="ap1" e="ch" v="20" p="48">

<Paragraph number="559" type="verses" book="ap1">
_ပေါရာဏကဝံသဓရော,_  
ဥဂ္ဂတေဇော ဒုရာသဒေါ;_  
_ဓုတဝါဒီဂုဏေနဂ္ဂေါ,_  
_အက္ခဒဿော တဝံ မုနေ._  

</Paragraph>

</Division>
<Division number="542" book="ap1" e="ch" v="20" p="48">

<Paragraph number="560" type="verses" book="ap1">
_ဗဟုဿုတော ဓမ္မဓရော,_  
_သဗ္ဗပါဌီ စ သာသနေ;_  
_အာနန္ဒော နာမ နာမေန,_  
_ဓမ္မာရက္ခော တဝံ မုနေ._  

</Paragraph>

</Division>
<Division number="543" book="ap1" e="ch" v="20" p="48">

<Paragraph number="561" type="verses" book="ap1">
_ဧတေ သဗ္ဗေ အတိက္ကမ္မ,_  
_ပမေသိ ဘဂဝါ မမံ;_  
_ဝိနိစ္ဆယံ မေ ပါဒါသိ,_  
_ဝိနယေ ဝိညုဒေသိတံ._  

</Paragraph>

</Division>
<Division number="544" book="ap1" e="ch" v="20" p="48">

<Paragraph number="562" type="verses" book="ap1">
_ယော ကောစိ ဝိနယေ ပဉှံ,_  
_ပုစ္ဆတိ ဗုဒ္ဓသာဝကော;_  
_တတ္ထ မေ စိန္တနာ နတ္ထိ,_  
_တညေဝတ္ထံ ကထေမဟံ._  

</Paragraph>

</Division>
<Division number="545" book="ap1" e="ch" v="20" p="48">

<Paragraph number="563" type="verses" book="ap1">
_ယာဝတာ ဗုဒ္ဓခေတ္တမှိ,_  
_ဌပေတွာ တံ မဟာမုနိ;_  
_ဝိနယေ မာဒိသော နတ္ထိ,_  
_ကုတော ဘိယျော ဘဝိဿတိ._  

</Paragraph>

</Division>
<Division number="546" book="ap1" e="ch" v="20" p="48">

<Paragraph number="564" type="verses" book="ap1">
_ဘိက္ခုသံဃေ နိသီဒိတွာ,_  
_ဧဝံ ဂဇ္ဇတိ ဂေါတမော;_  
ဥပါလိဿ သမော နတ္ထိ,_  
_ဝိနယေ ခန္ဓကေသု စ._  

</Paragraph>

</Division>
<Division number="547" book="ap1" e="ch" v="20" p="48">

<Paragraph number="565" type="verses" book="ap1">
_ယာဝတာ ဗုဒ္ဓဘဏိတံ,_  
_နဝင်္ဂံ သတ္ထုသာသနံ;_  
_ဝိနယောဂဓံ တံ သဗ္ဗံ,_  
_ဝိနယမူလပဿိနော._  

</Paragraph>

</Division>
<Division number="548" book="ap1" e="ch" v="20" p="49">

<Paragraph number="566" type="verses" book="ap1">
_မမ ကမ္မံ သရိတွာန,_  
_ဂေါတမော သကျပုင်္ဂဝေါ;_  
_ဘိက္ခုသံဃေ နိသီဒိတွာ,_  
_ဧတဒဂ္ဂေ ဌပေသိ မံ._  

</Paragraph>

</Division>
<Division number="549" book="ap1" e="ch" v="20" p="49">

<Paragraph number="567" type="verses" book="ap1">
_သတသဟဿုပါဒါယ,_  
ဣမံ ဌာနံ အပတ္ထယိံ;_  
_သော မေ အတ္ထော အနုပ္ပတ္တော,_  
_ဝိနယေ ပါရမိံ ဂတော._  

</Paragraph>

</Division>
<Division number="550" book="ap1" e="ch" v="20" p="49">

<Paragraph number="568" type="verses" book="ap1">
_သကျာနံ နန္ဒိဇနနော,_  
_ကပ္ပကော အာသဟံ ပုရေ;_  
_ဝိဇဟိတွာန တံ ဇာတိံ,_  
_ပုတ္တော ဇာတော မဟေသိနော._  

</Paragraph>

</Division>
<Division number="551" book="ap1" e="ch" v="20" p="49">

<Paragraph number="569" type="verses" book="ap1">
ဣတော ဒုတိယကေ ကပ္ပေ,_  
_အဉ္ဇသော နာမ ခတ္တိယော;_  
_အနန္တတေဇော အမိတယသော,_  
_ဘူမိပါလော မဟဒ္ဓနော._  

</Paragraph>

</Division>
<Division number="552" book="ap1" e="ch" v="20" p="49">

<Paragraph number="570" type="verses" book="ap1">
_တဿ ရညော အဟံ ပုတ္တော,_  
_စန္ဒနော နာမ ခတ္တိယော;_  
_ဇာတိမဒေနုပတ္ထဒ္ဓေါ,_  
_ယသဘောဂမဒေန စ._  

</Paragraph>

</Division>
<Division number="553" book="ap1" e="ch" v="20" p="49">

<Paragraph number="571" type="verses" book="ap1">
_နာဂသတသဟဿာနိ,_  
_သဗ္ဗာလင်္ကာရဘူသိတာ;_  
_တိဓာပဘိန္နာ မာတင်္ဂါ,_  
_ပရိဝါရေန္တိ မံ သဒါ._  

</Paragraph>

</Division>
<Division number="554" book="ap1" e="ch" v="20" p="49">

<Paragraph number="572" type="verses" book="ap1">
_သဗလေဟိ ပရေတောဟံ,_  
ဥယျာနံ ဂန္တုကာမကော;_  
_အာရုယှ သိရိကံ နာဂံ,_  
_နဂရာ နိက္ခမိံ တဒါ._  

</Paragraph>

</Division>
<Division number="555" book="ap1" e="ch" v="20" p="49">

<Paragraph number="573" type="verses" book="ap1">
_စရဏေန စ သမ္ပန္နော,_  
_ဂုတ္တဒွါရော သုသံဝုတော;_  
_ဒေဝလော နာမ သမ္ဗုဒ္ဓေါ,_  
_အာဂစ္ဆိ ပုရတော မမ._  

</Paragraph>

</Division>
<Division number="556" book="ap1" e="ch" v="20" p="49">

<Paragraph number="574" type="verses" book="ap1">
_ပေသေတွာ သိရိကံ နာဂံ,_  
_ဗုဒ္ဓံ အာသာဒယိံ တဒါ;_  
_တတော သဉ္ဇာတကောပေါ သော,_  
_နာဂေါ နုဒ္ဓရတေ ပဒံ._  

</Paragraph>

</Division>
<Division number="557" book="ap1" e="ch" v="20" p="49">

<Paragraph number="575" type="verses" book="ap1">
_နာဂံ ဒုဋ္ဌမနံ ဒိသွာ,_  
_ဗုဒ္ဓေ ကောဓံ အကာသဟံ;_  
_ဝိဟေသယိတွာ သမ္ဗုဒ္ဓံ,_  
ဥယျာနံ အဂမာသဟံ._  

</Paragraph>

</Division>
<Division number="558" book="ap1" e="ch" v="20" p="49">

<Paragraph number="576" type="verses" book="ap1">
_သာတံ တတ္ထ န ဝိန္ဒာမိ,_  
_သိရော ပဇ္ဇလိတော ယထာ;_  
_ပရိဠာဟေန ဍယှာမိ,_  
_မစ္ဆောဝ ဗဠိသာဒကော._  

</Paragraph>

</Division>
<Division number="559" book="ap1" e="ch" v="20" p="49">

<Paragraph number="577" type="verses" book="ap1">
_သသာဂရန္တာ ပထဝီ,_  
_အာဒိတ္တာ ဝိယ ဟောတိ မေ;_  
_ပိတု သန္တိကုပါဂမ္မ,_  
ဣဒံ ဝစနမဗြဝိံ._  

</Paragraph>

</Division>
<Division number="560" book="ap1" e="ch" v="20" p="49">

<Paragraph number="578" type="verses" book="ap1">
_အာသီဝိသံဝ ကုပိတံ,_  
_အဂ္ဂိက္ခန္ဓံဝ အာဂတံ;_  
_မတ္တံဝ ကုဉ္ဇရံ ဒန္တိံ,_  
_ယံ သယမ္ဘုမသာဒယိံ._  

</Paragraph>

</Division>
<Division number="561" book="ap1" e="ch" v="20" p="50">

<Paragraph number="579" type="verses" book="ap1">
_အာသာဒိတော မယာ ဗုဒ္ဓေါ,_  
_ဃောရော ဥဂ္ဂတပေါ ဇိနော;_  
_ပုရာ သဗ္ဗေ ဝိနဿာမ,_  
_ခမာပေဿာမ တံ မုနိံ._  

</Paragraph>

</Division>
<Division number="562" book="ap1" e="ch" v="20" p="50">

<Paragraph number="580" type="verses" book="ap1">
_နော စေ တံ နိဇ္ဈာပေဿာမ,_  
_အတ္တဒန္တံ သမာဟိတံ;_  
_ဩရေန သတ္တဒိဝသာ,_  
_ရဋ္ဌံ မေ ဝိဓမိဿတိ._  

</Paragraph>

</Division>
<Division number="563" book="ap1" e="ch" v="20" p="50">

<Paragraph number="581" type="verses" book="ap1">
_သုမေခလော ကောသိယော စ,_  
_သိဂ္ဂဝေါ စာပိ သတ္တကော;_  
_အာသာဒယိတွာ ဣသယော,_  
_ဒုဂ္ဂတာ တေ သရဋ္ဌကာ._  

</Paragraph>

</Division>
<Division number="564" book="ap1" e="ch" v="20" p="50">

<Paragraph number="582" type="verses" book="ap1">
_ယဒါ ကုပ္ပန္တိ ဣသယော,_  
_သညတာ ဗြဟ္မစာရိနော;_  
_သဒေဝကံ ဝိနာသေန္တိ,_  
_သသာဂရံ သပဗ္ဗတံ._  

</Paragraph>

</Division>
<Division number="565" book="ap1" e="ch" v="20" p="50">

<Paragraph number="583" type="verses" book="ap1">
_တိယောဇနသဟဿမှိ,_  
_ပုရိသေ သန္နိပါတယိံ;_  
_အစ္စယံ ဒေသနတ္ထာယ,_  
_သယမ္ဘုံ ဥပသင်္ကမိံ._  

</Paragraph>

</Division>
<Division number="566" book="ap1" e="ch" v="20" p="50">

<Paragraph number="584" type="verses" book="ap1">
_အလ္လဝတ္ထာ အလ္လသိရာ,_  
_သဗ္ဗေဝ ပဉ္ဇလီကတာ;_  
_ဗုဒ္ဓဿ ပါဒေ နိပတိတွာ,_  
ဣဒံ ဝစနမဗြဝုံ._  

</Paragraph>

</Division>
<Division number="567" book="ap1" e="ch" v="20" p="50">

<Paragraph number="585" type="verses" book="ap1">
_ခမဿု တွံ မဟာဝီရ,_  
_အဘိယာစတိ တံ ဇနော;_  
_ပရိဠာဟံ ဝိနောဒေဟိ,_  
_မာ နော ရဋ္ဌံ ဝိနာသယ._  

</Paragraph>

</Division>
<Division number="568" book="ap1" e="ch" v="20" p="50">

<Paragraph number="586" type="verses" book="ap1">
_သဒေဝမာနုသာ သဗ္ဗေ,_  
_သဒါနဝါ သရက္ခသာ;_  
_အယောမယေန ကူဋေန,_  
_သိရံ ဘိန္ဒေယျု မေ သဒါ._  

</Paragraph>

</Division>
<Division number="569" book="ap1" e="ch" v="20" p="50">

<Paragraph number="587" type="verses" book="ap1">
_ဒကေ အဂ္ဂိ န သဏ္ဌာတိ,_  
_ဗီဇံ သေလေ န ရူဟတိ;_  
_အဂဒေ ကိမိ န သဏ္ဌာတိ,_  
_ကောပေါ ဗုဒ္ဓေ န ဇာယတိ._  

</Paragraph>

</Division>
<Division number="570" book="ap1" e="ch" v="20" p="50">

<Paragraph number="588" type="verses" book="ap1">
_ယထာ စ ဘူမိ အစလာ,_  
_အပ္ပမေယျော စ သာဂရော;_  
_အနန္တကော စ အာကာသော,_  
_ဧဝံ ဗုဒ္ဓါ အခေါဘိယာ._  

</Paragraph>

</Division>
<Division number="571" book="ap1" e="ch" v="20" p="50">

<Paragraph number="589" type="verses" book="ap1">
_သဒါ ခန္တာ မဟာဝီရာ,_  
_ခမိတာ စ တပဿိနော;_  
_ခန္တာနံ ခမိတာနဉ္စ,_  
_ဂမနံ တံ န ဝိဇ္ဇတိ._  

</Paragraph>

</Division>
<Division number="572" book="ap1" e="ch" v="20" p="50">

<Paragraph number="590" type="verses" book="ap1">
ဣဒံ ဝတွာန သမ္ဗုဒ္ဓေါ,_  
_ပရိဠာဟံ ဝိနောဒယံ;_  
_မဟာဇနဿ ပုရတော,_  
_နဘံ အဗ္ဘုဂ္ဂမိ တဒါ._  

</Paragraph>

</Division>
<Division number="573" book="ap1" e="ch" v="20" p="50">

<Paragraph number="591" type="verses" book="ap1">
_တေန ကမ္မေနဟံ ဝီရ,_  
_ဟီနတ္တံ အဇ္ဈုပါဂတော;_  
_သမတိက္ကမ္မ တံ ဇာတိံ,_  
_ပါဝိသိံ အဘယံ ပုရံ._  

</Paragraph>

</Division>
<Division number="574" book="ap1" e="ch" v="20" p="51">

<Paragraph number="592" type="verses" book="ap1">
_တဒါပိ မံ မဟာဝီရ,_  
_ဍယှမာနံ သုသဏ္ဌိတံ;_  
_ပရိဠာဟံ ဝိနောဒေသိ,_  
_သယမ္ဘုဉ္စ ခမာပယိံ._  

</Paragraph>

</Division>
<Division number="575" book="ap1" e="ch" v="20" p="51">

<Paragraph number="593" type="verses" book="ap1">
_အဇ္ဇာပိ မံ မဟာဝီရ,_  
_ဍယှမာနံ တိဟဂ္ဂိဘိ;_  
_နိဗ္ဗာပေသိ တယော အဂ္ဂီ,_  
_သီတိဘာဝဉ္စ ပါပယီ._  

</Paragraph>

</Division>
<Division number="576" book="ap1" e="ch" v="20" p="51">

<Paragraph number="594" type="verses" book="ap1">
_ယေသံ သောတာဝဓာနတ္ထိ,_  
_သုဏာထ မမ ဘာသတော;_  
_အတ္ထံ တုမှံ ပဝက္ခာမိ,_  
_ယထာ ဒိဋ္ဌံ ပဒံ မမ._  

</Paragraph>

</Division>
<Division number="577" book="ap1" e="ch" v="20" p="51">

<Paragraph number="595" type="verses" book="ap1">
_သယမ္ဘုံ တံ ဝိမာနေတွာ,_  
_သန္တစိတ္တံ သမာဟိတံ;_  
_တေန ကမ္မေနဟံ အဇ္ဇ,_  
_ဇာတောမှိ နီစယောနိယံ._  

</Paragraph>

</Division>
<Division number="578" book="ap1" e="ch" v="20" p="51">

<Paragraph number="596" type="verses" book="ap1">
_မာ ဝေါ ခဏံ ဝိရာဓေထ,_  
_ခဏာတီတာ ဟိ သောစရေ;_  
_သဒတ္ထေ ဝါယမေယျာထ,_  
_ခဏော ဝေါ ပဋိပါဒိတော._  

</Paragraph>

</Division>
<Division number="579" book="ap1" e="ch" v="20" p="51">

<Paragraph number="597" type="verses" book="ap1">
_ဧကစ္စာနဉ္စ ဝမနံ,_  
_ဧကစ္စာနံ ဝိရေစနံ;_  
_ဝိသံ ဟလာဟလံ ဧကေ,_  
_ဧကစ္စာနဉ္စ ဩသဓံ._  

</Paragraph>

</Division>
<Division number="580" book="ap1" e="ch" v="20" p="51">

<Paragraph number="598" type="verses" book="ap1">
_ဝမနံ ပဋိပန္နာနံ,_  
_ဖလဋ္ဌာနံ ဝိရေစနံ;_  
_ဩသဓံ ဖလလာဘီနံ,_  
_ပုညက္ခေတ္တံ ဂဝေသိနံ._  

</Paragraph>

</Division>
<Division number="581" book="ap1" e="ch" v="20" p="51">

<Paragraph number="599" type="verses" book="ap1">
_သာသနေန ဝိရုဒ္ဓါနံ,_  
_ဝိသံ ဟလာဟလံ ယထာ;_  
_အာသီဝိသော ဒိဋ္ဌဝိသော,_  
_ဧဝံ ဈာပေတိ တံ နရံ._  

</Paragraph>

</Division>
<Division number="582" book="ap1" e="ch" v="20" p="51">

<Paragraph number="600" type="verses" book="ap1">
_သကိံ ပီတံ ဟလာဟလံ,_  
ဥပရုန္ဓတိ ဇီဝိတံ;_  
_သာသနေန ဝိရုဇ္ဈိတွာ,_  
_ကပ္ပကောဋိမှိ ဍယှတိ._  

</Paragraph>

</Division>
<Division number="583" book="ap1" e="ch" v="20" p="51">

<Paragraph number="601" type="verses" book="ap1">
_ခန္တိယာ အဝိဟိံသာယ,_  
_မေတ္တစိတ္တဝတာယ စ;_  
_သဒေဝကံ သော တာရေတိ,_  
_တသ္မာ ဝေါ အဝိရောဓိယာ._  

</Paragraph>

</Division>
<Division number="584" book="ap1" e="ch" v="20" p="51">

<Paragraph number="602" type="verses" book="ap1">
_လာဘာလာဘေ န သဇ္ဇန္တိ,_  
_သမ္မာနနဝိမာနနေ;_  
_ပထဝီသဒိသာ ဗုဒ္ဓါ,_  
_တသ္မာ တေ န ဝိရောဓိယာ._  

</Paragraph>

</Division>
<Division number="585" book="ap1" e="ch" v="20" p="51">

<Paragraph number="603" type="verses" book="ap1">
_ဒေဝဒတ္တေ စ ဝဓကေ,_  
_စောရေ အင်္ဂုလိမာလကေ;_  
_ရာဟုလေ ဓနပါလေ စ,_  
_သဗ္ဗေသံ သမကော မုနိ._  

</Paragraph>

</Division>
<Division number="586" book="ap1" e="ch" v="20" p="51">

<Paragraph number="604" type="verses" book="ap1">
_ဧတေသံ ပဋိဃော နတ္ထိ,_  
_ရာဂေါမေသံ န ဝိဇ္ဇတိ;_  
_သဗ္ဗေသံ သမကော ဗုဒ္ဓေါ,_  
_ဝဓကဿောရသဿ စ._  

</Paragraph>

</Division>
<Division number="587" book="ap1" e="ch" v="20" p="52">

<Paragraph number="605" type="verses" book="ap1">
_ပန္ထေ ဒိသွာန ကာသာဝံ,_  
_ဆဍ္ဍိတံ မီဠှမက္ခိတံ;_  
_သိရသ္မိံ အဉ္ဇလိံ ကတွာ,_  
_ဝန္ဒိတဗ္ဗံ ဣသိဒ္ဓဇံ._  

</Paragraph>

</Division>
<Division number="588" book="ap1" e="ch" v="20" p="52">

<Paragraph number="606" type="verses" book="ap1">
_အဗ္ဘတီတာ စ ယေ ဗုဒ္ဓါ,_  
_ဝတ္တမာနာ အနာဂတာ;_  
_ဓဇေနာနေန သုဇ္ဈန္တိ,_  
_တသ္မာ ဧတေ နမဿိယာ._  

</Paragraph>

</Division>
<Division number="589" book="ap1" e="ch" v="20" p="52">

<Paragraph number="607" type="verses" book="ap1">
_သတ္ထုကပ္ပံ သုဝိနယံ,_  
_ဓာရေမိ ဟဒယေနဟံ;_  
_နမဿမာနော ဝိနယံ,_  
_ဝိဟရိဿာမိ သဗ္ဗဒါ._  

</Paragraph>

</Division>
<Division number="590" book="ap1" e="ch" v="20" p="52">

<Paragraph number="608" type="verses" book="ap1">
_ဝိနယော အာသယော မယှံ,_  
_ဝိနယော ဌာနစင်္ကမံ;_  
_ကပ္ပေမိ ဝိနယေ ဝါသံ,_  
_ဝိနယော မမ ဂေါစရော._  

</Paragraph>

</Division>
<Division number="591" book="ap1" e="ch" v="20" p="52">

<Paragraph number="609" type="verses" book="ap1">
_ဝိနယေ ပါရမိပ္ပတ္တော,_  
_သမထေ စာပိ ကောဝိဒေါ;_  
ဥပါလိ တံ မဟာဝီရ,_  
_ပါဒေ ဝန္ဒတိ သတ္ထုနော._  

</Paragraph>

</Division>
<Division number="592" book="ap1" e="ch" v="20" p="52">

<Paragraph number="610" type="verses" book="ap1">
_သော အဟံ ဝိစရိဿာမိ,_  
_ဂါမာ ဂါမံ ပုရာ ပုရံ;_  
_နမဿမာနော သမ္ဗုဒ္ဓံ,_  
_ဓမ္မဿ စ သုဓမ္မတံ._  

</Paragraph>

</Division>
<Division number="593" book="ap1" e="ch" v="20" p="52">

<Paragraph number="611" type="verses" book="ap1">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="594" book="ap1" e="ch" v="20" p="52">

<Paragraph number="612" type="verses" book="ap1">
_သွာဂတံ ဝတ မေ အာသိ,_  
_ဗုဒ္ဓသေဋ္ဌဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="595" book="ap1" e="ch" v="20" p="52">

<Paragraph number="613" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="614" book="ap1">
ဣတ္ထံ သုဒံ အာယသ္မာ ဥပါလိ ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="615" type="center" book="ap1">
ဥပါလိတ္ထေရဿာပဒါနံ ဆဋ္ဌံ.
</Paragraph>