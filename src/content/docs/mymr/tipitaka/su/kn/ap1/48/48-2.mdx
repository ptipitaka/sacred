---
title: 48.2 မဏိပူဇကတ္ထေရအပဒါန
tableOfContents: false
sidebar:
  order: 2
type: tipitaka
basket: su
book: ap1
review:
  current: review
  updated: '2025-10-23T09:13:32.959863'
  updated_by: ''
  notes: ''
  history:
  - state: review
    date: '2025-10-23T09:13:32.959863'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="8" book="ap1" e="ch" v="20" p="429">

<Paragraph number="6075" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_ဝိဝေကကာမော သမ္ဗုဒ္ဓေါ,_  
_ဂစ္ဆတေ အနိလဉ္ဇသေ._  

</Paragraph>

</Division>
<Division number="9" book="ap1" e="ch" v="20" p="429">

<Paragraph number="6076" type="verses" book="ap1">
_အဝိဒူရေ ဟိမဝန္တဿ,_  
_မဟာဇာတဿရော အဟု;_  
_တတ္ထ မေ ဘဝနံ အာသိ,_  
_ပုညကမ္မေန သံယုတံ._  

</Paragraph>

</Division>
<Division number="10" book="ap1" e="ch" v="20" p="429">

<Paragraph number="6077" type="verses" book="ap1">
_ဘဝနာ အဘိနိက္ခမ္မ,_  
_အဒ္ဒသံ လောကနာယကံ;_  
ဣန္ဒီဝရံဝ ဇလိတံ,_  
_အာဒိတ္တံဝ ဟုတာသနံ._  

</Paragraph>

</Division>
<Division number="11" book="ap1" e="ch" v="20" p="429">

<Paragraph number="6078" type="verses" book="ap1">
_ဝိစိနံ နဒ္ဒသံ ပုပ္ဖံ,_  
_ပူဇယိဿန္တိ နာယကံ;_  
_သကံ စိတ္တံ ပသာဒေတွာ,_  
_အဝန္ဒိံ သတ္ထုနော အဟံ._  

</Paragraph>

</Division>
<Division number="12" book="ap1" e="ch" v="20" p="430">

<Paragraph number="6079" type="verses" book="ap1">
_မမ သီသေ မဏိံ ဂယှ,_  
_ပူဇယိံ လောကနာယကံ;_  
ဣမာယ မဏိပူဇာယ,_  
_ဝိပါကော ဟောတု ဘဒ္ဒကော._  

</Paragraph>

</Division>
<Division number="13" book="ap1" e="ch" v="20" p="430">

<Paragraph number="6080" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_အန္တလိက္ခေ ဌိတော သတ္ထာ,_  
ဣမံ ဂါထံ အဘာသထ._  

</Paragraph>

</Division>
<Division number="14" book="ap1" e="ch" v="20" p="430">

<Paragraph number="6081" type="verses" book="ap1">
_‘သော တေ ဣဇ္ဈတု သင်္ကပ္ပေါ,_  
_လဘဿု ဝိပုလံ သုခံ;_  
ဣမာယ မဏိပူဇာယ,_  
_အနုဘောဟိ မဟာယသံ’._  

</Paragraph>

</Division>
<Division number="15" book="ap1" e="ch" v="20" p="430">

<Paragraph number="6082" type="verses" book="ap1">
ဣဒံ ဝတွာန ဘဂဝါ,_  
_ဇလဇုတ္တမနာမကော;_  
_အဂမာသိ ဗုဒ္ဓသေဋ္ဌော,_  
_ယတ္ထ စိတ္တံ ပဏီဟိတံ._  

</Paragraph>

</Division>
<Division number="16" book="ap1" e="ch" v="20" p="430">

<Paragraph number="6083" type="verses" book="ap1">
_သဋ္ဌိကပ္ပါနိ ဒေဝိန္ဒော,_  
_ဒေဝရဇ္ဇမကာရယိံ;_  
_အနေကသတက္ခတ္တုဉ္စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="17" book="ap1" e="ch" v="20" p="430">

<Paragraph number="6084" type="verses" book="ap1">
_ပုဗ္ဗကမ္မံ သရန္တဿ,_  
_ဒေဝဘူတဿ မေ သတော;_  
_မဏိ နိဗ္ဗတ္တတေ မယှံ,_  
_အာလောကကရဏော မမံ._  

</Paragraph>

</Division>
<Division number="18" book="ap1" e="ch" v="20" p="430">

<Paragraph number="6085" type="verses" book="ap1">
_ဆဠသီတိသဟဿာနိ,_  
_နာရိယော မေ ပရိဂ္ဂဟာ;_  
_ဝိစိတ္တဝတ္ထာဘရဏာ,_  
_အာမုက္ကမဏိကုဏ္ဍလာ._  

</Paragraph>

</Division>
<Division number="19" book="ap1" e="ch" v="20" p="430">

<Paragraph number="6086" type="verses" book="ap1">
_အဠာရပမှာ ဟသုလာ,_  
_သုသညာ တနုမဇ္ဈိမာ;_  
_ပရိဝါရေန္တိ မံ နိစ္စံ,_  
_မဏိပူဇာယိဒံ ဖလံ._  

</Paragraph>

</Division>
<Division number="20" book="ap1" e="ch" v="20" p="430">

<Paragraph number="6087" type="verses" book="ap1">
_သောဏ္ဏမယာ မဏိမယာ,_  
_လောဟိတင်္ဂမယာ တထာ;_  
_ဘဏ္ဍာ မေ သုကတာ ဟောန္တိ,_  
_ယဒိစ္ဆသိ ပိဠန္ဓနာ._  

</Paragraph>

</Division>
<Division number="21" book="ap1" e="ch" v="20" p="430">

<Paragraph number="6088" type="verses" book="ap1">
_ကူဋာဂါရာ ဂဟာရမ္မာ,_  
_သယနဉ္စ မဟာရဟံ;_  
_မမ သင်္ကပ္ပမညာယ,_  
_နိဗ္ဗတ္တန္တိ ယဒိစ္ဆကံ._  

</Paragraph>

</Division>
<Division number="22" book="ap1" e="ch" v="20" p="430">

<Paragraph number="6089" type="verses" book="ap1">
_လာဘာ တေသံ သုလဒ္ဓဉ္စ,_  
_ယေ လဘန္တိ ဥပဿုတိံ;_  
_ပုညက္ခေတ္တံ မနုဿာနံ,_  
_ဩသဓံ သဗ္ဗပါဏိနံ._  

</Paragraph>

</Division>
<Division number="23" book="ap1" e="ch" v="20" p="430">

<Paragraph number="6090" type="verses" book="ap1">
_မယှမ္ပိ သုကတံ ကမ္မံ,_  
_ယောဟံ အဒက္ခိ နာယကံ;_  
_ဝိနိပါတာ ပမုတ္တောမှိ,_  
_ပတ္တောမှိ အစလံ ပဒံ._  

</Paragraph>

</Division>
<Division number="24" book="ap1" e="ch" v="20" p="431">

<Paragraph number="6091" type="verses" book="ap1">
_ယံ ယံ ယောနုပပဇ္ဇာမိ,_  
_ဒေဝတ္တံ အထ မာနုသံ;_  
_ဒိဝသဉ္စေဝ ရတ္တိဉ္စ,_  
_အာလောကော ဟောတိ မေ သဒါ._  

</Paragraph>

</Division>
<Division number="25" book="ap1" e="ch" v="20" p="431">

<Paragraph number="6092" type="verses" book="ap1">
_တာယေဝ မဏိပူဇာယ,_  
_အနုဘောတွာန သမ္ပဒါ;_  
_ဉာဏာလောကော မယာ ဒိဋ္ဌော,_  
_ပတ္တောမှိ အစလံ ပဒံ._  

</Paragraph>

</Division>
<Division number="26" book="ap1" e="ch" v="20" p="431">

<Paragraph number="6093" type="verses" book="ap1">
_သတသဟဿိတော ကပ္ပေ,_  
_ယံ မဏိံ အဘိပူဇယိံ;_  
_ဒုဂ္ဂတိံ နာဘိဇာနာမိ,_  
_မဏိပူဇာယိဒံ ဖလံ._  

</Paragraph>

</Division>
<Division number="27" book="ap1" e="ch" v="20" p="431">

<Paragraph number="6094" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="28" book="ap1" e="ch" v="20" p="431">

<Paragraph number="6095" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="29" book="ap1" e="ch" v="20" p="431">

<Paragraph number="6096" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="6097" book="ap1">
ဣတ္ထံ သုဒံ အာယသ္မာ မဏိပူဇကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6098" type="center" book="ap1">
မဏိပူဇကတ္ထေရဿာပဒါနံ ဒုတိယံ.
</Paragraph>