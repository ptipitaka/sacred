---
title: 6.1 ဝိဓူပနဒါယကတ္ထေရအပဒါန
tableOfContents: false
sidebar:
  order: 1
type: tipitaka
basket: su
book: ap1
review:
  current: review
  updated: '2025-10-27T21:48:39.936117'
  updated_by: ''
  notes: ''
  history:
  - state: review
    date: '2025-10-27T21:48:39.936117'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1" book="ap1" e="ch" v="20" p="115">

<Paragraph number="1376" type="verses" book="ap1">
_“ပဒုမုတ္တရဗုဒ္ဓဿ,_  
_လောကဇေဋ္ဌဿ တာဒိနော;_  
_ဗီဇနိကာ မယာ ဒိန္နာ,_  
_ဒွိပဒိန္ဒဿ တာဒိနော._  

</Paragraph>

</Division>
<Division number="2" book="ap1" e="ch" v="20" p="115">

<Paragraph number="1377" type="verses" book="ap1">
_သကံ စိတ္တံ ပသာဒေတွာ,_  
_ပဂ္ဂဟေတွာန အဉ္ဇလိံ;_  
_သမ္ဗုဒ္ဓမဘိဝါဒေတွာ,_  
_ပက္ကမိံ ဥတ္တရာမုခေါ._  

</Paragraph>

</Division>
<Division number="3" book="ap1" e="ch" v="20" p="115">

<Paragraph number="1378" type="verses" book="ap1">
_ဗီဇနိံ ပဂ္ဂဟေတွာန,_  
_သတ္ထာ လောကဂ္ဂနာယကော;_  
_ဘိက္ခုသံဃေ ဌိတော သန္တော,_  
ဣမာ ဂါထာ အဘာသထ._  

</Paragraph>

</Division>
<Division number="4" book="ap1" e="ch" v="20" p="115">

<Paragraph number="1379" type="verses" book="ap1">
_‘ဣမိနာ ဗီဇနိဒါနေန,_  
_စိတ္တဿ ပဏိဓီဟိ စ;_  
_ကပ္ပါနံ သတသဟဿံ,_  
_ဝိနိပါတံ န ဂစ္ဆတိ’._  

</Paragraph>

</Division>
<Division number="5" book="ap1" e="ch" v="20" p="115">

<Paragraph number="1380" type="verses" book="ap1">
_အာရဒ္ဓဝီရိယော ပဟိတတ္တော,_  
_စေတောဂုဏသမာဟိတော;_  
_ဇာတိယာ သတ္တဝဿောဟံ,_  
_အရဟတ္တံ အပါပုဏိံ._  

</Paragraph>

</Division>
<Division number="6" book="ap1" e="ch" v="20" p="115">

<Paragraph number="1381" type="verses" book="ap1">
_သဋ္ဌိကပ္ပသဟဿမှိ,_  
_ဗီဇမာနသနာမကာ;_  
_သောဠသာသိံသု ရာဇာနော,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="7" book="ap1" e="ch" v="20" p="115">

<Paragraph number="1382" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="1383" book="ap1">
ဣတ္ထံ သုဒံ အာယသ္မာ ဝိဓူပနဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1384" type="center" book="ap1">
ဝိဓူပနဒါယကတ္ထေရဿာပဒါနံ ပဌမံ.
</Paragraph>