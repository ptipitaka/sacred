---
title: 5.9 သုဘဒ္ဒတ္ထေရအပဒါန
tableOfContents: false
sidebar:
  order: 9
type: tipitaka
basket: su
book: ap1
review:
  current: review
  updated: '2025-10-27T21:48:39.698834'
  updated_by: ''
  notes: ''
  history:
  - state: review
    date: '2025-10-27T21:48:39.698834'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="101" book="ap1" e="ch" v="20" p="111">

<Paragraph number="1325" type="verses" book="ap1">
_“ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_ဇနတံ ဥဒ္ဓရိတွာန,_  
_နိဗ္ဗာယတိ မဟာယသော._  

</Paragraph>

</Division>
<Division number="102" book="ap1" e="ch" v="20" p="111">

<Paragraph number="1326" type="verses" book="ap1">
_နိဗ္ဗာယန္တေ စ သမ္ဗုဒ္ဓေ,_  
_ဒသသဟဿိ ကမ္ပထ;_  
_ဇနကာယော မဟာ အာသိ,_  
_ဒေဝါ သန္နိပတုံ တဒါ._  

</Paragraph>

</Division>
<Division number="103" book="ap1" e="ch" v="20" p="111">

<Paragraph number="1327" type="verses" book="ap1">
_စန္ဒနံ ပူရယိတွာန,_  
_တဂရာမလ္လိကာဟိ စ;_  
_ဟဋ္ဌော ဟဋ္ဌေန စိတ္တေန,_  
_အာရောပယိံ နရုတ္တမံ._  

</Paragraph>

</Division>
<Division number="104" book="ap1" e="ch" v="20" p="111">

<Paragraph number="1328" type="verses" book="ap1">
_မမ သင်္ကပ္ပမညာယ,_  
_သတ္ထာ လောကေ အနုတ္တရော;_  
_နိပန္နကောဝ သမ္ဗုဒ္ဓေါ,_  
ဣမာ ဂါထာ အဘာသထ._  

</Paragraph>

</Division>
<Division number="105" book="ap1" e="ch" v="20" p="111">

<Paragraph number="1329" type="verses" book="ap1">
_‘ယော မေ ပစ္ဆိမကေ ကာလေ,_  
_ဂန္ဓမာလေန ဆာဒယိ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="106" book="ap1" e="ch" v="20" p="111">

<Paragraph number="1330" type="verses" book="ap1">
ဣတော စုတော အယံ ပေါသော,_  
_တုသိတကာယံ ဂမိဿတိ;_  
_တတ္ထ ရဇ္ဇံ ကရိတွာန,_  
_နိမ္မာနံ သော ဂမိဿတိ._  

</Paragraph>

</Division>
<Division number="107" book="ap1" e="ch" v="20" p="111">

<Paragraph number="1331" type="verses" book="ap1">
_ဧတေနေဝ ဥပါယေန,_  
_ဒတွာ မာလံ ဝရုတ္တမံ;_  
_သကကမ္မာဘိရဒ္ဓေါ သော,_  
_သမ္ပတ္တိံ အနုဘောဿတိ._  

</Paragraph>

</Division>
<Division number="108" book="ap1" e="ch" v="20" p="111">

<Paragraph number="1332" type="verses" book="ap1">
_ပုနာပိ တုသိတေ ကာယေ,_  
_နိဗ္ဗတ္တိဿတိယံ နရော;_  
_တမှာ ကာယာ စဝိတွာန,_  
_မနုဿတ္တံ ဂမိဿတိ._  

</Paragraph>

</Division>
<Division number="109" book="ap1" e="ch" v="20" p="111">

<Paragraph number="1333" type="verses" book="ap1">
_သကျပုတ္တော မဟာနာဂေါ,_  
_အဂ္ဂေါ လောကေ သဒေဝကေ;_  
_ဗောဓယိတွာ ဗဟူ သတ္တေ,_  
_နိဗ္ဗာယိဿတိ စက္ခုမာ._  

</Paragraph>

</Division>
<Division number="110" book="ap1" e="ch" v="20" p="112">

<Paragraph number="1334" type="verses" book="ap1">
_တဒါ သောပဂတော သန္တော,_  
_သုက္ကမူလေန စောဒိတော;_  
ဥပသင်္ကမ္မ သမ္ဗုဒ္ဓံ,_  
_ပဉှံ ပုစ္ဆိဿတိ တဒါ._  

</Paragraph>

</Division>
<Division number="111" book="ap1" e="ch" v="20" p="112">

<Paragraph number="1335" type="verses" book="ap1">
_ဟာသယိတွာန သမ္ဗုဒ္ဓေါ,_  
_သဗ္ဗညူ လောကနာယကော;_  
_ပုညကမ္မံ ပရိညာယ,_  
_သစ္စာနိ ဝိဝရိဿတိ._  

</Paragraph>

</Division>
<Division number="112" book="ap1" e="ch" v="20" p="112">

<Paragraph number="1336" type="verses" book="ap1">
_အာရဒ္ဓေါ စ အယံ ပဉှော,_  
_တုဋ္ဌော ဧကဂ္ဂမာနသော;_  
_သတ္ထာရံ အဘိဝါဒေတွာ,_  
_ပဗ္ဗဇ္ဇံ ယာစယိဿတိ._  

</Paragraph>

</Division>
<Division number="113" book="ap1" e="ch" v="20" p="112">

<Paragraph number="1337" type="verses" book="ap1">
_ပသန္နမာနသံ ဒိသွာ,_  
_သကကမ္မေန တောသိတံ;_  
_ပဗ္ဗာဇေဿတိ သော ဗုဒ္ဓေါ,_  
_အဂ္ဂမဂ္ဂဿ ကောဝိဒေါ._  

</Paragraph>

</Division>
<Division number="114" book="ap1" e="ch" v="20" p="112">

<Paragraph number="1338" type="verses" book="ap1">
_ဝါယမိတွာနယံ ပေါသော,_  
_သမ္မာသမ္ဗုဒ္ဓသာသနေ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ’._  


</Paragraph>
</Division>

<Paragraph number="1339" type="center" book="ap1">
ပဉ္စမဘာဏဝါရံ.


</Paragraph>

<Division number="115" book="ap1" e="ch" v="20" p="112">

<Paragraph number="1340" type="verses" book="ap1">
_ပုဗ္ဗကမ္မေန သံယုတ္တော,_  
_ဧကဂ္ဂေါ သုသမာဟိတော;_  
_ဗုဒ္ဓဿ ဩရသော ပုတ္တော,_  
_ဓမ္မဇောမှိ သုနိမ္မိတော._  

</Paragraph>

</Division>
<Division number="116" book="ap1" e="ch" v="20" p="112">

<Paragraph number="1341" type="verses" book="ap1">
_ဓမ္မရာဇံ ဥပဂမ္မ,_  
_အပုစ္ဆိံ ပဉှမုတ္တမံ;_  
_ကထယန္တော စ မေ ပဉှံ,_  
_ဓမ္မသောတံ ဥပါနယိ._  

</Paragraph>

</Division>
<Division number="117" book="ap1" e="ch" v="20" p="112">

<Paragraph number="1342" type="verses" book="ap1">
_တဿာဟံ ဓမ္မမညာယ,_  
_ဝိဟာသိံ သာသနေ ရတော;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="118" book="ap1" e="ch" v="20" p="112">

<Paragraph number="1343" type="verses" book="ap1">
_သတသဟဿိတော ကပ္ပေ,_  
_ဇလဇုတ္တမနာယကော;_  
_နိဗ္ဗာယိ အနုပါဒါနော,_  
_ဒီပေါဝ တေလသင်္ခယာ._  

</Paragraph>

</Division>
<Division number="119" book="ap1" e="ch" v="20" p="112">

<Paragraph number="1344" type="verses" book="ap1">
_သတ္တယောဇနိကံ အာသိ,_  
_ထူပဉ္စ ရတနာမယံ;_  
_ဓဇံ တတ္ထ အပူဇေသိံ,_  
_သဗ္ဗဘဒ္ဒံ မနောရမံ._  

</Paragraph>

</Division>
<Division number="120" book="ap1" e="ch" v="20" p="112">

<Paragraph number="1345" type="verses" book="ap1">
_ကဿပဿ စ ဗုဒ္ဓဿ,_  
_တိဿော နာမဂ္ဂသာဝကော;_  
_ပုတ္တော မေ ဩရသော အာသိ,_  
_ဒါယာဒေါ ဇိနသာသနေ._  

</Paragraph>

</Division>
<Division number="121" book="ap1" e="ch" v="20" p="112">

<Paragraph number="1346" type="verses" book="ap1">
_တဿ ဟီနေန မနသာ,_  
_ဝါစံ ဘာသိံ အဘဒ္ဒကံ;_  
_တေန ကမ္မဝိပါကေန,_  
_ပစ္ဆာ မေ အာသိ ဘဒ္ဒကံ._  

</Paragraph>

</Division>
<Division number="122" book="ap1" e="ch" v="20" p="112">

<Paragraph number="1347" type="verses" book="ap1">
ဥပဝတ္တနေ သာလဝနေ,_  
_ပစ္ဆိမေ သယနေ မုနိ;_  
_ပဗ္ဗာဇေသိ မဟာဝီရော,_  
_ဟိတော ကာရုဏိကော ဇိနော._  

</Paragraph>

</Division>
<Division number="123" book="ap1" e="ch" v="20" p="113">

<Paragraph number="1348" type="verses" book="ap1">
_အဇ္ဇေဝ ဒါနိ ပဗ္ဗဇ္ဇာ,_  
_အဇ္ဇေဝ ဥပသမ္ပဒါ;_  
_အဇ္ဇေဝ ပရိနိဗ္ဗာနံ,_  
_သမ္မုခါ ဒွိပဒုတ္တမေ._  

</Paragraph>

</Division>
<Division number="124" book="ap1" e="ch" v="20" p="113">

<Paragraph number="1349" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1350" book="ap1">
ဣတ္ထံ သုဒံ အာယသ္မာ သုဘဒ္ဒေါ ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1351" type="center" book="ap1">
သုဘဒ္ဒတ္ထေရဿာပဒါနံ နဝမံ.
</Paragraph>