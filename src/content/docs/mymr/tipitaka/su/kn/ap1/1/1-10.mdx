---
title: 1.10 ပိဏ္ဍောလဘာရဒွါဇတ္ထေရအပဒါန
tableOfContents: false
sidebar:
  order: 10
type: tipitaka
basket: su
book: ap1
review:
  current: review
  updated: '2025-10-23T09:13:30.807861'
  updated_by: ''
  notes: ''
  history:
  - state: review
    date: '2025-10-23T09:13:30.807861'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="613" book="ap1" e="ch" v="20" p="54">

<Paragraph number="635" type="verses" book="ap1">
_“ပဒုမုတ္တရော နာမ ဇိနော,_  
_သယမ္ဘူ အဂ္ဂပုဂ္ဂလော;_  
_ပုရတော ဟိမဝန္တဿ,_  
_စိတ္တကူဋေ ဝသီ တဒါ._  

</Paragraph>

</Division>
<Division number="614" book="ap1" e="ch" v="20" p="54">

<Paragraph number="636" type="verses" book="ap1">
_အဘီတရူပေါ တတ္ထာသိံ,_  
_မိဂရာဇာ စတုက္ကမော;_  
_တဿ သဒ္ဒံ သုဏိတွာန,_  
_ဝိက္ခမ္ဘန္တိ ဗဟုဇ္ဇနာ._  

</Paragraph>

</Division>
<Division number="615" book="ap1" e="ch" v="20" p="54">

<Paragraph number="637" type="verses" book="ap1">
_သုဖုလ္လံ ပဒုမံ ဂယှ,_  
ဥပဂစ္ဆိံ နရာသဘံ;_  
_ဝုဋ္ဌိတဿ သမာဓိမှာ,_  
_ဗုဒ္ဓဿ အဘိရောပယိံ._  

</Paragraph>

</Division>
<Division number="616" book="ap1" e="ch" v="20" p="54">

<Paragraph number="638" type="verses" book="ap1">
_စတုဒ္ဒိသံ နမဿိတွာ,_  
_ဗုဒ္ဓသေဋ္ဌံ နရုတ္တမံ;_  
_သကံ စိတ္တံ ပသာဒေတွာ,_  
_သီဟနာဒံ နဒိံ အဟံ._  

</Paragraph>

</Division>
<Division number="617" book="ap1" e="ch" v="20" p="54">

<Paragraph number="639" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_သကာသနေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="618" book="ap1" e="ch" v="20" p="54">

<Paragraph number="640" type="verses" book="ap1">
_ဗုဒ္ဓဿ ဂိရမညာယ,_  
_သဗ္ဗေ ဒေဝါ သမာဂတာ;_  
_‘အာဂတော ဝဒတံ သေဋ္ဌော,_  
_ဓမ္မံ သောဿာမ တံ မယံ’._  

</Paragraph>

</Division>
<Division number="619" book="ap1" e="ch" v="20" p="54">

<Paragraph number="641" type="verses" book="ap1">
_တေသံ ဟာသပရေတာနံ,_  
_ပုရတော လောကနာယကော;_  
_မမ သဒ္ဒံ ပကိတ္တေသိ,_  
_ဒီဃဒဿီ မဟာမုနိ._  

</Paragraph>

</Division>
<Division number="620" book="ap1" e="ch" v="20" p="54">

<Paragraph number="642" type="verses" book="ap1">
_ယေနိဒံ ပဒုမံ ဒိန္နံ,_  
_သီဟနာဒေါ စ နာဒိတော;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="621" book="ap1" e="ch" v="20" p="55">

<Paragraph number="643" type="verses" book="ap1">
ဣတော အဋ္ဌမကေ ကပ္ပေ,_  
_စက္ကဝတ္တီ ဘဝိဿတိ;_  
_သတ္တရတနသမ္ပန္နော,_  
_စတုဒီပမှိ ဣဿရော._  

</Paragraph>

</Division>
<Division number="622" book="ap1" e="ch" v="20" p="55">

<Paragraph number="644" type="verses" book="ap1">
_ကာရယိဿတိ ဣဿရိယံ,_  
_မဟိယာ စတုသဋ္ဌိယာ;_  
_ပဒုမော နာမ နာမေန,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="623" book="ap1" e="ch" v="20" p="55">

<Paragraph number="645" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="624" book="ap1" e="ch" v="20" p="55">

<Paragraph number="646" type="verses" book="ap1">
_ပကာသိတေ ပါဝစနေ,_  
_ဗြဟ္မဗန္ဓု ဘဝိဿတိ;_  
_ဗြဟ္မညာ အဘိနိက္ခမ္မ,_  
_ပဗ္ဗဇိဿတိ တာဝဒေ._  

</Paragraph>

</Division>
<Division number="625" book="ap1" e="ch" v="20" p="55">

<Paragraph number="647" type="verses" book="ap1">
_ပဓာနပဟိတတ္တော သော,_  
ဥပသန္တော နိရူပဓိ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="626" book="ap1" e="ch" v="20" p="55">

<Paragraph number="648" type="verses" book="ap1">
_ဝိဇနေ ပန္တသေယျမှိ,_  
_ဝါဠမိဂသမာကုလေ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="627" book="ap1" e="ch" v="20" p="55">

<Paragraph number="649" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="650" book="ap1">
ဣတ္ထံ သုဒံ အာယသ္မာ ပိဏ္ဍောလဘာရဒွါဇော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="651" type="center" book="ap1">
ပိဏ္ဍောလဘာရဒွါဇတ္ထေရဿာပဒါနံ အဋ္ဌမံ.
</Paragraph>