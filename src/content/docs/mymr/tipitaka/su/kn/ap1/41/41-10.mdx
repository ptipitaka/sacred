---
title: 41.10 ဥဒေနတ္ထေရအပဒါန
tableOfContents: false
sidebar:
  order: 10
type: tipitaka
basket: su
book: ap1
review:
  current: review
  updated: '2025-10-23T09:13:32.660888'
  updated_by: ''
  notes: ''
  history:
  - state: review
    date: '2025-10-23T09:13:32.660888'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="330" book="ap1" e="ch" v="20" p="424">

<Paragraph number="5194" type="verses" book="ap1">
_“ဟိမဝန္တဿာဝိဒူရေ,_  
_ပဒုမော နာမ ပဗ္ဗတော;_  
_အဿမော သုကတော မယှံ,_  
_ပဏ္ဏသာလာ သုမာပိတာ._  

</Paragraph>

</Division>
<Division number="331" book="ap1" e="ch" v="20" p="424">

<Paragraph number="5195" type="verses" book="ap1">
_နဒိယော သန္ဒရေ တတ္ထ,_  
_သုပတိတ္ထာ မနောရမာ;_  
_အစ္ဆောဒကာ သီတဇလာ,_  
_သန္ဒရေ နဒိယော သဒါ._  

</Paragraph>

</Division>
<Division number="332" book="ap1" e="ch" v="20" p="424">

<Paragraph number="5196" type="verses" book="ap1">
_ပါဌီနာ ပါဝုသာ မစ္ဆာ,_  
_ဗလဇာ မုဉ္ဇရောဟိတာ;_  
_သောဘေန္တာ နဒိယော ဧတေ,_  
_ဝသန္တိ နဒိယာ သဒါ._  

</Paragraph>

</Division>
<Division number="333" book="ap1" e="ch" v="20" p="424">

<Paragraph number="5197" type="verses" book="ap1">
_အမ္ဗဇမ္ဗူဟိ သဉ္ဆန္နာ,_  
_ကရေရိတိလကာ တထာ;_  
ဥဒ္ဒါလကာ ပါဋလိယော,_  
_သောဘေန္တိ မမ အဿမံ._  

</Paragraph>

</Division>
<Division number="334" book="ap1" e="ch" v="20" p="424">

<Paragraph number="5198" type="verses" book="ap1">
_အင်္ကောလကာ ဗိမ္ဗိဇာလာ,_  
_မာယာကာရီ စ ပုပ္ဖိတာ;_  
_ဂန္ဓေန ဥပဝါယန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="335" book="ap1" e="ch" v="20" p="424">

<Paragraph number="5199" type="verses" book="ap1">
_အတိမုတ္တာ သတ္တလိကာ,_  
_နာဂါ သာလာ စ ပုပ္ဖိတာ;_  
_ဒိဗ္ဗဂန္ဓံ သမ္ပဝန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="336" book="ap1" e="ch" v="20" p="424">

<Paragraph number="5200" type="verses" book="ap1">
_ကောသမ္ဗာ သဠလာ နီပါ,_  
_အဋ္ဌင်္ဂါပိ စ ပုပ္ဖိတာ;_  
_ဒိဗ္ဗဂန္ဓံ သမ္ပဝန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="337" book="ap1" e="ch" v="20" p="424">

<Paragraph number="5201" type="verses" book="ap1">
_ဟရီတကာ အာမလကာ,_  
_အမ္ဗဇမ္ဗုဝိဘီတကာ;_  
_ကောလာ ဘလ္လာတကာ ဗိလ္လာ,_  
_ဖလာနိ ဗဟု အဿမေ._  

</Paragraph>

</Division>
<Division number="338" book="ap1" e="ch" v="20" p="425">

<Paragraph number="5202" type="verses" book="ap1">
_ကလမ္ဗာ ကန္ဒလီ တတ္ထ,_  
_ပုပ္ဖန္တိ မမ အဿမေ;_  
_ဒိဗ္ဗဂန္ဓံ သမ္ပဝန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="339" book="ap1" e="ch" v="20" p="425">

<Paragraph number="5203" type="verses" book="ap1">
_အသောကပိဏ္ဍိဝါရီ စ,_  
_နိမ္ဗရုက္ခာ စ ပုပ္ဖိတာ;_  
_ဒိဗ္ဗဂန္ဓံ သမ္ပဝန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="340" book="ap1" e="ch" v="20" p="425">

<Paragraph number="5204" type="verses" book="ap1">
_ပုန္နာဂါ ဂိရိပုန္နာဂါ,_  
_တိမိရာ တတ္ထ ပုပ္ဖိတာ;_  
_ဒိဗ္ဗဂန္ဓံ သမ္ပဝန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="341" book="ap1" e="ch" v="20" p="425">

<Paragraph number="5205" type="verses" book="ap1">
_နိဂ္ဂုဏ္ဍီ သိရိနိဂ္ဂုဏ္ဍီ,_  
_စမ္ပရုက္ခေတ္ထ ပုပ္ဖိတာ;_  
_ဒိဗ္ဗဂန္ဓံ သမ္ပဝန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="342" book="ap1" e="ch" v="20" p="425">

<Paragraph number="5206" type="verses" book="ap1">
_အဝိဒူရေ ပေါက္ခရဏီ,_  
_စက္ကဝါကူပကူဇိတာ;_  
_မန္ဒာလကေဟိ သဉ္ဆန္နာ,_  
_ပဒုမုပ္ပလကေဟိ စ._  

</Paragraph>

</Division>
<Division number="343" book="ap1" e="ch" v="20" p="425">

<Paragraph number="5207" type="verses" book="ap1">
_အစ္ဆောဒကာ သီတဇလာ,_  
_သုပတိတ္ထာ မနောရမာ;_  
_အစ္ဆာ ဖလိကသမာနာ,_  
_သောဘေန္တိ မမ အဿမံ._  

</Paragraph>

</Division>
<Division number="344" book="ap1" e="ch" v="20" p="425">

<Paragraph number="5208" type="verses" book="ap1">
_ပဒုမာ ပုပ္ဖရေ တတ္ထ,_  
_ပုဏ္ဍရီကာ စ ဥပ္ပလာ;_  
_မန္ဒာလကေဟိ သဉ္ဆန္နာ,_  
_သောဘေန္တိ မမ အဿမံ._  

</Paragraph>

</Division>
<Division number="345" book="ap1" e="ch" v="20" p="425">

<Paragraph number="5209" type="verses" book="ap1">
_ပါဌီနာ ပါဝုသာ မစ္ဆာ,_  
_ဗလဇာ မုဉ္ဇရောဟိတာ;_  
_ဝိစရန္တာဝ တေ တတ္ထ,_  
_သောဘေန္တိ မမ အဿမံ._  

</Paragraph>

</Division>
<Division number="346" book="ap1" e="ch" v="20" p="425">

<Paragraph number="5210" type="verses" book="ap1">
_ကုမ္ဘီလာ သုသုမာရာ စ,_  
_ကစ္ဆပါ စ ဂဟာ ဗဟူ;_  
_ဩဂဟာ အဇဂရာ စ,_  
_သောဘေန္တိ မမ အဿမံ._  

</Paragraph>

</Division>
<Division number="347" book="ap1" e="ch" v="20" p="425">

<Paragraph number="5211" type="verses" book="ap1">
_ပါရေဝတာ ရဝိဟံသာ,_  
_စက္ကဝါကာ နဒီစရာ;_  
_ဒိန္ဒိဘာ သာဠိကာ စေတ္ထ,_  
_သောဘေန္တိ မမ အဿမံ._  

</Paragraph>

</Division>
<Division number="348" book="ap1" e="ch" v="20" p="425">

<Paragraph number="5212" type="verses" book="ap1">
_နယိတာ အမ္ဗဂန္ဓီ စ,_  
_ကေတကာ တတ္ထ ပုပ္ဖိတာ;_  
_ဒိဗ္ဗဂန္ဓံ သမ္ပဝန္တာ,_  
_သောဘေန္တိ မမ အဿမံ._  

</Paragraph>

</Division>
<Division number="349" book="ap1" e="ch" v="20" p="425">

<Paragraph number="5213" type="verses" book="ap1">
_သီဟာ ဗျဂ္ဃါ စ ဒီပီ စ,_  
_အစ္ဆကောကတရစ္ဆကာ;_  
_အနုသဉ္စရန္တာ ပဝနေ,_  
_သောဘေန္တိ မမ အဿမံ._  

</Paragraph>

</Division>
<Division number="350" book="ap1" e="ch" v="20" p="425">

<Paragraph number="5214" type="verses" book="ap1">
_ဇဋာဘာရေန ဘရိတာ,_  
_အဇိနုတ္တရဝါသနာ;_  
_အနုသဉ္စရန္တာ ပဝနေ,_  
_သောဘေန္တိ မမ အဿမံ._  

</Paragraph>

</Division>
<Division number="351" book="ap1" e="ch" v="20" p="426">

<Paragraph number="5215" type="verses" book="ap1">
_အဇိနာနိဓရာ ဧတေ,_  
_နိပကာ သန္တဝုတ္တိနော;_  
_အပ္ပါဟာရာဝ တေ သဗ္ဗေ,_  
_သောဘေန္တိ မမ အဿမံ._  

</Paragraph>

</Division>
<Division number="352" book="ap1" e="ch" v="20" p="426">

<Paragraph number="5216" type="verses" book="ap1">
_ခါရိဘာရံ ဂဟေတွာန,_  
_အဇ္ဈောဂယှ ဝနံ တဒါ;_  
_မူလဖလာနိ ဘုဉ္ဇန္တာ,_  
_ဝသန္တိ အဿမေ တဒါ._  

</Paragraph>

</Division>
<Division number="353" book="ap1" e="ch" v="20" p="426">

<Paragraph number="5217" type="verses" book="ap1">
_န တေ ဒါရုံ အာဟရန္တိ,_  
ဥဒကံ ပါဒဓောဝနံ;_  
_သဗ္ဗေသံ အာနုဘာဝေန,_  
_သယမေဝါဟရီယတိ._  

</Paragraph>

</Division>
<Division number="354" book="ap1" e="ch" v="20" p="426">

<Paragraph number="5218" book="ap1">
_စုလ္လာသီတိသဟဿာနိ,_  
ဣသယေတ္ထ သမာဂတာ;_  
_သဗ္ဗေဝ ဈာယိနော ဧတေ,_  
ဥတ္တမတ္ထဂဝေသကာ._  

</Paragraph>

</Division>
<Division number="355" book="ap1" e="ch" v="20" p="426">

<Paragraph number="5219" type="verses" book="ap1">
_တပဿိနော ဗြဟ္မစာရီ,_  
_စောဒေန္တာ အပ္ပနာဝ တေ;_  
_အမ္ဗရာဝစရာ သဗ္ဗေ,_  
_ဝသန္တိ အဿမေ တဒါ._  

</Paragraph>

</Division>
<Division number="356" book="ap1" e="ch" v="20" p="426">

<Paragraph number="5220" type="verses" book="ap1">
_ပဉ္စာဟံ သန္နိပတန္တိ,_  
_ဧကဂ္ဂါ သန္တဝုတ္တိနော;_  
_အညောညံ အဘိဝါဒေတွာ,_  
_ပက္ကမန္တိ ဒိသာမုခါ._  

</Paragraph>

</Division>
<Division number="357" book="ap1" e="ch" v="20" p="426">

<Paragraph number="5221" type="verses" book="ap1">
_ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_တမန္ဓကာရံ ဝိဓမံ,_  
ဥပ္ပဇ္ဇိ တာဝဒေ ဇိနော._  

</Paragraph>

</Division>
<Division number="358" book="ap1" e="ch" v="20" p="426">

<Paragraph number="5222" type="verses" book="ap1">
_မမ အဿမသာမန္တာ,_  
_ယက္ခော အာသိ မဟိဒ္ဓိကော;_  
_သော မေ သံသိတ္ထ သမ္ဗုဒ္ဓံ,_  
_ဇလဇုတ္တမနာယကံ._  

</Paragraph>

</Division>
<Division number="359" book="ap1" e="ch" v="20" p="426">

<Paragraph number="5223" type="verses" book="ap1">
_‘ဧသ ဗုဒ္ဓေါ သမုပ္ပန္နော,_  
_ပဒုမုတ္တရော မဟာမုနိ;_  
_ခိပ္ပံ ဂန္တွာန သမ္ဗုဒ္ဓံ,_  
_ပယိရူပါသ မာရိသ’._  

</Paragraph>

</Division>
<Division number="360" book="ap1" e="ch" v="20" p="426">

<Paragraph number="5224" type="verses" book="ap1">
_ယက္ခဿ ဝစနံ သုတွာ,_  
_ဝိပ္ပသန္နေန စေတသာ;_  
_အဿမံ သံသာမေတွာန,_  
_နိက္ခမိံ ဝိပိနာ တဒါ._  

</Paragraph>

</Division>
<Division number="361" book="ap1" e="ch" v="20" p="426">

<Paragraph number="5225" type="verses" book="ap1">
_စေဠေဝ ဍယှမာနမှိ,_  
_နိက္ခမိတွာန အဿမာ;_  
_ဧကရတ္တိံ နိဝါသေတွာ,_  
ဥပဂစ္ဆိံ ဝိနာယကံ._  

</Paragraph>

</Division>
<Division number="362" book="ap1" e="ch" v="20" p="426">

<Paragraph number="5226" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_စတုသစ္စံ ပကာသေန္တော,_  
_ဒေသေသိ အမတံ ပဒံ._  

</Paragraph>

</Division>
<Division number="363" book="ap1" e="ch" v="20" p="426">

<Paragraph number="5227" type="verses" book="ap1">
_သုဖုလ္လံ ပဒုမံ ဂယှ,_  
ဥပဂန္တွာ မဟေသိနော;_  
_ပသန္နစိတ္တော သုမနော,_  
_ဗုဒ္ဓဿ အဘိရောပယိံ._  

</Paragraph>

</Division>
<Division number="364" book="ap1" e="ch" v="20" p="427">

<Paragraph number="5228" type="verses" book="ap1">
_ပူဇယိတွာန သမ္ဗုဒ္ဓံ,_  
_ဇလဇုတ္တမနာယကံ;_  
_ဧကံသံ အဇိနံ ကတွာ,_  
_သန္ထဝိံ လောကနာယကံ._  

</Paragraph>

</Division>
<Division number="365" book="ap1" e="ch" v="20" p="427">

<Paragraph number="5229" type="verses" book="ap1">
_‘ယေန ဉာဏေန သမ္ဗုဒ္ဓေါ,_  
_ဝသတီဟ အနာသဝေါ;_  
_တံ ဉာဏံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="366" book="ap1" e="ch" v="20" p="427">

<Paragraph number="5230" type="verses" book="ap1">
_သံသာရသောတံ ဆိန္ဒိတွာ,_  
_တာရေသိ သဗ္ဗပါဏိနံ;_  
_တဝ ဓမ္မံ သုဏိတွာန,_  
_တဏှာသောတံ တရန္တိ တေ._  

</Paragraph>

</Division>
<Division number="367" book="ap1" e="ch" v="20" p="427">

<Paragraph number="5231" type="verses" book="ap1">
_တုဝံ သတ္ထာ စ ကေတု စ,_  
_ဓဇော ယူပေါ စ ပါဏိနံ;_  
_ပရာယဏော ပတိဋ္ဌာ စ,_  
_ဒီပေါ စ ဒွိပဒုတ္တမ._  

</Paragraph>

</Division>
<Division number="368" book="ap1" e="ch" v="20" p="427">

<Paragraph number="5232" type="verses" book="ap1">
_ယာဝတာ ဂဏိနော လောကေ,_  
_သတ္ထဝါဟာ ပဝုစ္စရေ;_  
_တုဝံ အဂ္ဂေါသိ သဗ္ဗညု,_  
_တဝ အန္တောဂဓာဝ တေ._  

</Paragraph>

</Division>
<Division number="369" book="ap1" e="ch" v="20" p="427">

<Paragraph number="5233" type="verses" book="ap1">
_တဝ ဉာဏေန သဗ္ဗညု,_  
_တာရေသိ ဇနတံ ဗဟုံ;_  
_တဝ ဒဿနမာဂမ္မ,_  
_ဒုက္ခဿန္တံ ကရိဿရေ._  

</Paragraph>

</Division>
<Division number="370" book="ap1" e="ch" v="20" p="427">

<Paragraph number="5234" type="verses" book="ap1">
_ယေ ကေစိမေ ဂန္ဓဇာတာ,_  
_လောကေ ဝါယန္တိ စက္ခုမ;_  
_တဝ ဂန္ဓသမော နတ္ထိ,_  
_ပုညက္ခေတ္တေ မဟာမုနေ._  

</Paragraph>

</Division>
<Division number="371" book="ap1" e="ch" v="20" p="427">

<Paragraph number="5235" type="verses" book="ap1">
_တိရစ္ဆာနယောနိံ နိရယံ,_  
_ပရိမောစေသိ စက္ခုမ;_  
_အသင်္ခတံ ပဒံ သန္တံ,_  
_ဒေသေသိ တွံ မဟာမုနေ’._  

</Paragraph>

</Division>
<Division number="372" book="ap1" e="ch" v="20" p="427">

<Paragraph number="5236" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_ဘိက္ခုသံဃေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="373" book="ap1" e="ch" v="20" p="427">

<Paragraph number="5237" type="verses" book="ap1">
_‘ယော မေ ဉာဏံ အပူဇေသိ,_  
_ပသန္နော သေဟိ ပါဏိဘိ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="374" book="ap1" e="ch" v="20" p="427">

<Paragraph number="5238" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿတိ;_  
_သဟဿက္ခတ္တုံ ရာဇာ စ,_  
_စက္ကဝတ္တီ ဘဝိဿတိ’._  

</Paragraph>

</Division>
<Division number="375" book="ap1" e="ch" v="20" p="427">

<Paragraph number="5239" type="verses" book="ap1">
_သုလဒ္ဓလာဘံ လဒ္ဓေါမှိ,_  
_တောသယိတွာန သုဗ္ဗတံ;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="376" book="ap1" e="ch" v="20" p="427">

<Paragraph number="5240" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="377" book="ap1" e="ch" v="20" p="427">

<Paragraph number="5241" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="378" book="ap1" e="ch" v="20" p="428">

<Paragraph number="5242" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (4264)_  

</Paragraph>

<Paragraph number="5243" book="ap1">
ဣတ္ထံ သုဒံ အာယသ္မာ ဥဒေနော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5244" type="center" book="ap1">
ဥဒေနတ္ထေရဿာပဒါနံ ဒသမံ.



</Paragraph>

<Paragraph number="5245" type="center" book="ap1">
မေတ္တေယျဝဂ္ဂေါ ဧကစတ္တာလီသမော.



</Paragraph>

<Paragraph number="5246" type="center" book="ap1">
တဿုဒ္ဒါနံ


</Paragraph>

<Paragraph number="5247" type="verses" book="ap1">
_မေတ္တေယျော ပုဏ္ဏကော ထေရော,_  
_မေတ္တဂူ ဓောတကောပိ စ;_  
ဥပသိဝေါ စ နန္ဒော စ,_  
_ဟေမကော သတ္တမော တဟိံ._  

</Paragraph>

<Paragraph number="5248" type="verses" book="ap1">
_တောဒေယျော ဇတုကဏ္ဏီ စ,_  
ဥဒေနော စ မဟာယသော;_  
_တီဏိ ဂါထာသတာနေတ္ထ,_  
_အသီတိ တီဏိ စုတ္တရိံ._
</Paragraph>