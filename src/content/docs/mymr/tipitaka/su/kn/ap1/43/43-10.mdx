---
title: "43.10 သောဏ္ဏကောန္တရိကတ္ထေရအပဒါန"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="157" book="ap1" e="ch" v="20" p="442">

<Paragraph number="5645" type="verses" book="ap1">
_“မနောဘာဝနိယံ ဗုဒ္ဓံ,_  
_အတ္တဒန္တံ သမာဟိတံ;_  
ဣရိယမာနံ ဗြဟ္မပထေ,_  
_စိတ္တဝူပသမေ ရတံ._  

</Paragraph>

</Division>
<Division number="158" book="ap1" e="ch" v="20" p="442">

<Paragraph number="5646" book="ap1">
_နိတ္တိဏ္ဏဩဃံ သမ္ဗုဒ္ဓံ,_  
_ဈာယိံ ဈာနရတံ မုနိံ;_  
ဥပတိတ္ထံ သမာပန္နံ,_  
ဣန္ဒိဝရဒလပ္ပဘံ._  

</Paragraph>

</Division>
<Division number="159" book="ap1" e="ch" v="20" p="442">

<Paragraph number="5647" type="verses" book="ap1">
_အလာဗုနောဒကံ ဂယှ,_  
_ဗုဒ္ဓသေဋ္ဌံ ဥပါဂမိံ;_  
_ဗုဒ္ဓဿ ပါဒေ ဓောဝိတွာ,_  
_အလာဗုကမဒါသဟံ._  

</Paragraph>

</Division>
<Division number="160" book="ap1" e="ch" v="20" p="442">

<Paragraph number="5648" type="verses" book="ap1">
_အာဏာပေသိ စ သမ္ဗုဒ္ဓေါ,_  
_ပဒုမုတ္တရနာမကော;_  
_‘ဣမိနာ ဒကမာဟတွာ,_  
_ပါဒမူလေ ဌပေဟိ မေ’._  

</Paragraph>

</Division>
<Division number="161" book="ap1" e="ch" v="20" p="442">

<Paragraph number="5649" type="verses" book="ap1">
_သာဓူတိဟံ ပဋိဿုတွာ,_  
_သတ္ထုဂါရဝတာယ စ;_  
_ဒကံ အလာဗုနာဟတွာ,_  
_ဗုဒ္ဓသေဋ္ဌံ ဥပါဂမိံ._  

</Paragraph>

</Division>
<Division number="162" book="ap1" e="ch" v="20" p="442">

<Paragraph number="5650" type="verses" book="ap1">
_အနုမောဒိ မဟာဝီရော,_  
_စိတ္တံ နိဗ္ဗာပယံ မမ;_  
_‘ဣမိနာလာဗုဒါနေန,_  
_သင်္ကပ္ပေါ တေ သမိဇ္ဈတု’._  

</Paragraph>

</Division>
<Division number="163" book="ap1" e="ch" v="20" p="442">

<Paragraph number="5651" type="verses" book="ap1">
_ပန္နရသေသု ကပ္ပေသု,_  
_ဒေဝလောကေ ရမိံ အဟံ;_  
_တိံသတိက္ခတ္တုံ ရာဇာ စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="164" book="ap1" e="ch" v="20" p="442">

<Paragraph number="5652" type="verses" book="ap1">
_ဒိဝါ ဝါ ယဒိ ဝါ ရတ္တိံ,_  
_စင်္ကမန္တဿ တိဋ္ဌတော;_  
_သောဝဏ္ဏံ ကောန္တရံ ဂယှ,_  
_တိဋ္ဌတေ ပုရတော မမ._  

</Paragraph>

</Division>
<Division number="165" book="ap1" e="ch" v="20" p="442">

<Paragraph number="5653" type="verses" book="ap1">
_ဗုဒ္ဓဿ ဒတွာနလာဗုံ,_  
_လဘာမိ သောဏ္ဏကောန္တရံ;_  
_အပ္ပကမ္ပိ ကတံ ကာရံ,_  
_ဝိပုလံ ဟောတိ တာဒိသု._  

</Paragraph>

</Division>
<Division number="166" book="ap1" e="ch" v="20" p="442">

<Paragraph number="5654" type="verses" book="ap1">
_သတသဟဿိတော ကပ္ပေ,_  
_ယံလာဗုမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_အလာဗုဿ ဣဒံ ဖလံ._  

</Paragraph>

</Division>
<Division number="167" book="ap1" e="ch" v="20" p="443">

<Paragraph number="5655" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="168" book="ap1" e="ch" v="20" p="443">

<Paragraph number="5656" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="169" book="ap1" e="ch" v="20" p="443">

<Paragraph number="5657" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (4537)_  

</Paragraph>

<Paragraph number="5658" book="ap1">
ဣတ္ထံ သုဒံ အာယသ္မာ သောဏ္ဏကောန္တရိကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5659" type="center" book="ap1">
သောဏ္ဏကောန္တရိကတ္ထေရဿာပဒါနံ ဒသမံ.



</Paragraph>

<Paragraph number="5660" type="center" book="ap1">
သကိံသမ္မဇ္ဇကဝဂ္ဂေါ တေစတ္တာလီသမော.



</Paragraph>

<Paragraph number="5661" type="center" book="ap1">
တဿုဒ္ဒါနံ


</Paragraph>

<Paragraph number="5662" type="verses" book="ap1">
_သကိံသမ္မဇ္ဇကော ထေရော,_  
_ဧကဒုဿီ ဧကာသနီ;_  
_ကဒမ္ဗကောရဏ္ဍကဒေါ,_  
_ဃတဿဝနိကောပိ စ._  

</Paragraph>

<Paragraph number="5663" type="verses" book="ap1">
_သုစိန္တိကော ကိင်္ကဏိကော,_  
_သောဏ္ဏကောန္တရိကောပိ စ;_  
_ဧကဂါထာသတဉ္စေတ္ထ,_  
_ဧကသတ္တတိမေဝ စ._
</Paragraph>