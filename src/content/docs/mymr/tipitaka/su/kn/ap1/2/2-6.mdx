---
title: 2.6 ရာဟုလတ္ထေရအပဒါန
tableOfContents: false
sidebar:
  order: 6
type: tipitaka
basket: su
book: ap1
review:
  current: review
  updated: '2025-10-23T09:13:31.346634'
  updated_by: ''
  notes: ''
  history:
  - state: review
    date: '2025-10-23T09:13:31.346634'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="68" book="ap1" e="ch" v="20" p="66">

<Paragraph number="773" type="verses" book="ap1">
_“ပဒုမုတ္တရဿ ဘဂဝတော,_  
_လောကဇေဋ္ဌဿ တာဒိနော;_  
_သတ္တဘူမမှိ ပါသာဒေ,_  
_အာဒါသံ သန္ထရိံ အဟံ._  

</Paragraph>

</Division>
<Division number="69" book="ap1" e="ch" v="20" p="66">

<Paragraph number="774" type="verses" book="ap1">
_ခီဏာသဝသဟဿေဟိ,_  
_ပရိကိဏ္ဏော မဟာမုနိ;_  
ဥပါဂမိ ဂန္ဓကုဋိံ,_  
_ဒွိပဒိန္ဒော နရာသဘော._  

</Paragraph>

</Division>
<Division number="70" book="ap1" e="ch" v="20" p="66">

<Paragraph number="775" type="verses" book="ap1">
_ဝိရောစေန္တော ဂန္ဓကုဋိံ,_  
_ဒေဝဒေဝေါ နရာသဘော;_  
_ဘိက္ခုသံဃေ ဌိတော သတ္ထာ,_  
ဣမာ ဂါထာ အဘာသထ._  

</Paragraph>

</Division>
<Division number="71" book="ap1" e="ch" v="20" p="66">

<Paragraph number="776" type="verses" book="ap1">
_‘ယေနာယံ ဇောတိတာ သေယျာ,_  
_အာဒါသောဝ သုသန္ထတော;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="72" book="ap1" e="ch" v="20" p="66">

<Paragraph number="777" type="verses" book="ap1">
_သောဏ္ဏမယာ ရူပိမယာ,_  
_အထော ဝေဠုရိယာမယာ;_  
_နိဗ္ဗတ္တိဿန္တိ ပါသာဒါ,_  
_ယေ ကေစိ မနသော ပိယာ._  

</Paragraph>

</Division>
<Division number="73" book="ap1" e="ch" v="20" p="66">

<Paragraph number="778" type="verses" book="ap1">
_စတုသဋ္ဌိက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ;_  
_သဟဿက္ခတ္တုံ စက္ကဝတ္တီ,_  
_ဘဝိဿတိ အနန္တရာ._  

</Paragraph>

</Division>
<Division number="74" book="ap1" e="ch" v="20" p="66">

<Paragraph number="779" type="verses" book="ap1">
_ဧကဝီသတိကပ္ပမှိ,_  
_ဝိမလော နာမ ခတ္တိယော;_  
_စာတုရန္တော ဝိဇိတာဝီ,_  
_စက္ကဝတ္တီ ဘဝိဿတိ._  

</Paragraph>

</Division>
<Division number="75" book="ap1" e="ch" v="20" p="66">

<Paragraph number="780" type="verses" book="ap1">
_နဂရံ ရေဏုဝတီ နာမ,_  
ဣဋ္ဌကာဟိ သုမာပိတံ;_  
_အာယာမတော တီဏိ သတံ,_  
_စတုရဿသမာယုတံ._  

</Paragraph>

</Division>
<Division number="76" book="ap1" e="ch" v="20" p="66">

<Paragraph number="781" type="verses" book="ap1">
_သုဒဿနော နာမ ပါသာဒေါ,_  
_ဝိဿကမ္မေန မာပိတော;_  
_ကူဋာဂါရဝရူပေတော,_  
_သတ္တရတနဘူသိတော._  

</Paragraph>

</Division>
<Division number="77" book="ap1" e="ch" v="20" p="67">

<Paragraph number="782" type="verses" book="ap1">
_ဒသသဒ္ဒါဝိဝိတ္တံ တံ,_  
_ဝိဇ္ဇာဓရသမာကုလံ;_  
_သုဒဿနံဝ နဂရံ,_  
_ဒေဝတာနံ ဘဝိဿတိ._  

</Paragraph>

</Division>
<Division number="78" book="ap1" e="ch" v="20" p="67">

<Paragraph number="783" type="verses" book="ap1">
_ပဘာ နိဂ္ဂစ္ဆတေ တဿ,_  
ဥဂ္ဂစ္ဆန္တေဝ သူရိယေ;_  
_ဝိရောစေဿတိ တံ နိစ္စံ,_  
_သမန္တာ အဋ္ဌယောဇနံ._  

</Paragraph>

</Division>
<Division number="79" book="ap1" e="ch" v="20" p="67">

<Paragraph number="784" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="80" book="ap1" e="ch" v="20" p="67">

<Paragraph number="785" type="verses" book="ap1">
_တုသိတာ သော စဝိတွာန,_  
_သုက္ကမူလေန စောဒိတော;_  
_ဂေါတမဿ ဘဂဝတော,_  
_အတြဇော သော ဘဝိဿတိ._  

</Paragraph>

</Division>
<Division number="81" book="ap1" e="ch" v="20" p="67">

<Paragraph number="786" type="verses" book="ap1">
_သစေဝသေယျ အဂါရံ,_  
_စက္ကဝတ္တီ ဘဝေယျ သော;_  
_အဋ္ဌာနမေတံ ယံ တာဒီ,_  
_အဂါရေ ရတိမဇ္ဈဂါ._  

</Paragraph>

</Division>
<Division number="82" book="ap1" e="ch" v="20" p="67">

<Paragraph number="787" type="verses" book="ap1">
_နိက္ခမိတွာ အဂါရမှာ,_  
_ပဗ္ဗဇိဿတိ သုဗ္ဗတော;_  
_ရာဟုလော နာမ နာမေန,_  
_အရဟာ သော ဘဝိဿတိ’._  

</Paragraph>

</Division>
<Division number="83" book="ap1" e="ch" v="20" p="67">

<Paragraph number="788" type="verses" book="ap1">
_ကိကီဝ အဏ္ဍံ ရက္ခေယျ,_  
_စာမရီ ဝိယ ဝါလဓိံ;_  
_နိပကော သီလသမ္ပန္နော,_  
_ဧဝံ ရက္ခိံ မဟာမုနိ._  

</Paragraph>

</Division>
<Division number="84" book="ap1" e="ch" v="20" p="67">

<Paragraph number="789" type="verses" book="ap1">
_တဿာဟံ ဓမ္မမညာယ,_  
_ဝိဟာသိံ သာသနေ ရတော;_  
_သဗ္ဗာသဝေ ပရိညာယ,_  
_ဝိဟရာမိ အနာသဝေါ._  

</Paragraph>

</Division>
<Division number="85" book="ap1" e="ch" v="20" p="67">

<Paragraph number="790" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="791" book="ap1">
ဣတ္ထံ သုဒံ အာယသ္မာ ရာဟုလော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="792" type="center" book="ap1">
ရာဟုလတ္ထေရဿာပဒါနံ ဆဋ္ဌံ.
</Paragraph>