---
title: 40.1.3 ဒါနောကာသယာစနာ
tableOfContents: false
sidebar:
  order: 3
type: tipitaka
basket: su
book: ap1
review:
  current: review
  updated: '2025-10-27T21:48:39.187071'
  updated_by: ''
  notes: ''
  history:
  - state: review
    date: '2025-10-27T21:48:39.187071'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="29" book="ap1" e="ch" v="20" p="353">

<Paragraph number="4326" book="ap1">
_‘ဧကတော ဇာတသံဝဒ္ဓါ,_  
ဥဘိန္နံ ဧကတော မနံ;_  
_သာဓာရဏာ သုခဒုက္ခေ,_  
ဥဘော စ အနုဝတ္တကာ._  

</Paragraph>

</Division>
<Division number="30" book="ap1" e="ch" v="20" p="353">

<Paragraph number="4327" type="verses" book="ap1">
_အတ္ထိ စေတသိကံ ဒုက္ခံ,_  
_တဝါဓေယျံ အရိန္ဒမ;_  
_ယဒိ သက္ကောသိ တံ ဒုက္ခံ,_  
_ဝိနောဒေယျာသိ ခတ္တိယ’._  

</Paragraph>

</Division>
<Division number="31" book="ap1" e="ch" v="20" p="353">

<Paragraph number="4328" type="verses" book="ap1">
_‘တဝ ဒုက္ခံ မမ ဒုက္ခံ,_  
ဥဘိန္နံ ဧကတော မနော;_  
_နိဋ္ဌိတန္တိ ဝိဇာနာဟိ,_  
_မမာဓေယျံ သစေ တုဝံ’._  

</Paragraph>

</Division>
<Division number="32" book="ap1" e="ch" v="20" p="353">

<Paragraph number="4329" type="verses" book="ap1">
_‘ဇာနာဟိ ခေါ မဟာရာဇ,_  
_ဒုက္ခံ မေ ဒုဗ္ဗိနောဒယံ;_  
_ပဟု သမာနော ဂဇ္ဇသု,_  
_ဧကံ တေ ဒုစ္စဇံ ဝရံ._  

</Paragraph>

</Division>
<Division number="33" book="ap1" e="ch" v="20" p="353">

<Paragraph number="4330" type="verses" book="ap1">
_ယာဝတာ ဝိဇိတေ အတ္ထိ,_  
_ယာဝတာ မမ ဇီဝိတံ;_  
_ဧတေဟိ ယဒိ တေ အတ္ထော,_  
_ဒဿာမိ အဝိကမ္ပိတော._  

</Paragraph>

</Division>
<Division number="34" book="ap1" e="ch" v="20" p="353">

<Paragraph number="4331" type="verses" book="ap1">
_ဂဇ္ဇိတံ ခေါ တယာ ဒေဝ,_  
_မိစ္ဆာ တံ ဗဟု ဂဇ္ဇိတံ;_  
_ဇာနိဿာမိ တုဝံ အဇ္ဇ,_  
_သဗ္ဗဓမ္မေ ပတိဋ္ဌိတံ’._  

</Paragraph>

</Division>
<Division number="35" book="ap1" e="ch" v="20" p="354">

<Paragraph number="4332" type="verses" book="ap1">
_‘အတိဗာဠှံ နိပီဠေသိ,_  
_ဒဒမာနဿ မေ သတော;_  
_ကိံ တေ မေ ပီဠိတေနတ္ထော,_  
_ပတ္ထိတံ တေ ကထေဟိ မေ’._  

</Paragraph>

</Division>
<Division number="36" book="ap1" e="ch" v="20" p="354">

<Paragraph number="4333" type="verses" book="ap1">
_‘ဣစ္ဆာမဟံ မဟာရာဇ,_  
_ဗုဒ္ဓသေဋ္ဌံ အနုတ္တရံ;_  
_ဘောဇယိဿာမိ သမ္ဗုဒ္ဓံ,_  
_ဝဇ္ဇံ မေ မာဟု ဇီဝိတံ’._  

</Paragraph>

</Division>
<Division number="37" book="ap1" e="ch" v="20" p="354">

<Paragraph number="4334" type="verses" book="ap1">
_‘အညံ တေဟံ ဝရံ ဒမ္မိ,_  
_မာ ယာစိတ္ထော တထာဂတံ;_  
_အဒေယျော ကဿစိ ဗုဒ္ဓေါ,_  
_မဏိ ဇောတိရသော ယထာ’._  

</Paragraph>

</Division>
<Division number="38" book="ap1" e="ch" v="20" p="354">

<Paragraph number="4335" type="verses" book="ap1">
_‘နနု တေ ဂဇ္ဇိတံ ဒေဝ,_  
_ယာဝ ဇီဝိတမတ္တနော;_  
_ဇီဝိတံ ဒဒမာနေန,_  
_ယုတ္တံ ဒါတုံ တထာဂတံ’._  

</Paragraph>

</Division>
<Division number="39" book="ap1" e="ch" v="20" p="354">

<Paragraph number="4336" type="verses" book="ap1">
_‘ဌပနီယော မဟာဝီရော,_  
_အဒေယျော ကဿစိ ဇိနော;_  
_န မေ ပဋိဿုတော ဗုဒ္ဓေါ,_  
_ဝရဿု အမိတံ ဓနံ’._  

</Paragraph>

</Division>
<Division number="40" book="ap1" e="ch" v="20" p="354">

<Paragraph number="4337" type="verses" book="ap1">
_‘ဝိနိစ္ဆယံ ပါပုဏာမ,_  
_ပုစ္ဆိဿာမ ဝိနိစ္ဆယေ;_  
_ယထာသဏ္ဌံ ကထေဿန္တိ,_  
_ပဋိပုစ္ဆာမ တံ တထာ’._  

</Paragraph>

</Division>
<Division number="41" book="ap1" e="ch" v="20" p="354">

<Paragraph number="4338" type="verses" book="ap1">
_ရညော ဟတ္ထေ ဂဟေတွာန,_  
_အဂမာသိံ ဝိနိစ္ဆယံ;_  
_ပုရတော အက္ခဒဿာနံ,_  
ဣဒံ ဝစနမဗြဝိံ._  

</Paragraph>

</Division>
<Division number="42" book="ap1" e="ch" v="20" p="354">

<Paragraph number="4339" type="verses" book="ap1">
_‘သုဏန္တု မေ အက္ခဒဿာ,_  
_ရာဇာ ဝရမဒါသိ မေ;_  
_န ကိဉ္စိ ဌပယိတွာန,_  
_ဇီဝိတမ္ပိ ပဝါရယိ._  

</Paragraph>

</Division>
<Division number="43" book="ap1" e="ch" v="20" p="354">

<Paragraph number="4340" type="verses" book="ap1">
_တဿ မေ ဝရဒိန္နဿ,_  
_ဗုဒ္ဓသေဋ္ဌံ ဝရိံ အဟံ;_  
_သုဒိန္နော ဟောတိ မေ ဗုဒ္ဓေါ,_  
_ဆိန္ဒထ သံသယံ မမ’._  

</Paragraph>

</Division>
<Division number="44" book="ap1" e="ch" v="20" p="354">

<Paragraph number="4341" type="verses" book="ap1">
_‘သောဿာမ တဝ ဝစနံ,_  
_ဘူမိပါလဿ ရာဇိနော;_  
ဥဘိန္နံ ဝစနံ သုတွာ,_  
_ဆိန္ဒိဿာမေတ္ထ သံသယံ._  

</Paragraph>

</Division>
<Division number="45" book="ap1" e="ch" v="20" p="354">

<Paragraph number="4342" type="verses" book="ap1">
_သဗ္ဗံ ဒေဝ တယာ ဒိန္နံ,_  
ဣမဿ သဗ္ဗဂါဟိကံ;_  
_န ကိဉ္စိ ဌပယိတွာန,_  
_ဇီဝိတမ္ပိ ပဝါရယိ’._  

</Paragraph>

</Division>
<Division number="46" book="ap1" e="ch" v="20" p="354">

<Paragraph number="4343" type="verses" book="ap1">
_‘ကိစ္ဆပ္ပတ္တောဝ ဟုတွာန,_  
_ယာစီ ဝရမနုတ္တရံ;_  
ဣမံ သုဒုက္ခိတံ ဉတွာ,_  
_အဒါသိံ သဗ္ဗဂါဟိကံ’._  

</Paragraph>

</Division>
<Division number="47" book="ap1" e="ch" v="20" p="355">

<Paragraph number="4344" type="verses" book="ap1">
_‘ပရာဇယော တုဝံ ဒေဝ,_  
_အဿ ဒေယျော တထာဂတော;_  
ဥဘိန္နံ သံသယော ဆိန္နော,_  
_ယထာသဏ္ဌမှိ တိဋ္ဌထ’._  

</Paragraph>

</Division>
<Division number="48" book="ap1" e="ch" v="20" p="355">

<Paragraph number="4345" type="verses" book="ap1">
_ရာဇာ တတ္ထေဝ ဌတွာန,_  
_အက္ခဒဿေတဒဗြဝိ;_  
_‘သမ္မာ မယှမ္ပိ ဒေယျာထ,_  
_ပုန ဗုဒ္ဓံ လဘာမဟံ’._  

</Paragraph>

</Division>
<Division number="49" book="ap1" e="ch" v="20" p="355">

<Paragraph number="4346" type="verses" book="ap1">
_‘ပူရေတွာ တဝ သင်္ကပ္ပံ,_  
_ဘောဇယိတွာ တထာဂတံ;_  
_ပုန ဒေယျာသိ သမ္ဗုဒ္ဓံ,_  
_အာနန္ဒဿ ယသဿိနော’._
</Paragraph>
</Division>