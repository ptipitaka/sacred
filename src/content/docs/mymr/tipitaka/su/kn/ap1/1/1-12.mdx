---
title: 1.12 အာနန္ဒတ္ထေရအပဒါန
tableOfContents: false
sidebar:
  order: 12
type: tipitaka
basket: su
book: ap1
review:
  current: review
  updated: '2025-10-23T09:13:30.816379'
  updated_by: ''
  notes: ''
  history:
  - state: review
    date: '2025-10-23T09:13:30.816379'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="644" book="ap1" e="ch" v="20" p="57">

<Paragraph number="670" type="verses" book="ap1">
_“အာရာမဒွါရာ နိက္ခမ္မ,_  
_ပဒုမုတ္တရော မဟာမုနိ;_  
_ဝဿေန္တော အမတံ ဝုဋ္ဌိံ,_  
_နိဗ္ဗာပေသိ မဟာဇနံ._  

</Paragraph>

</Division>
<Division number="645" book="ap1" e="ch" v="20" p="57">

<Paragraph number="671" type="verses" book="ap1">
_သတသဟဿံ တေ ဓီရာ,_  
_ဆဠဘိညာ မဟိဒ္ဓိကာ;_  
_ပရိဝါရေန္တိ သမ္ဗုဒ္ဓံ,_  
_ဆာယာဝ အနပါယိနီ._  

</Paragraph>

</Division>
<Division number="646" book="ap1" e="ch" v="20" p="57">

<Paragraph number="672" type="verses" book="ap1">
_ဟတ္ထိက္ခန္ဓဂတော အာသိံ,_  
_သေတစ္ဆတ္တံ ဝရုတ္တမံ;_  
_သုစာရုရူပံ ဒိသွာန,_  
_ဝိတ္တိ မေ ဥဒပဇ္ဇထ._  

</Paragraph>

</Division>
<Division number="647" book="ap1" e="ch" v="20" p="57">

<Paragraph number="673" type="verses" book="ap1">
_ဩရုယှ ဟတ္ထိခန္ဓမှာ,_  
ဥပဂစ္ဆိံ နရာသဘံ;_  
_ရတနာမယဆတ္တံ မေ,_  
_ဗုဒ္ဓသေဋ္ဌဿ ဓာရယိံ._  

</Paragraph>

</Division>
<Division number="648" book="ap1" e="ch" v="20" p="57">

<Paragraph number="674" type="verses" book="ap1">
_မမ သင်္ကပ္ပမညာယ,_  
_ပဒုမုတ္တရော မဟာဣသိ;_  
_တံ ကထံ ဌပယိတွာန,_  
ဣမာ ဂါထာ အဘာသထ._  

</Paragraph>

</Division>
<Division number="649" book="ap1" e="ch" v="20" p="57">

<Paragraph number="675" type="verses" book="ap1">
_‘ယော သော ဆတ္တမဓာရေသိ,_  
_သောဏ္ဏာလင်္ကာရဘူသိတံ;_  
_တမဟံ ကိတ္တယိဿာမိ,_  
_သုဏောထ မမ ဘာသတော._  

</Paragraph>

</Division>
<Division number="650" book="ap1" e="ch" v="20" p="57">

<Paragraph number="676" type="verses" book="ap1">
ဣတော ဂန္တွာ အယံ ပေါသော,_  
_တုသိတံ အာဝသိဿတိ;_  
_အနုဘောဿတိ သမ္ပတ္တိံ,_  
_အစ္ဆရာဟိ ပုရက္ခတော._  

</Paragraph>

</Division>
<Division number="651" book="ap1" e="ch" v="20" p="57">

<Paragraph number="677" type="verses" book="ap1">
_စတုတ္တိံသတိက္ခတ္တုဉ္စ,_  
_ဒေဝရဇ္ဇံ ကရိဿတိ;_  
_ဗလာဓိပေါ အဋ္ဌသတံ,_  
_ဝသုဓံ အာဝသိဿတိ._  

</Paragraph>

</Division>
<Division number="652" book="ap1" e="ch" v="20" p="57">

<Paragraph number="678" type="verses" book="ap1">
_အဋ္ဌပညာသက္ခတ္တုဉ္စ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_မဟိယာ ကာရယိဿတိ._  

</Paragraph>

</Division>
<Division number="653" book="ap1" e="ch" v="20" p="57">

<Paragraph number="679" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="654" book="ap1" e="ch" v="20" p="58">

<Paragraph number="680" type="verses" book="ap1">
_သကျာနံ ကုလကေတုဿ,_  
_ဉာတိဗန္ဓု ဘဝိဿတိ;_  
_အာနန္ဒော နာမ နာမေန,_  
ဥပဋ္ဌာကော မဟေသိနော._  

</Paragraph>

</Division>
<Division number="655" book="ap1" e="ch" v="20" p="58">

<Paragraph number="681" type="verses" book="ap1">
_အာတာပီ နိပကော စာပိ,_  
_ဗာဟုသစ္စေ သုကောဝိဒေါ;_  
_နိဝါတဝုတ္တိ အတ္ထဒ္ဓေါ,_  
_သဗ္ဗပါဌီ ဘဝိဿတိ._  

</Paragraph>

</Division>
<Division number="656" book="ap1" e="ch" v="20" p="58">

<Paragraph number="682" type="verses" book="ap1">
_ပဓာနပဟိတတ္တော သော,_  
ဥပသန္တော နိရူပဓိ;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ._  

</Paragraph>

</Division>
<Division number="657" book="ap1" e="ch" v="20" p="58">

<Paragraph number="683" type="verses" book="ap1">
_သန္တိ အာရညကာ နာဂါ,_  
_ကုဉ္ဇရာ သဋ္ဌိဟာယနာ;_  
_တိဓာပဘိန္နာ မာတင်္ဂါ,_  
_ဤသာဒန္တာ ဥရူဠှဝါ._  

</Paragraph>

</Division>
<Division number="658" book="ap1" e="ch" v="20" p="58">

<Paragraph number="684" type="verses" book="ap1">
_အနေကသတသဟဿာ,_  
_ပဏ္ဍိတာပိ မဟိဒ္ဓိကာ;_  
_သဗ္ဗေ တေ ဗုဒ္ဓနာဂဿ,_  
_န ဟောန္တုပဏိဓိမှိ တေ’._  

</Paragraph>

</Division>
<Division number="659" book="ap1" e="ch" v="20" p="58">

<Paragraph number="685" type="verses" book="ap1">
_အာဒိယာမေ နမဿာမိ,_  
_မဇ္ဈိမေ အထ ပစ္ဆိမေ;_  
_ပသန္နစိတ္တော သုမနော,_  
_ဗုဒ္ဓသေဋ္ဌံ ဥပဋ္ဌဟိံ._  

</Paragraph>

</Division>
<Division number="660" book="ap1" e="ch" v="20" p="58">

<Paragraph number="686" type="verses" book="ap1">
_အာတာပီ နိပကော စာပိ,_  
_သမ္ပဇာနော ပတိဿတော;_  
_သောတာပတ္တိဖလံ ပတ္တော,_  
_သေခဘူမီသု ကောဝိဒေါ._  

</Paragraph>

</Division>
<Division number="661" book="ap1" e="ch" v="20" p="58">

<Paragraph number="687" type="verses" book="ap1">
_သတသဟဿိတော ကပ္ပေ,_  
_ယံ ကမ္မမဘိနီဟရိံ;_  
_တာဟံ ဘူမိမနုပ္ပတ္တော,_  
_ဌိတာ သဒ္ဓမ္မမာစလာ._  

</Paragraph>

</Division>
<Division number="662" book="ap1" e="ch" v="20" p="58">

<Paragraph number="688" type="verses" book="ap1">
_သွာဂတံ ဝတ မေ အာသိ,_  
_ဗုဒ္ဓသေဋ္ဌဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="663" book="ap1" e="ch" v="20" p="58">

<Paragraph number="689" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="690" book="ap1">
ဣတ္ထံ သုဒံ အာယသ္မာ အာနန္ဒော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="691" type="center" book="ap1">
အာနန္ဒတ္ထေရဿာပဒါနံ ဒသမံ.



</Paragraph>

<Paragraph number="692" type="center" book="ap1">
တဿုဒ္ဒါနံ


</Paragraph>

<Paragraph number="693" type="verses" book="ap1">
_ဗုဒ္ဓေါ ပစ္စေကဗုဒ္ဓေါ စ,_  
_သာရိပုတ္တော စ ကောလိတော;_  
_ကဿပေါ အနုရုဒ္ဓေါ စ,_  
_ပုဏ္ဏတ္ထေရော ဥပါလိ စ._  

</Paragraph>

<Paragraph number="694" type="verses" book="ap1">
_အညာသိကောဏ္ဍညော ပိဏ္ဍောလော,_  
_ရေဝတာနန္ဒပဏ္ဍိတော;_  
_ဆသတာနိ စ ပညာသ,_  
_ဂါထာယော သဗ္ဗပိဏ္ဍိတာ._  


</Paragraph>

<Paragraph number="695" type="center" book="ap1">
အပဒါနေ ဗုဒ္ဓဝဂ္ဂေါ ပဌမော.
</Paragraph>