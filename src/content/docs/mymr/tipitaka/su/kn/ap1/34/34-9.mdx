---
title: "34.9 ဓမ္မသဝနိယတ္ထေရအပဒါန"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="111" book="ap1" e="ch" v="20" p="314">

<Paragraph number="3841" type="verses" book="ap1">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_စတုသစ္စံ ပကာသေန္တော,_  
_သန္တာရေသိ ဗဟုံ ဇနံ._  

</Paragraph>

</Division>
<Division number="112" book="ap1" e="ch" v="20" p="314">

<Paragraph number="3842" type="verses" book="ap1">
_အဟံ တေန သမယေန,_  
_ဇဋိလော ဥဂ္ဂတာပနော;_  
_ဓုနန္တော ဝါကစီရာနိ,_  
_ဂစ္ဆာမိ အမ္ဗရေ တဒါ._  

</Paragraph>

</Division>
<Division number="113" book="ap1" e="ch" v="20" p="314">

<Paragraph number="3843" type="verses" book="ap1">
_ဗုဒ္ဓသေဋ္ဌဿ ဥပရိ,_  
_ဂန္တုံ န ဝိသဟာမဟံ;_  
_ပက္ခီဝ သေလမာသဇ္ဇ,_  
_ဂမနံ န လဘာမဟံ._  

</Paragraph>

</Division>
<Division number="114" book="ap1" e="ch" v="20" p="315">

<Paragraph number="3844" type="verses" book="ap1">
_န မေ ဣဒံ ဘူတပုဗ္ဗံ,_  
ဣရိယဿ ဝိကောပနံ;_  
_ဒကေ ယထာ ဥမ္မုဇ္ဇိတွာ,_  
_ဧဝံ ဂစ္ဆာမိ အမ္ဗရေ._  

</Paragraph>

</Division>
<Division number="115" book="ap1" e="ch" v="20" p="315">

<Paragraph number="3845" type="verses" book="ap1">
ဥဠာရဘူတော မနုဇော,_  
_ဟေဋ္ဌာသီနော ဘဝိဿတိ;_  
_ဟန္ဒ မေနံ ဂဝေသိဿံ,_  
_အပိ အတ္ထံ လဘေယျဟံ._  

</Paragraph>

</Division>
<Division number="116" book="ap1" e="ch" v="20" p="315">

<Paragraph number="3846" type="verses" book="ap1">
_ဩရောဟန္တော အန္တလိက္ခာ,_  
_သဒ္ဒမဿောသိ သတ္ထုနော;_  
_အနိစ္စတံ ကထေန္တဿ,_  
_တမဟံ ဥဂ္ဂဟိံ တဒါ._  

</Paragraph>

</Division>
<Division number="117" book="ap1" e="ch" v="20" p="315">

<Paragraph number="3847" type="verses" book="ap1">
_အနိစ္စသညမုဂ္ဂယှ,_  
_အဂမာသိံ မမဿမံ;_  
_ယာဝတာယုံ ဝသိတွာန,_  
_တတ္ထ ကာလင်္ကတော အဟံ._  

</Paragraph>

</Division>
<Division number="118" book="ap1" e="ch" v="20" p="315">

<Paragraph number="3848" type="verses" book="ap1">
_စရိမေ ဝတ္တမာနမှိ,_  
_တံ ဓမ္မသဝနံ သရိံ;_  
_တေန ကမ္မေန သုကတေန,_  
_တာဝတိံသမဂစ္ဆဟံ._  

</Paragraph>

</Division>
<Division number="119" book="ap1" e="ch" v="20" p="315">

<Paragraph number="3849" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိံ အဟံ;_  
_ဧကပညာသက္ခတ္တုဉ္စ,_  
_ဒေဝရဇ္ဇမကာရယိံ._  

</Paragraph>

</Division>
<Division number="120" book="ap1" e="ch" v="20" p="315">

<Paragraph number="3850" type="verses" book="ap1">
_ဧကသတ္တတိက္ခတ္တုဉ္စ,_  
_စက္ကဝတ္တီ အဟောသဟံ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="121" book="ap1" e="ch" v="20" p="315">

<Paragraph number="3851" type="verses" book="ap1">
_ပိတုဂေဟေ နိသီဒိတွာ,_  
_သမဏော ဘာဝိတိန္ဒြိယော;_  
_ဂါထာယ ပရိဒီပေန္တော,_  
_အနိစ္စတမုဒါဟရိ._  

</Paragraph>

</Division>
<Division number="122" book="ap1" e="ch" v="20" p="315">

<Paragraph number="3852" type="verses" book="ap1">
_အနုဿရာမိ တံ သညံ,_  
_သံသရန္တော ဘဝါဘဝေ;_  
_န ကောဋိံ ပဋိဝိဇ္ဈာမိ,_  
_နိဗ္ဗာနံ အစ္စုတံ ပဒံ._  

</Paragraph>

</Division>
<Division number="123" book="ap1" e="ch" v="20" p="315">

<Paragraph number="3853" book="ap1">
_အနိစ္စာ ဝတ သင်္ခါရာ,_  
ဥပ္ပါဒဝယဓမ္မိနော;_  
ဥပ္ပဇ္ဇိတွာ နိရုဇ္ဈန္တိ,_  
_တေသံ ဝူပသမော သုခေါ._  

</Paragraph>

</Division>
<Division number="124" book="ap1" e="ch" v="20" p="315">

<Paragraph number="3854" type="verses" book="ap1">
_သဟ ဂါထံ သုဏိတွာန,_  
_ပုဗ္ဗကမ္မံ အနုဿရိံ;_  
_ဧကာသနေ နိသီဒိတွာ,_  
_အရဟတ္တမပါပုဏိံ._  

</Paragraph>

</Division>
<Division number="125" book="ap1" e="ch" v="20" p="315">

<Paragraph number="3855" type="verses" book="ap1">
_ဇာတိယာ သတ္တဝဿောဟံ,_  
_အရဟတ္တမပါပုဏိံ;_  
ဥပသမ္ပာဒယိ ဗုဒ္ဓေါ,_  
_ဂုဏမညာယ စက္ခုမာ._  

</Paragraph>

</Division>
<Division number="126" book="ap1" e="ch" v="20" p="316">

<Paragraph number="3856" type="verses" book="ap1">
_ဒါရကောဝ အဟံ သန္တော,_  
_ကရဏီယံ သမာပယိံ;_  
_ကိံ မေ ကရဏီယံ အဇ္ဇ,_  
_သကျပုတ္တဿ သာသနေ._  

</Paragraph>

</Division>
<Division number="127" book="ap1" e="ch" v="20" p="316">

<Paragraph number="3857" type="verses" book="ap1">
_သတသဟဿိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_သဒ္ဓမ္မသဝနေ ဖလံ._  

</Paragraph>

</Division>
<Division number="128" book="ap1" e="ch" v="20" p="316">

<Paragraph number="3858" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3859" book="ap1">
ဣတ္ထံ သုဒံ အာယသ္မာ ဓမ္မသဝနိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3860" type="center" book="ap1">
ဓမ္မသဝနိယတ္ထေရဿာပဒါနံ နဝမံ.
</Paragraph>