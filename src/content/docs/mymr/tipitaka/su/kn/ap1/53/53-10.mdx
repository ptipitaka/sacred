---
title: "53.10 သုဂန္ဓတ္ထေရအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="81" book="ap1">

<Paragraph number="6896" type="verses" book="ap1">
_“ဣမမှိ ဘဒ္ဒကေ ကပ္ပေ,_  
_ဗြဟ္မဗန္ဓု မဟာယသော;_  
_ကဿပေါ နာမ ဂေါတ္တေန,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="82" book="ap1">

<Paragraph number="6897" type="verses" book="ap1">
_အနုဗျဉ္ဇနသမ္ပန္နော,_  
_ဗာတ္တိံသဝရလက္ခဏော;_  
_ဗျာမပ္ပဘာပရိဝုတော,_  
_ရံသိဇာလသမောတ္ထဋော._  

</Paragraph>

</Division>
<Division number="83" book="ap1">

<Paragraph number="6898" type="verses" book="ap1">
_အဿာသေတာ ယထာ စန္ဒော,_  
_သူရိယောဝ ပဘင်္ကရော;_  
_နိဗ္ဗာပေတာ ယထာ မေဃော,_  
_သာဂရောဝ ဂုဏာကရော._  

</Paragraph>

</Division>
<Division number="84" book="ap1">

<Paragraph number="6899" type="verses" book="ap1">
_ဓရဏီရိဝ သီလေန,_  
_ဟိမဝါဝ သမာဓိနာ;_  
_အာကာသော ဝိယ ပညာယ,_  
_အသင်္ဂေါ အနိလော ယထာ._  

</Paragraph>

</Division>
<Division number="85" book="ap1">

<Paragraph number="6900" type="verses" book="ap1">
_သ ကဒါစိ မဟာဝီရော,_  
_ပရိသာသု ဝိသာရဒေါ;_  
_သစ္စာနိ သမ္ပကာသေတိ,_  
ဥဒ္ဓရန္တော မဟာဇနံ._  

</Paragraph>

</Division>
<Division number="86" book="ap1">

<Paragraph number="6901" type="verses" book="ap1">
_တဒါ ဟိ ဗာရာဏသိယံ,_  
_သေဋ္ဌိပုတ္တော မဟာယသော;_  
_အာသဟံ ဓနဓညဿ,_  
_ပဟူတဿ ဗဟူ တဒါ._  

</Paragraph>

</Division>
<Division number="87" book="ap1">

<Paragraph number="6902" type="verses" book="ap1">
_ဇင်္ဃာဝိဟာရံ ဝိစရံ,_  
_မိဂဒါယမုပေစ္စဟံ;_  
_အဒ္ဒသံ ဝိရဇံ ဗုဒ္ဓံ,_  
_ဒေသေန္တံ အမတံ ပဒံ._  

</Paragraph>

</Division>
<Division number="88" book="ap1">

<Paragraph number="6903" type="verses" book="ap1">
_ဝိသဋ္ဌကန္တဝစနံ,_  
_ကရဝီကသမဿရံ;_  
_ဟံသရုတေဟိ နိဂ္ဃေါသံ,_  
_ဝိညာပေန္တံ မဟာဇနံ._  

</Paragraph>

</Division>
<Division number="89" book="ap1">

<Paragraph number="6904" type="verses" book="ap1">
_ဒိသွာ ဒေဝါတိဒေဝံ တံ,_  
_သုတွာဝ မဓုရံ ဂိရံ;_  
_ပဟာယနပ္ပကေ ဘောဂေ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="90" book="ap1">

<Paragraph number="6905" type="verses" book="ap1">
_ဧဝံ ပဗ္ဗဇိတော စာဟံ,_  
_န စိရေန ဗဟုဿုတော;_  
_အဟောသိံ ဓမ္မကထိကော,_  
_ဝိစိတ္တပဋိဘာနဝါ._  

</Paragraph>

</Division>
<Division number="91" book="ap1">

<Paragraph number="6906" type="verses" book="ap1">
_မဟာပရိသမဇ္ဈေဟံ,_  
_ဟဋ္ဌစိတ္တော ပုနပ္ပုနံ;_  
_ဝဏ္ဏယိံ ဟေမဝဏ္ဏဿ,_  
_ဝဏ္ဏံ ဝဏ္ဏဝိသာရဒေါ._  

</Paragraph>

</Division>
<Division number="92" book="ap1">

<Paragraph number="6907" type="verses" book="ap1">
_‘ဧသ ခီဏာသဝေါ ဗုဒ္ဓေါ,_  
_အနီဃော ဆိန္နသံသယော;_  
_သဗ္ဗကမ္မက္ခယံ ပတ္တော,_  
_ဝိမုတ္တောပဓိသင်္ခယေ._  

</Paragraph>

</Division>
<Division number="93" book="ap1">

<Paragraph number="6908" type="verses" book="ap1">
_ဧသ သော ဘဂဝါ ဗုဒ္ဓေါ,_  
_ဧသ သီဟော အနုတ္တရော;_  
_သဒေဝကဿ လောကဿ,_  
_ဗြဟ္မစက္ကပ္ပဝတ္တကော._  

</Paragraph>

</Division>
<Division number="94" book="ap1">

<Paragraph number="6909" type="verses" book="ap1">
_ဒန္တော ဒမေတာ သန္တော စ,_  
_သမေတာ နိဗ္ဗုတော ဣသိ;_  
_နိဗ္ဗာပေတာ စ အဿတ္ထော,_  
_အဿာသေတာ မဟာဇနံ._  

</Paragraph>

</Division>
<Division number="95" book="ap1">

<Paragraph number="6910" type="verses" book="ap1">
_ဝီရော သူရော စ ဝိက္ကန္တော,_  
_ပညော ကာရုဏိကော ဝသီ;_  
_ဝိဇိတာဝီ စ သ ဇိနော,_  
_အပ္ပဂဗ္ဗော အနာလယော._  

</Paragraph>

</Division>
<Division number="96" book="ap1">

<Paragraph number="6911" type="verses" book="ap1">
_အနေဉ္ဇော အစလော ဓီမာ,_  
_အမောဟော အသမော မုနိ;_  
_ဓောရယှော ဥသဘော နာဂေါ,_  
_သီဟော သက္ကော ဂရူသုပိ._  

</Paragraph>

</Division>
<Division number="97" book="ap1">

<Paragraph number="6912" type="verses" book="ap1">
_ဝိရာဂေါ ဝိမလော ဗြဟ္မာ,_  
_ဝါဒီ သူရော ရဏဉ္ဇဟော;_  
_အခိလော စ ဝိသလ္လော စ,_  
_အသမော သံယတော သုစိ._  

</Paragraph>

</Division>
<Division number="98" book="ap1">

<Paragraph number="6913" type="verses" book="ap1">
_ဗြာဟ္မဏော သမဏော နာထော,_  
_ဘိသက္ကော သလ္လကတ္တကော;_  
_ယောဓော ဗုဒ္ဓေါ သုတာသုတော,_  
_အစလော မုဒိတော သိတော._  

</Paragraph>

</Division>
<Division number="99" book="ap1">

<Paragraph number="6914" type="verses" book="ap1">
_ဓာတာ ဓတာ စ သန္တိ စ,_  
_ကတ္တာ နေတာ ပကာသိတာ;_  
_သမ္ပဟံသိတာ ဘေတ္တာ စ,_  
_ဆေတ္တာ သောတာ ပသံသိတာ._  

</Paragraph>

</Division>
<Division number="100" book="ap1">

<Paragraph number="6915" type="verses" book="ap1">
_အခိလော စ ဝိသလ္လော စ,_  
_အနီဃော အကထံကထီ;_  
_အနေဇော ဝိရဇော ကတ္တာ,_  
_ဂန္ဓာ ဝတ္တာ ပသံသိတာ._  

</Paragraph>

</Division>
<Division number="101" book="ap1">

<Paragraph number="6916" type="verses" book="ap1">
_တာရေတာ အတ္ထကာရေတာ,_  
_ကာရေတာ သမ္ပဒါရိတာ;_  
_ပါပေတာ သဟိတာ ကန္တာ,_  
_ဟန္တာ အာတာပီ တာပသော._  

</Paragraph>

</Division>
<Division number="102" book="ap1">

<Paragraph number="6917" type="verses" book="ap1">
_သမစိတ္တော သမသမော,_  
_အသဟာယော ဒယာလယော;_  
_အစ္ဆေရသတ္တော အကုဟော,_  
_ကတာဝီ ဣသိသတ္တမော._  

</Paragraph>

</Division>
<Division number="103" book="ap1">

<Paragraph number="6918" type="verses" book="ap1">
_နိတ္တိဏ္ဏကင်္ခေါ နိမ္မာနော,_  
_အပ္ပမေယျော အနူပမော;_  
_သဗ္ဗဝါကျပထာတီတော,_  
_သစ္စနေယျန္တဂူ ဇိနော._  

</Paragraph>

</Division>
<Division number="104" book="ap1">

<Paragraph number="6919" type="verses" book="ap1">
_သတ္တသာရဝရေ တသ္မိံ,_  
_ပသာဒေါ အမတာဝဟော;_  
_တသ္မာ ဗုဒ္ဓေ စ ဓမ္မေ စ,_  
_သံဃေ သဒ္ဓါ မဟတ္ထိကာ’._  

</Paragraph>

</Division>
<Division number="105" book="ap1">

<Paragraph number="6920" type="verses" book="ap1">
_ဂုဏေဟိ ဧဝမာဒီဟိ,_  
_တိလောကသရဏုတ္တမံ;_  
_ဝဏ္ဏေန္တော ပရိသာမဇ္ဈေ,_  
_အကံ ဓမ္မကထံ အဟံ._  

</Paragraph>

</Division>
<Division number="106" book="ap1">

<Paragraph number="6921" type="verses" book="ap1">
_တတော စုတာဟံ တုသိတေ,_  
_အနုဘောတွာ မဟာသုခံ;_  
_တတော စုတော မနုဿေသု,_  
_ဇာတော ဟောမိ သုဂန္ဓိကော._  

</Paragraph>

</Division>
<Division number="107" book="ap1">

<Paragraph number="6922" type="verses" book="ap1">
_နိဿာသော မုခဂန္ဓော စ,_  
_ဒေဟဂန္ဓော တထေဝ မေ;_  
_သေဒဂန္ဓော စ သတတံ,_  
_သဗ္ဗဂန္ဓောဝ ဟောတိ မေ._  

</Paragraph>

</Division>
<Division number="108" book="ap1">

<Paragraph number="6923" type="verses" book="ap1">
_မုခဂန္ဓော သဒါ မယှံ,_  
_ပဒုမုပ္ပလစမ္ပကော;_  
_ပရိသန္တော သဒါ ဝါတိ,_  
_သရီရော စ တထေဝ မေ._  

</Paragraph>

</Division>
<Division number="109" book="ap1">

<Paragraph number="6924" type="verses" book="ap1">
_ဂုဏတ္ထဝဿ သဗ္ဗန္တံ,_  
_ဖလံ တု ပရမဗ္ဘုတံ;_  
_ဧကဂ္ဂမနသာ သဗ္ဗေ,_  
_ဝဏ္ဏယိဿံ သုဏာထ မေ._  

</Paragraph>

</Division>
<Division number="110" book="ap1">

<Paragraph number="6925" type="verses" book="ap1">
_ဂုဏံ ဗုဒ္ဓဿ ဝတွာန,_  
_ဟိတာယ စ န သဒိသံ;_  
_သုခိတော ဟောမိ သဗ္ဗတ္ထ,_  
_သံဃော ဝီရသမာယုတော._  

</Paragraph>

</Division>
<Division number="111" book="ap1">

<Paragraph number="6926" type="verses" book="ap1">
_ယသဿီ သုခိတော ကန္တော,_  
_ဇုတိမာ ပိယဒဿနော;_  
_ဝတ္တာ အပရိဘူတော စ,_  
_နိဒ္ဒေါသော ပညဝါ တထာ._  

</Paragraph>

</Division>
<Division number="112" book="ap1">

<Paragraph number="6927" type="verses" book="ap1">
_ခီဏေ အာယုသိ နိဗ္ဗာနံ,_  
_သုလဘံ ဗုဒ္ဓဘတ္တိနော;_  
_တေသံ ဟေတုံ ပဝက္ခာမိ,_  
_တံ သုဏာထ ယထာတထံ._  

</Paragraph>

</Division>
<Division number="113" book="ap1">

<Paragraph number="6928" type="verses" book="ap1">
_သန္တံ ယသံ ဘဂဝတော,_  
_ဝိဓိနာ အဘိဝါဒယံ;_  
_တတ္ထ တတ္ထူပပန္နောပိ,_  
_ယသဿီ တေန ဟောမဟံ._  

</Paragraph>

</Division>
<Division number="114" book="ap1">

<Paragraph number="6929" type="verses" book="ap1">
_ဒုက္ခဿန္တကရံ ဗုဒ္ဓံ,_  
_ဓမ္မံ သန္တမသင်္ခတံ;_  
_ဝဏ္ဏယံ သုခဒေါ အာသိံ,_  
_သတ္တာနံ သုခိတော တတော._  

</Paragraph>

</Division>
<Division number="115" book="ap1">

<Paragraph number="6930" type="verses" book="ap1">
_ဂုဏံ ဝဒန္တော ဗုဒ္ဓဿ,_  
_ဗုဒ္ဓပီတိသမာယုတော;_  
_သကန္တိံ ပရကန္တိဉ္စ,_  
_ဇနယိံ တေန ကန္တိမာ._  

</Paragraph>

</Division>
<Division number="116" book="ap1">

<Paragraph number="6931" type="verses" book="ap1">
_ဇိနော တေ တိတ္ထိကာကိဏ္ဏေ,_  
_အဘိဘုယျ ကုတိတ္ထိယေ;_  
_ဂုဏံ ဝဒန္တော ဇောတေသိံ,_  
_နာယကံ ဇုတိမာ တတော._  

</Paragraph>

</Division>
<Division number="117" book="ap1">

<Paragraph number="6932" type="verses" book="ap1">
_ပိယကာရီ ဇနဿာပိ,_  
_သမ္ဗုဒ္ဓဿ ဂုဏံ ဝဒံ;_  
_သရဒေါဝ သသင်္ကောဟံ,_  
_တေနာသိံ ပိယဒဿနော._  

</Paragraph>

</Division>
<Division number="118" book="ap1">

<Paragraph number="6933" type="verses" book="ap1">
_ယထာသတ္တိဝသေနာဟံ,_  
_သဗ္ဗဝါစာဟိ သန္ထဝိံ;_  
_သုဂတံ တေန ဝါဂိသော,_  
_ဝိစိတ္တပဋိဘာနဝါ._  

</Paragraph>

</Division>
<Division number="119" book="ap1">

<Paragraph number="6934" type="verses" book="ap1">
_ယေ ဗာလာ ဝိမတိံ ပတ္တာ,_  
_ပရိဘောန္တိ မဟာမုနိံ;_  
_နိဂ္ဂဟိံ တေ သဒ္ဓမ္မေန,_  
_ပရိဘူတော န တေနဟံ._  

</Paragraph>

</Division>
<Division number="120" book="ap1">

<Paragraph number="6935" type="verses" book="ap1">
_ဗုဒ္ဓဝဏ္ဏေန သတ္တာနံ,_  
_ကိလေသေ အပနေသဟံ;_  
_နိက္ကိလေသမနော ဟောမိ,_  
_တဿ ကမ္မဿ ဝါဟသာ._  

</Paragraph>

</Division>
<Division number="121" book="ap1">

<Paragraph number="6936" type="verses" book="ap1">
_သောတူနံ ဝုဒ္ဓိမဇနိံ,_  
_ဗုဒ္ဓါနုဿတိဒေသကော;_  
_တေနာဟမာသိံ သပ္ပညော,_  
_နိပုဏတ္ထဝိပဿကော._  

</Paragraph>

</Division>
<Division number="122" book="ap1">

<Paragraph number="6937" type="verses" book="ap1">
_သဗ္ဗာသဝပရိက္ခီဏော,_  
_တိဏ္ဏသံသာရသာဂရော;_  
_သိခီဝ အနုပါဒါနော,_  
_ပါပုဏိဿာမိ နိဗ္ဗုတိံ._  

</Paragraph>

</Division>
<Division number="123" book="ap1">

<Paragraph number="6938" type="verses" book="ap1">
ဣမသ္မိံယေဝ ကပ္ပသ္မိံ,_  
_ယမဟံ သန္ထဝိံ ဇိနံ;_  
_ဒုဂ္ဂတိံ နာဘိဇာနာမိ,_  
_ဗုဒ္ဓဝဏ္ဏဿိဒံ ဖလံ._  

</Paragraph>

</Division>
<Division number="124" book="ap1">

<Paragraph number="6939" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="125" book="ap1">

<Paragraph number="6940" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="126" book="ap1">

<Paragraph number="6941" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”. (5575)_  

</Paragraph>

<Paragraph number="6942" book="ap1">
ဣတ္ထံ သုဒံ အာယသ္မာ သုဂန္ဓော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6943" type="center" book="ap1">
သုဂန္ဓတ္ထေရဿာပဒါနံ ဒသမံ.



</Paragraph>

<Paragraph number="6944" type="center" book="ap1">
တိဏဒါယကဝဂ္ဂေါ တေပညာသမော.



</Paragraph>

<Paragraph number="6945" type="center" book="ap1">
တဿုဒ္ဒါနံ


</Paragraph>

<Paragraph number="6946" type="verses" book="ap1">
_တိဏဒေါ မဉ္စဒေါ စေဝ,_  
_သရဏဗ္ဘဉ္ဇနပ္ပဒေါ;_  
_သုပဋော ဒဏ္ဍဒါယီ စ,_  
_နေလပူဇီ တထေဝ စ._  

</Paragraph>

<Paragraph number="6947" type="verses" book="ap1">
_ဗောဓိသမ္မဇ္ဇကော မဏ္ဍော,_  
_သုဂန္ဓော ဒသမောတိ စ;_  
_ဂါထာသတံ သတေဝီသံ,_  
_ဂဏိတဉ္စေတ္ထ သဗ္ဗသော._
</Paragraph>