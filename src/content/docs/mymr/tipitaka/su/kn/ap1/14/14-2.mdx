---
title: 14.2 သုဒဿနတ္ထေရအပဒါန
tableOfContents: false
sidebar:
  order: 2
type: tipitaka
basket: su
book: ap1
review:
  current: review
  updated: '2025-10-23T09:13:31.068730'
  updated_by: ''
  notes: ''
  history:
  - state: review
    date: '2025-10-23T09:13:31.068730'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="10" book="ap1" e="ch" v="20" p="181">

<Paragraph number="2193" type="verses" book="ap1">
_“ဝိနတာ နဒိယာ တီရေ,_  
_ပိလက္ခု ဖလိတော အဟု;_  
_တာဟံ ရုက္ခံ ဂဝေသန္တော,_  
_အဒ္ဒသံ လောကနာယကံ._  

</Paragraph>

</Division>
<Division number="11" book="ap1" e="ch" v="20" p="181">

<Paragraph number="2194" type="verses" book="ap1">
_ကေတကံ ပုပ္ဖိတံ ဒိသွာ,_  
_ဝဏ္ဋေ ဆေတွာနဟံ တဒါ;_  
_ဗုဒ္ဓဿ အဘိရောပေသိံ,_  
_သိခိနော လောကဗန္ဓုနော._  

</Paragraph>

</Division>
<Division number="12" book="ap1" e="ch" v="20" p="181">

<Paragraph number="2195" type="verses" book="ap1">
_ယေန ဉာဏေန ပတ္တောသိ,_  
_အစ္စုတံ အမတံ ပဒံ;_  
_တံ ဉာဏံ အဘိပူဇေမိ,_  
_ဗုဒ္ဓသေဋ္ဌ မဟာမုနိ._  

</Paragraph>

</Division>
<Division number="13" book="ap1" e="ch" v="20" p="181">

<Paragraph number="2196" type="verses" book="ap1">
_ဉာဏမှိ ပူဇံ ကတွာန,_  
_ပိလက္ခုမဒ္ဒသံ အဟံ;_  
_ပဋိလဒ္ဓေါမှိ တံ ပညံ,_  
_ဉာဏပူဇာယိဒံ ဖလံ._  

</Paragraph>

</Division>
<Division number="14" book="ap1" e="ch" v="20" p="181">

<Paragraph number="2197" type="verses" book="ap1">
_ဧကတ္တိံသေ ဣတော ကပ္ပေ,_  
_ယံ ပုပ္ဖမဘိရောပယိံ;_  
_ဒုဂ္ဂတိံ နာဘိဇာနာမိ,_  
_ဉာဏပူဇာယိဒံ ဖလံ._  

</Paragraph>

</Division>
<Division number="15" book="ap1" e="ch" v="20" p="181">

<Paragraph number="2198" type="verses" book="ap1">
ဣတော တေရသကပ္ပမှိ,_  
_ဒွါဒသာသုံ ဖလုဂ္ဂတာ;_  
_သတ္တရတနသမ္ပန္နာ,_  
_စက္ကဝတ္တီ မဟပ္ဖလာ._  

</Paragraph>

</Division>
<Division number="16" book="ap1" e="ch" v="20" p="181">

<Paragraph number="2199" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2200" book="ap1">
ဣတ္ထံ သုဒံ အာယသ္မာ သုဒဿနော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2201" type="center" book="ap1">
သုဒဿနတ္ထေရဿာပဒါနံ ဒုတိယံ.
</Paragraph>