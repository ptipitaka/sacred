---
title: "28.4 အဗ္ဘဉ္ဇနဒါယကတ္ထေရအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="ap1">

<Paragraph number="3242" type="verses" book="ap1">
_“ကောဏ္ဍညဿ ဘဂဝတော,_  
_ဝီတရာဂဿ တာဒိနော;_  
_အာကာသသမစိတ္တဿ,_  
_နိပ္ပပဉ္စဿ ဈာယိနော._  

</Paragraph>

</Division>
<Division number="15" book="ap1">

<Paragraph number="3243" type="verses" book="ap1">
_သဗ္ဗမောဟာတိဝတ္တဿ,_  
_သဗ္ဗလောကဟိတေသိနော;_  
_အဗ္ဘဉ္ဇနံ မယာ ဒိန္နံ,_  
_ဒွိပဒိန္ဒဿ တာဒိနော._  

</Paragraph>

</Division>
<Division number="16" book="ap1">

<Paragraph number="3244" type="verses" book="ap1">
_အပရိမေယျေ ဣတော ကပ္ပေ,_  
_အဗ္ဘဉ္ဇနမဒံ တဒါ;_  
_ဒုဂ္ဂတိံ နာဘိဇာနာမိ,_  
_အဗ္ဘဉ္ဇနဿိဒံ ဖလံ._  

</Paragraph>

</Division>
<Division number="17" book="ap1">

<Paragraph number="3245" type="verses" book="ap1">
ဣတော ပန္နရသေ ကပ္ပေ,_  
_စိရပ္ပေါ နာမ ခတ္တိယော;_  
_သတ္တရတနသမ္ပန္နော,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="18" book="ap1">

<Paragraph number="3246" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3247" book="ap1">
ဣတ္ထံ သုဒံ အာယသ္မာ အဗ္ဘဉ္ဇနဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3248" type="center" book="ap1">
အဗ္ဘဉ္ဇနဒါယကတ္ထေရဿာပဒါနံ စတုတ္ထံ.
</Paragraph>