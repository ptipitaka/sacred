---
title: "34.5 ဖုသိတကမ္ပိယတ္ထေရအပဒါန"
tableOfContents: false
sidebar:
  order: 6
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="38" book="ap1">

<Paragraph number="3760" type="verses" book="ap1">
_“ဝိပဿီ နာမ သမ္ဗုဒ္ဓေါ,_  
_လောကဇေဋ္ဌော နရာသဘော;_  
_ခီဏာသဝေဟိ သဟိတော,_  
_သံဃာရာမေ ဝသီ တဒါ._  

</Paragraph>

</Division>
<Division number="39" book="ap1">

<Paragraph number="3761" type="verses" book="ap1">
_အာရာမဒွါရာ နိက္ခမ္မ,_  
_ဝိပဿီ လောကနာယကော;_  
_သဟ သတသဟဿေဟိ,_  
_အဋ္ဌ ခီဏာသဝေဟိ သော._  

</Paragraph>

</Division>
<Division number="40" book="ap1">

<Paragraph number="3762" type="verses" book="ap1">
_အဇိနေန နိဝတ္ထောဟံ,_  
_ဝါကစီရဓရောပိ စ;_  
_ကုသုမောဒကမာဒါယ,_  
_သမ္ဗုဒ္ဓံ ဥပသင်္ကမိံ._  

</Paragraph>

</Division>
<Division number="41" book="ap1">

<Paragraph number="3763" type="verses" book="ap1">
_သကံ စိတ္တံ ပသာဒေတွာ,_  
_ဝေဒဇာတော ကတဉ္ဇလီ;_  
_ကုသုမောဒကမာဒါယ,_  
_ဗုဒ္ဓမဗ္ဘုက္ကိရိံ အဟံ._  

</Paragraph>

</Division>
<Division number="42" book="ap1">

<Paragraph number="3764" type="verses" book="ap1">
_တေန ကမ္မေန သမ္ဗုဒ္ဓေါ,_  
_ဇလဇုတ္တမနာမကော;_  
_မမ ကမ္မံ ပကိတ္တေတွာ,_  
_အဂမာ ယေန ပတ္ထိတံ._  

</Paragraph>

</Division>
<Division number="43" book="ap1">

<Paragraph number="3765" type="verses" book="ap1">
_ဖုသိတာ ပဉ္စသဟဿာ,_  
_ယေဟိ ပူဇေသဟံ ဇိနံ;_  
_အဍ္ဎတေယျသဟဿေဟိ,_  
_ဒေဝရဇ္ဇံ အကာရယိံ._  

</Paragraph>

</Division>
<Division number="44" book="ap1">

<Paragraph number="3766" type="verses" book="ap1">
_အဍ္ဎတေယျသဟဿေဟိ,_  
_စက္ကဝတ္တီ အဟောသဟံ;_  
_အဝသေသေန ကမ္မေန,_  
_အရဟတ္တမပါပုဏိံ._  

</Paragraph>

</Division>
<Division number="45" book="ap1">

<Paragraph number="3767" type="verses" book="ap1">
_ဒေဝရာဇာ ယဒါ ဟောမိ,_  
_မနုဇာဓိပတီ ယဒါ;_  
_တမေဝ နာမဓေယျံ မေ,_  
_ဖုသိတော နာမ ဟောမဟံ._  

</Paragraph>

</Division>
<Division number="46" book="ap1">

<Paragraph number="3768" type="verses" book="ap1">
_ဒေဝဘူတဿ သန္တဿ,_  
_အထာပိ မာနုသဿ ဝါ;_  
_သမန္တာ ဗျာမတော မယှံ,_  
_ဖုသိတံဝ ပဝဿတိ._  

</Paragraph>

</Division>
<Division number="47" book="ap1">

<Paragraph number="3769" type="verses" book="ap1">
_ဘဝါ ဥဂ္ဃါဋိတာ မယှံ,_  
_ကိလေသာ ဈာပိတာ မမ;_  
_သဗ္ဗာသဝပရိက္ခီဏော,_  
_ဖုသိတဿ ဣဒံ ဖလံ._  

</Paragraph>

</Division>
<Division number="48" book="ap1">

<Paragraph number="3770" type="verses" book="ap1">
_စန္ဒနဿေဝ မေ ကာယာ,_  
_တထာ ဂန္ဓော ပဝါယတိ;_  
_သရီရတော မမ ဂန္ဓော,_  
_အဍ္ဎကောသေ ပဝါယတိ._  

</Paragraph>

</Division>
<Division number="49" book="ap1">

<Paragraph number="3771" type="verses" book="ap1">
_ဒိဗ္ဗဂန္ဓံ သမ္ပဝန္တံ,_  
_ပုညကမ္မသမင်္ဂိနံ;_  
_ဂန္ဓံ ဃတွာန ဇာနန္တိ,_  
_ဖုသိတော အာဂတော ဣဓ._  

</Paragraph>

</Division>
<Division number="50" book="ap1">

<Paragraph number="3772" type="verses" book="ap1">
_သာခါပလာသကဋ္ဌာနိ,_  
_တိဏာနိပိ စ သဗ္ဗသော;_  
_မမ သင်္ကပ္ပမညာယ,_  
_ဂန္ဓော သမ္ပဇ္ဇတေ ခဏေ._  

</Paragraph>

</Division>
<Division number="51" book="ap1">

<Paragraph number="3773" type="verses" book="ap1">
_သတသဟဿိတော ကပ္ပေ,_  
_စန္ဒနံ အဘိပူဇယိံ;_  
_ဒုဂ္ဂတိံ နာဘိဇာနာမိ,_  
_ဖုသိတဿ ဣဒံ ဖလံ._  

</Paragraph>

</Division>
<Division number="52" book="ap1">

<Paragraph number="3774" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3775" book="ap1">
ဣတ္ထံ သုဒံ အာယသ္မာ ဖုသိတကမ္ပိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3776" type="center" book="ap1">
ဖုသိတကမ္ပိယတ္ထေရဿာပဒါနံ ပဉ္စမံ.
</Paragraph>