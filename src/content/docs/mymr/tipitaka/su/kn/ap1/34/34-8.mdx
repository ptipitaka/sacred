---
title: "34.8 ဥတ္တရေယျဒါယကတ္ထေရအပဒါန"
tableOfContents: false
sidebar:
  order: 8
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="90" book="ap1" e="ch" v="20" p="313">

<Paragraph number="3818" type="verses" book="ap1">
_“နဂရေ ဟံသဝတိယာ,_  
_အဟောသိံ ဗြာဟ္မဏော တဒါ;_  
_အဇ္ဈာယကော မန္တဓရော,_  
_တိဏ္ဏံ ဝေဒါန ပါရဂူ._  

</Paragraph>

</Division>
<Division number="91" book="ap1" e="ch" v="20" p="313">

<Paragraph number="3819" type="verses" book="ap1">
_ပုရက္ခတော သသိဿေဟိ,_  
_ဇာတိမာ စ သုသိက္ခိတော;_  
_တောယာဘိသေစနတ္ထာယ,_  
_နဂရာ နိက္ခမိံ တဒါ._  

</Paragraph>

</Division>
<Division number="92" book="ap1" e="ch" v="20" p="313">

<Paragraph number="3820" type="verses" book="ap1">
_ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
_ခီဏာသဝသဟဿေဟိ,_  
_ပါဝိသီ နဂရံ ဇိနော._  

</Paragraph>

</Division>
<Division number="93" book="ap1" e="ch" v="20" p="313">

<Paragraph number="3821" type="verses" book="ap1">
_သုစာရုရူပံ ဒိသွာန,_  
_အာနေဉ္ဇကာရိတံ ဝိယ;_  
_ပရိဝုတံ အရဟန္တေဟိ,_  
_ဒိသွာ စိတ္တံ ပသာဒယိံ._  

</Paragraph>

</Division>
<Division number="94" book="ap1" e="ch" v="20" p="313">

<Paragraph number="3822" type="verses" book="ap1">
_သိရသ္မိံ အဉ္ဇလိံ ကတွာ,_  
_နမဿိတွာန သုဗ္ဗတံ;_  
_ပသန္နစိတ္တော သုမနော,_  
ဥတ္တရီယမဒါသဟံ._  

</Paragraph>

</Division>
<Division number="95" book="ap1" e="ch" v="20" p="313">

<Paragraph number="3823" type="verses" book="ap1">
ဥဘော ဟတ္ထေဟိ ပဂ္ဂယှ,_  
_သာဋကံ ဥက္ခိပိံ အဟံ;_  
_ယာဝတာ ဗုဒ္ဓပရိသာ,_  
_တာဝ ဆာဒေသိ သာဋကော._  

</Paragraph>

</Division>
<Division number="96" book="ap1" e="ch" v="20" p="313">

<Paragraph number="3824" type="verses" book="ap1">
_ပိဏ္ဍစာရံ စရန္တဿ,_  
_မဟာဘိက္ခုဂဏာဒိနော;_  
_ဆဒံ ကရောန္တော အဋ္ဌာသိ,_  
_ဟာသယန္တော မမံ တဒါ._  

</Paragraph>

</Division>
<Division number="97" book="ap1" e="ch" v="20" p="313">

<Paragraph number="3825" type="verses" book="ap1">
_ဃရတော နိက္ခမန္တဿ,_  
_သယမ္ဘူ အဂ္ဂပုဂ္ဂလော;_  
_ဝီထိယံဝ ဌိတော သတ္ထာ,_  
_အကာ မေ အနုမောဒနံ._  

</Paragraph>

</Division>
<Division number="98" book="ap1" e="ch" v="20" p="313">

<Paragraph number="3826" type="verses" book="ap1">
_ပသန္နစိတ္တော သုမနော,_  
_ယော မေ အဒါသိ သာဋကံ;_  
_တမဟံ ကိတ္တယိဿာမိ,_  
_သုဏောထ မမ ဘာသတော._  

</Paragraph>

</Division>
<Division number="99" book="ap1" e="ch" v="20" p="313">

<Paragraph number="3827" type="verses" book="ap1">
_‘တိံသကပ္ပသဟဿာနိ,_  
_ဒေဝလောကေ ရမိဿတိ;_  
_ပညာသက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ._  

</Paragraph>

</Division>
<Division number="100" book="ap1" e="ch" v="20" p="313">

<Paragraph number="3828" type="verses" book="ap1">
_ဒေဝလောကေ ဝသန္တဿ,_  
_ပုညကမ္မသမင်္ဂိနော;_  
_သမန္တာ ယောဇနသတံ,_  
_ဒုဿစ္ဆန္နံ ဘဝိဿတိ._  

</Paragraph>

</Division>
<Division number="101" book="ap1" e="ch" v="20" p="313">

<Paragraph number="3829" type="verses" book="ap1">
_ဆတ္တိံသက္ခတ္တုံ ရာဇာ စ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="102" book="ap1" e="ch" v="20" p="313">

<Paragraph number="3830" type="verses" book="ap1">
_ဘဝေ သံသရမာနဿ,_  
_ပုညကမ္မသမင်္ဂိနော;_  
_မနသာ ပတ္ထိတံ သဗ္ဗံ,_  
_နိဗ္ဗတ္တိဿတိ တာဝဒေ._  

</Paragraph>

</Division>
<Division number="103" book="ap1" e="ch" v="20" p="314">

<Paragraph number="3831" type="verses" book="ap1">
_ကောသေယျကမ္ဗလိယာနိ,_  
_ခေါမကပ္ပါသိကာနိ စ;_  
_မဟဂ္ဃါနိ စ ဒုဿာနိ,_  
_ပဋိလစ္ဆတိယံ နရော._  

</Paragraph>

</Division>
<Division number="104" book="ap1" e="ch" v="20" p="314">

<Paragraph number="3832" type="verses" book="ap1">
_မနသာ ပတ္ထိတံ သဗ္ဗံ,_  
_ပဋိလစ္ဆတိယံ နရော;_  
_ဧကဒုဿဿ ဝိပါကံ,_  
_အနုဘောဿတိ သဗ္ဗဒါ._  

</Paragraph>

</Division>
<Division number="105" book="ap1" e="ch" v="20" p="314">

<Paragraph number="3833" type="verses" book="ap1">
_သော ပစ္ဆာ ပဗ္ဗဇိတွာန,_  
_သုက္ကမူလေန စောဒိတော;_  
_ဂေါတမဿ ဘဂဝတော,_  
_ဓမ္မံ သစ္ဆိကရိဿတိ’._  

</Paragraph>

</Division>
<Division number="106" book="ap1" e="ch" v="20" p="314">

<Paragraph number="3834" type="verses" book="ap1">
_အဟော မေ သုကတံ ကမ္မံ,_  
_သဗ္ဗညုဿ မဟေသိနော;_  
_ဧကာဟံ သာဋကံ ဒတွာ,_  
_ပတ္တောမှိ အမတံ ပဒံ._  

</Paragraph>

</Division>
<Division number="107" book="ap1" e="ch" v="20" p="314">

<Paragraph number="3835" type="verses" book="ap1">
_မဏ္ဍပေ ရုက္ခမူလေ ဝါ,_  
_ဝသတော သုညကေ ဃရေ;_  
_ဓာရေတိ ဒုဿဆဒနံ,_  
_သမန္တာ ဗျာမတော မမ._  

</Paragraph>

</Division>
<Division number="108" book="ap1" e="ch" v="20" p="314">

<Paragraph number="3836" type="verses" book="ap1">
_အဝိညတ္တံ နိဝါသေမိ,_  
_စီဝရံ ပစ္စယဉ္စဟံ;_  
_လာဘီ အန္နဿ ပါနဿ,_  
ဥတ္တရေယျဿိဒံ ဖလံ._  

</Paragraph>

</Division>
<Division number="109" book="ap1" e="ch" v="20" p="314">

<Paragraph number="3837" type="verses" book="ap1">
_သတသဟဿိတော ကပ္ပေ,_  
_ယံ ကမ္မမကရိံ တဒါ;_  
_ဒုဂ္ဂတိံ နာဘိဇာနာမိ,_  
_ဝတ္ထဒါနဿိဒံ ဖလံ._  

</Paragraph>

</Division>
<Division number="110" book="ap1" e="ch" v="20" p="314">

<Paragraph number="3838" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="3839" book="ap1">
ဣတ္ထံ သုဒံ အာယသ္မာ ဥတ္တရေယျဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="3840" type="center" book="ap1">
ဥတ္တရေယျဒါယကတ္ထေရဿာပဒါနံ အဋ္ဌမံ.
</Paragraph>