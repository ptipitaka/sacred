---
title: "9.1 တိမိရပုပ္ဖိယတ္ထေရအပဒါန"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="ap1" e="ch" v="20" p="140">

<Paragraph number="1686" type="verses" book="ap1">
_“စန္ဒဘာဂါနဒီတီရေ,_  
_အနုသောတံ ဝဇာမဟံ;_  
_နိသိန္နံ သမဏံ ဒိသွာ,_  
_ဝိပ္ပသန္နမနာဝိလံ._  

</Paragraph>

</Division>
<Division number="2" book="ap1" e="ch" v="20" p="140">

<Paragraph number="1687" type="verses" book="ap1">
_တတ္ထ စိတ္တံ ပသာဒေတွာ,_  
_ဧဝံ စိန္တေသဟံ တဒါ;_  
_တာရယိဿတိ တိဏ္ဏောယံ,_  
_ဒန္တောယံ ဒမယိဿတိ._  

</Paragraph>

</Division>
<Division number="3" book="ap1" e="ch" v="20" p="140">

<Paragraph number="1688" type="verses" book="ap1">
_အဿာသိဿတိ အဿတ္ထော,_  
_သန္တော စ သမယိဿတိ;_  
_မောစယိဿတိ မုတ္တော စ,_  
_နိဗ္ဗာပေဿတိ နိဗ္ဗုတော._  

</Paragraph>

</Division>
<Division number="4" book="ap1" e="ch" v="20" p="140">

<Paragraph number="1689" type="verses" book="ap1">
_ဧဝါဟံ စိန္တယိတွာန,_  
_သိဒ္ဓတ္ထဿ မဟေသိနော;_  
_ဂဟေတွာ တိမိရပုပ္ဖံ,_  
_မတ္ထကေ ဩကိရိံ အဟံ._  

</Paragraph>

</Division>
<Division number="5" book="ap1" e="ch" v="20" p="140">

<Paragraph number="1690" type="verses" book="ap1">
_အဉ္ဇလိံ ပဂ္ဂဟေတွာန,_  
_ကတွာ စ နံ ပဒက္ခိဏံ;_  
_ဝန္ဒိတွာ သတ္ထုနော ပါဒေ,_  
_ပက္ကာမိံ အပရံ ဒိသံ._  

</Paragraph>

</Division>
<Division number="6" book="ap1" e="ch" v="20" p="140">

<Paragraph number="1691" type="verses" book="ap1">
_အစိရံ ဂတမတ္တံ မံ,_  
_မိဂရာဇာ ဝိဟေဌယိ;_  
_ပပါတမနုဂစ္ဆန္တော,_  
_တတ္ထေဝ ပပတိံ အဟံ._  

</Paragraph>

</Division>
<Division number="7" book="ap1" e="ch" v="20" p="140">

<Paragraph number="1692" type="verses" book="ap1">
_စတုန္နဝုတိတော ကပ္ပေ,_  
_ယံ ပုပ္ဖမဘိရောပယိံ;_  
_ဒုဂ္ဂတိံ နာဘိဇာနာမိ,_  
_ပုပ္ဖပူဇာယိဒံ ဖလံ._  

</Paragraph>

</Division>
<Division number="8" book="ap1" e="ch" v="20" p="140">

<Paragraph number="1693" type="verses" book="ap1">
_ဆပ္ပညာသမှိ ကပ္ပမှိ,_  
_သတ္တေဝါသုံ မဟာယသာ;_  
_သတ္တရတနသမ္ပန္နာ,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="9" book="ap1" e="ch" v="20" p="140">

<Paragraph number="1694" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="1695" book="ap1">
ဣတ္ထံ သုဒံ အာယသ္မာ တိမိရပုပ္ဖိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1696" type="center" book="ap1">
တိမိရပုပ္ဖိယတ္ထေရဿာပဒါနံ ပဌမံ.
</Paragraph>