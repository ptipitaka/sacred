---
title: 54.6 ဗာဟိယတ္ထေရအပဒါန
tableOfContents: false
sidebar:
  order: 6
type: tipitaka
basket: su
book: ap1
review:
  current: review
  updated: '2025-10-27T21:48:39.852158'
  updated_by: ''
  notes: ''
  history:
  - state: review
    date: '2025-10-27T21:48:39.852158'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="178" book="ap1" e="ch" v="20" p="444">

<Paragraph number="7135" type="verses" book="ap1">
_“ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော;_  
_မဟပ္ပဘော တိလောကဂ္ဂေါ,_  
_နာမေန ပဒုမုတ္တရော._  

</Paragraph>

</Division>
<Division number="179" book="ap1" e="ch" v="20" p="444">

<Paragraph number="7136" type="verses" book="ap1">
_ခိပ္ပါဘိညဿ ဘိက္ခုဿ,_  
_ဂုဏံ ကိတ္တယတော မုနေ;_  
_သုတွာ ဥဒဂ္ဂစိတ္တောဟံ,_  
_ကာရံ ကတွာ မဟေသိနော._  

</Paragraph>

</Division>
<Division number="180" book="ap1" e="ch" v="20" p="444">

<Paragraph number="7137" type="verses" book="ap1">
_ဒတွာ သတ္တာဟိကံ ဒါနံ,_  
_သသိဿဿ မုနေ အဟံ;_  
_အဘိဝါဒိယ သမ္ဗုဒ္ဓံ,_  
_တံ ဌာနံ ပတ္ထယိံ တဒါ._  

</Paragraph>

</Division>
<Division number="181" book="ap1" e="ch" v="20" p="444">

<Paragraph number="7138" type="verses" book="ap1">
_တတော မံ ဗျာကရိ ဗုဒ္ဓေါ,_  
_‘ဧတံ ပဿထ ဗြာဟ္မဏံ;_  
_ပတိတံ ပါဒမူလေ မေ,_  
_စရိယံ ပစ္စဝေက္ခဏံ._  

</Paragraph>

</Division>
<Division number="182" book="ap1" e="ch" v="20" p="444">

<Paragraph number="7139" type="verses" book="ap1">
_ဟေမယညောပစိတင်္ဂံ,_  
_အဝဒါတတနုတ္တစံ;_  
_ပလမ္ဗဗိမ္ဗတမ္ဗောဋ္ဌံ,_  
_သေတတိဏှသမံ ဒိဇံ._  

</Paragraph>

</Division>
<Division number="183" book="ap1" e="ch" v="20" p="444">

<Paragraph number="7140" type="verses" book="ap1">
_ဂုဏထာမဗဟုတရံ,_  
_သမုဂ္ဂတတနူရုဟံ;_  
_ဂုဏောဃာယတနီဘူတံ,_  
_ပီတိသမ္ဖုလ္လိတာနနံ._  

</Paragraph>

</Division>
<Division number="184" book="ap1" e="ch" v="20" p="444">

<Paragraph number="7141" type="verses" book="ap1">
_ဧသော ပတ္ထယတေ ဌာနံ,_  
_ခိပ္ပါဘိညဿ ဘိက္ခုနော;_  
_အနာဂတေ မဟာဝီရော,_  
_ဂေါတမော နာမ ဟေဿတိ._  

</Paragraph>

</Division>
<Division number="185" book="ap1" e="ch" v="20" p="444">

<Paragraph number="7142" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_ဗာဟိယော နာမ နာမေန,_  
_ဟေဿတိ သတ္ထု သာဝကော’._  

</Paragraph>

</Division>
<Division number="186" book="ap1" e="ch" v="20" p="444">

<Paragraph number="7143" type="verses" book="ap1">
_တဒါ ဟိ တုဋ္ဌော ဝုဋ္ဌာယ,_  
_ယာဝဇီဝံ မဟာမုနေ;_  
_ကာရံ ကတွာ စုတော သဂ္ဂံ,_  
_အဂံ သဘဝနံ ယထာ._  

</Paragraph>

</Division>
<Division number="187" book="ap1" e="ch" v="20" p="444">

<Paragraph number="7144" type="verses" book="ap1">
_ဒေဝဘူတော မနုဿော ဝါ,_  
_သုခိတော တဿ ကမ္မုနော;_  
_ဝါဟသာ သံသရိတွာန,_  
_သမ္ပတ္တိမနုဘောမဟံ._  

</Paragraph>

</Division>
<Division number="188" book="ap1" e="ch" v="20" p="444">

<Paragraph number="7145" type="verses" book="ap1">
_ပုန ကဿပဝီရဿ,_  
_အတ္ထမေန္တမှိ သာသနေ;_  
_အာရုယှ သေလသိခရံ,_  
_ယုဉ္ဇိတွာ ဇိနသာသနံ._  

</Paragraph>

</Division>
<Division number="189" book="ap1" e="ch" v="20" p="444">

<Paragraph number="7146" type="verses" book="ap1">
_ဝိသုဒ္ဓသီလော သပ္ပညော,_  
_ဇိနသာသနကာရကော;_  
_တတော စုတာ ပဉ္စ ဇနာ,_  
_ဒေဝလောကံ အဂမှသေ._  

</Paragraph>

</Division>
<Division number="190" book="ap1" e="ch" v="20" p="445">

<Paragraph number="7147" type="verses" book="ap1">
_တတောဟံ ဗာဟိယော ဇာတော,_  
_ဘာရုကစ္ဆေ ပုရုတ္တမေ;_  
_တတော နာဝါယ ပက္ခန္ဒော,_  
_သာဂရံ အပ္ပသိဒ္ဓိယံ._  

</Paragraph>

</Division>
<Division number="191" book="ap1" e="ch" v="20" p="445">

<Paragraph number="7148" type="verses" book="ap1">
_တတော နာဝါ အဘိဇ္ဇိတ္ထ,_  
_ဂန္တွာန ကတိပါဟကံ;_  
_တဒါ ဘီသနကေ ဃောရေ,_  
_ပတိတော မကရာကရေ._  

</Paragraph>

</Division>
<Division number="192" book="ap1" e="ch" v="20" p="445">

<Paragraph number="7149" type="verses" book="ap1">
_တဒါဟံ ဝါယမိတွာန,_  
_သန္တရိတွာ မဟောဒဓိံ;_  
_သုပ္ပါရပဋ္ဋနဝရံ,_  
_သမ္ပတ္တော မန္ဒဝေဓိတော._  

</Paragraph>

</Division>
<Division number="193" book="ap1" e="ch" v="20" p="445">

<Paragraph number="7150" type="verses" book="ap1">
_ဒါရုစီရံ နိဝါသေတွာ,_  
_ဂါမံ ပိဏ္ဍာယ ပါဝိသိံ;_  
_တဒါဟ သော ဇနော တုဋ္ဌော,_  
_‘အရဟာယမိဓာဂတော._  

</Paragraph>

</Division>
<Division number="194" book="ap1" e="ch" v="20" p="445">

<Paragraph number="7151" type="verses" book="ap1">
ဣမံ အန္နေန ပါနေန,_  
_ဝတ္ထေန သယနေန စ;_  
_ဘေသဇ္ဇေန စ သက္ကတွာ,_  
_ဟေဿာမ သုခိတာ မယံ’._  

</Paragraph>

</Division>
<Division number="195" book="ap1" e="ch" v="20" p="445">

<Paragraph number="7152" type="verses" book="ap1">
_ပစ္စယာနံ တဒါ လာဘီ,_  
_တေဟိ သက္ကတပူဇိတော;_  
_အရဟာဟန္တိ သင်္ကပ္ပံ,_  
ဥပ္ပါဒေသိံ အယောနိသော._  

</Paragraph>

</Division>
<Division number="196" book="ap1" e="ch" v="20" p="445">

<Paragraph number="7153" type="verses" book="ap1">
_တတော မေ စိတ္တမညာယ,_  
_စောဒယီ ပုဗ္ဗဒေဝတာ;_  
_‘န တွံ ဥပါယမဂ္ဂညူ,_  
_ကုတော တွံ အရဟာ ဘဝေ’._  

</Paragraph>

</Division>
<Division number="197" book="ap1" e="ch" v="20" p="413">

<Paragraph number="7154" type="verses" book="ap1">
_စောဒိတော တာယ သံဝိဂ္ဂေါ,_  
_တဒါဟံ ပရိပုစ္ဆိ တံ;_  
_‘ကေ ဝါ ဧတေ ကုဟိံ လောကေ,_  
_အရဟန္တော နရုတ္တမာ’._  

</Paragraph>

</Division>
<Division number="198" book="ap1" e="ch" v="20" p="413">

<Paragraph number="7155" type="verses" book="ap1">
_‘သာဝတ္ထိယံ ကောသလမန္ဒိရေ ဇိနော,_  
_ပဟူတပညော ဝရဘူရိမေဓသော;_  
_သော သကျပုတ္တော အရဟာ အနာသဝေါ,_  
_ဒေသေတိ ဓမ္မံ အရဟတ္တပတ္တိယာ’._  

</Paragraph>

</Division>
<Division number="199" book="ap1" e="ch" v="20" p="413">

<Paragraph number="7156" type="verses" book="ap1">
_တဒဿ သုတွာ ဝစနံ သုပီဏိတော,_  
_နိဓိံဝ လဒ္ဓါ ကပဏောတိ ဝိမှိတော;_  
ဥဒဂ္ဂစိတ္တော အရဟတ္တမုတ္တမံ,_  
_သုဒဿနံ ဒဋ္ဌုမနန္တဂေါစရံ._  

</Paragraph>

</Division>
<Division number="200" book="ap1" e="ch" v="20" p="413">

<Paragraph number="7157" type="verses" book="ap1">
_တဒါ တတော နိက္ခမိတွာန ‘သတ္ထုနော,_  
_သဒါ ဇိနံ ပဿာမိ ဝိမလာနနံ’;_  
ဥပေစ္စ ရမ္မံ ဝိဇိတဝှယံ ဝနံ,_  
_ဒိဇေ အပုစ္ဆိံ ‘ကုဟိံ လောကနန္ဒနော’._  

</Paragraph>

</Division>
<Division number="201" book="ap1" e="ch" v="20" p="413">

<Paragraph number="7158" type="verses" book="ap1">
_‘တတော အဝေါစုံ နရဒေဝဝန္ဒိတော,_  
_ပုရံ ပဝိဋ္ဌော အသနေသနာယ သော;_  
_သသောဝ ခိပ္ပံ မုနိဒဿနုဿုကော,_  
ဥပေစ္စ ဝန္ဒာဟိ တမဂ္ဂပုဂ္ဂလံ’._  

</Paragraph>

</Division>
<Division number="202" book="ap1" e="ch" v="20" p="413">

<Paragraph number="7159" type="verses" book="ap1">
_တတောဟံ တုဝဋံ ဂန္တွာ,_  
_သာဝတ္ထိံ ပုရမုတ္တမံ;_  
_ဝိစရန္တံ တမဒ္ဒက္ခိံ,_  
_ပိဏ္ဍတ္ထံ အပိဟာဂိဓံ._  

</Paragraph>

</Division>
<Division number="203" book="ap1" e="ch" v="20" p="413">

<Paragraph number="7160" type="verses" book="ap1">
_ပတ္တပါဏိံ အလောလက္ခံ,_  
_ပါစယန္တံ ပီတာကရံ;_  
_သိရီနိလယသင်္ကာသံ,_  
_ရဝိဒိတ္တိဟရာနနံ._  

</Paragraph>

</Division>
<Division number="204" book="ap1" e="ch" v="20" p="413">

<Paragraph number="7161" type="verses" book="ap1">
_တံ သမေစ္စ နိပစ္စာဟံ,_  
ဣဒံ ဝစနမဗြဝိံ;_  
_‘ကုပထေ ဝိပ္ပနဋ္ဌဿ,_  
_သရဏံ ဟောဟိ ဂေါတမ’._  

</Paragraph>

</Division>
<Division number="205" book="ap1" e="ch" v="20" p="413">

<Paragraph number="7162" type="verses" book="ap1">
_‘ပါဏသန္တာရဏတ္ထာယ,_  
_ပိဏ္ဍာယ ဝိစရာမဟံ;_  
_န တေ ဓမ္မကထာကာလော’,_  
ဣစ္စာဟ မုနိသတ္တမော._  

</Paragraph>

</Division>
<Division number="206" book="ap1" e="ch" v="20" p="414">

<Paragraph number="7163" type="verses" book="ap1">
_တဒါ ပုနပ္ပုနံ ဗုဒ္ဓံ,_  
_အာယာစိံ ဓမ္မလာလသော;_  
_ယော မေ ဓမ္မမဒေသေသိ,_  
_ဂမ္ဘီရံ သုညတံ ပဒံ._  

</Paragraph>

</Division>
<Division number="207" book="ap1" e="ch" v="20" p="414">

<Paragraph number="7164" type="verses" book="ap1">
_တဿ ဓမ္မံ သုဏိတွာန,_  
_ပါပုဏိံ အာသဝက္ခယံ;_  
_ပရိက္ခီဏာယုကော သန္တော,_  
_အဟော သတ္ထာနုကမ္ပကော._  

</Paragraph>

</Division>
<Division number="208" book="ap1" e="ch" v="20" p="414">

<Paragraph number="7165" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="209" book="ap1" e="ch" v="20" p="414">

<Paragraph number="7166" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="210" book="ap1" e="ch" v="20" p="414">

<Paragraph number="7167" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="211" book="ap1" e="ch" v="20" p="414">

<Paragraph number="7168" type="verses" book="ap1">
_ဧဝံ ထေရော ဝိယာကာသိ,_  
_ဗာဟိယော ဒါရုစီရိယော;_  
_သင်္ကာရကူဋေ ပတိတော,_  
_ဘူတာဝိဋ္ဌာယ ဂါဝိယာ._  

</Paragraph>

</Division>
<Division number="212" book="ap1" e="ch" v="20" p="414">

<Paragraph number="7169" type="verses" book="ap1">
_အတ္တနော ပုဗ္ဗစရိယံ,_  
_ကိတ္တယိတွာ မဟာမတိ;_  
_ပရိနိဗ္ဗာယိ သော ထေရော,_  
_သာဝတ္ထိယံ ပုရုတ္တမေ._  

</Paragraph>

</Division>
<Division number="213" book="ap1" e="ch" v="20" p="414">

<Paragraph number="7170" type="verses" book="ap1">
_နဂရာ နိက္ခမန္တော တံ,_  
_ဒိသွာန ဣသိသတ္တမော;_  
_ဒါရုစီရဓရံ ဓီရံ,_  
_ဗာဟိယံ ဗာဟိတာဂမံ._  

</Paragraph>

</Division>
<Division number="214" book="ap1" e="ch" v="20" p="414">

<Paragraph number="7171" type="verses" book="ap1">
_ဘူမိယံ ပတိတံ ဒန္တံ,_  
ဣန္ဒကေတူဝ ပါတိတံ;_  
_ဂတာယုံ သုက္ခကိလေသံ,_  
_ဇိနသာသနကာရကံ._  

</Paragraph>

</Division>
<Division number="215" book="ap1" e="ch" v="20" p="414">

<Paragraph number="7172" type="verses" book="ap1">
_တတော အာမန္တယီ သတ္ထာ,_  
_သာဝကေ သာသနေ ရတေ;_  
_‘ဂဏှထ နေတွာ ဈာပေထ,_  
_တနုံ သဗြဟ္မစာရိနော._  

</Paragraph>

</Division>
<Division number="216" book="ap1" e="ch" v="20" p="414">

<Paragraph number="7173" type="verses" book="ap1">
_ထူပံ ကရောထ ပူဇေထ,_  
_နိဗ္ဗုတော သော မဟာမတိ;_  
_ခိပ္ပါဘိညာနမေသဂ္ဂေါ,_  
_သာဝကော မေ ဝစောကရော._  

</Paragraph>

</Division>
<Division number="217" book="ap1" e="ch" v="20" p="414">

<Paragraph number="7174" type="verses" book="ap1">
_သဟဿမပိ စေ ဂါထာ,_  
_အနတ္ထပဒသဉှိတာ;_  
_ဧကံ ဂါထာပဒံ သေယျော,_  
_ယံ သုတွာ ဥပသမ္မတိ._  

</Paragraph>

</Division>
<Division number="218" book="ap1" e="ch" v="20" p="414">

<Paragraph number="7175" type="verses" book="ap1">
_ယတ္ထ အာပေါ စ ပထဝီ,_  
_တေဇော ဝါယော န ဂါဓတိ;_  
_န တတ္ထ သုက္ကာ ဇောတန္တိ,_  
_အာဒိစ္စော န ပကာသတိ._  

</Paragraph>

</Division>
<Division number="219" book="ap1" e="ch" v="20" p="415">

<Paragraph number="7176" type="verses" book="ap1">
_န တတ္ထ စန္ဒိမာ ဘာတိ,_  
_တမော တတ္ထ န ဝိဇ္ဇတိ;_  
_ယဒါ စ အတ္တနာ ဝေဒိ,_  
_မုနိမောနေန ဗြာဟ္မဏော._  

</Paragraph>

</Division>
<Division number="220" book="ap1" e="ch" v="20" p="415">

<Paragraph number="7177" type="verses" book="ap1">
_အထ ရူပါ အရူပါ စ,_  
_သုခဒုက္ခာ ဝိမုစ္စတိ’;_  
ဣစ္စေဝံ အဘဏီ နာထော,_  
_တိလောကသရဏော မုနိ”._  

</Paragraph>

<Paragraph number="7178" book="ap1">
ဣတ္ထံ သုဒံ အာယသ္မာ ဗာဟိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="7179" type="center" book="ap1">
ဗာဟိယတ္ထေရဿာပဒါနံ ဆဋ္ဌံ.
</Paragraph>