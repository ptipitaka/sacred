---
title: 3.3 တိသရဏဂမနိယတ္ထေရအပဒါန
tableOfContents: false
sidebar:
  order: 3
type: tipitaka
basket: su
book: ap1
review:
  current: review
  updated: '2025-10-27T21:48:38.710040'
  updated_by: ''
  notes: ''
  history:
  - state: review
    date: '2025-10-27T21:48:38.710040'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="106" book="ap1" e="ch" v="20" p="82">

<Paragraph number="969" type="verses" book="ap1">
_“နဂရေ စန္ဒဝတိယာ,_  
_မာတုဥပဋ္ဌာကော အဟုံ;_  
_အန္ဓာ မာတာ ပိတာ မယှံ,_  
_တေ ပေါသေမိ အဟံ တဒါ._  

</Paragraph>

</Division>
<Division number="107" book="ap1" e="ch" v="20" p="82">

<Paragraph number="970" type="verses" book="ap1">
_ရဟောဂတော နိသီဒိတွာ,_  
_ဧဝံ စိန္တေသဟံ တဒါ;_  
_ပေါသေန္တော မာတာပိတရော,_  
_ပဗ္ဗဇ္ဇံ န လဘာမဟံ._  

</Paragraph>

</Division>
<Division number="108" book="ap1" e="ch" v="20" p="82">

<Paragraph number="971" type="verses" book="ap1">
_မဟန္ဓကာရပိဟိတာ,_  
_တိဝိဓဂ္ဂီဟိ ဍယှရေ;_  
_ဧတာဒိသေ ဘဝေ ဇာတေ,_  
_နတ္ထိ ကောစိ ဝိနာယကော._  

</Paragraph>

</Division>
<Division number="109" book="ap1" e="ch" v="20" p="82">

<Paragraph number="972" type="verses" book="ap1">
_ဗုဒ္ဓေါ လောကေ သမုပ္ပန္နော,_  
_ဒိပ္ပတိ ဒါနိ သာသနံ;_  
_သက္ကာ ဥဒ္ဓရိတုံ အတ္တာ,_  
_ပုညကာမေန ဇန္တုနာ._  

</Paragraph>

</Division>
<Division number="110" book="ap1" e="ch" v="20" p="82">

<Paragraph number="973" type="verses" book="ap1">
ဥဂ္ဂယှ တီဏိ သရဏေ,_  
_ပရိပုဏ္ဏာနိ ဂေါပယိံ;_  
_တေန ကမ္မေန သုကတေန,_  
_ပဋိမောက္ခာမိ ဒုဂ္ဂတိံ._  

</Paragraph>

</Division>
<Division number="111" book="ap1" e="ch" v="20" p="83">

<Paragraph number="974" type="verses" book="ap1">
_နိသဘော နာမ သမဏော,_  
_ဗုဒ္ဓဿ အဂ္ဂသာဝကော;_  
_တမဟံ ဥပဂန္တွာန,_  
_သရဏဂမနံ ဂဟိံ._  

</Paragraph>

</Division>
<Division number="112" book="ap1" e="ch" v="20" p="83">

<Paragraph number="975" type="verses" book="ap1">
_ဝဿသတသဟဿာနိ,_  
_အာယု ဝိဇ္ဇတိ တာဝဒေ;_  
_တာဝတာ သရဏဂမနံ,_  
_ပရိပုဏ္ဏံ အဂေါပယိံ._  

</Paragraph>

</Division>
<Division number="113" book="ap1" e="ch" v="20" p="83">

<Paragraph number="976" type="verses" book="ap1">
_စရိမေ ဝတ္တမာနမှိ,_  
_သရဏံ တံ အနုဿရိံ;_  
_တေန ကမ္မေန သုကတေန,_  
_တာဝတိံသံ အဂစ္ဆဟံ._  

</Paragraph>

</Division>
<Division number="114" book="ap1" e="ch" v="20" p="83">

<Paragraph number="977" type="verses" book="ap1">
_ဒေဝလောကဂတော သန္တော,_  
_ပုညကမ္မသမာဟိတော;_  
_ယံ ဒေသံ ဥပပဇ္ဇာမိ,_  
_အဋ္ဌ ဟေတူ လဘာမဟံ._  

</Paragraph>

</Division>
<Division number="115" book="ap1" e="ch" v="20" p="83">

<Paragraph number="978" type="verses" book="ap1">
_ဒိသာသု ပူဇိတော ဟောမိ,_  
_တိက္ခပညော ဘဝါမဟံ;_  
_သဗ္ဗေ ဒေဝါနုဝတ္တန္တိ,_  
_အမိတဘောဂံ လဘာမဟံ._  

</Paragraph>

</Division>
<Division number="116" book="ap1" e="ch" v="20" p="83">

<Paragraph number="979" type="verses" book="ap1">
_သုဝဏ္ဏဝဏ္ဏော သဗ္ဗတ္ထ,_  
_ပဋိကန္တော ဘဝါမဟံ;_  
_မိတ္တာနံ အစလော ဟောမိ,_  
_ယသော အဗ္ဘုဂ္ဂတော မမံ._  

</Paragraph>

</Division>
<Division number="117" book="ap1" e="ch" v="20" p="83">

<Paragraph number="980" type="verses" book="ap1">
_အသီတိက္ခတ္တု ဒေဝိန္ဒော,_  
_ဒေဝရဇ္ဇမကာရယိံ;_  
_ဒိဗ္ဗသုခံ အနုဘဝိံ,_  
_အစ္ဆရာဟိ ပုရက္ခတော._  

</Paragraph>

</Division>
<Division number="118" book="ap1" e="ch" v="20" p="83">

<Paragraph number="981" type="verses" book="ap1">
_ပဉ္စသတ္တတိက္ခတ္တုဉ္စ,_  
_စက္ကဝတ္တီ အဟောသဟံ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="119" book="ap1" e="ch" v="20" p="83">

<Paragraph number="982" type="verses" book="ap1">
_ပစ္ဆိမေ ဘဝေ သမ္ပတ္တေ,_  
_ပုညကမ္မသမာဟိတော;_  
_ပုရေ သာဝတ္ထိယံ ဇာတော,_  
_မဟာသာလေ သုအဍ္ဎကေ._  

</Paragraph>

</Division>
<Division number="120" book="ap1" e="ch" v="20" p="83">

<Paragraph number="983" type="verses" book="ap1">
_နဂရာ နိက္ခမိတွာန,_  
_ဒါရကေဟိ ပုရက္ခတော;_  
_ဟသခိဍ္ဍသမင်္ဂီဟံ,_  
_သံဃာရာမံ ဥပါဂမိံ._  

</Paragraph>

</Division>
<Division number="121" book="ap1" e="ch" v="20" p="83">

<Paragraph number="984" type="verses" book="ap1">
_တတ္ထဒ္ဒသာသိံ သမဏံ,_  
_ဝိပ္ပမုတ္တံ နိရူပဓိံ;_  
_သော မေ ဓမ္မမဒေသေသိ,_  
_သရဏဉ္စ အဒါသိ မေ._  

</Paragraph>

</Division>
<Division number="122" book="ap1" e="ch" v="20" p="83">

<Paragraph number="985" type="verses" book="ap1">
_သောဟံ သုတွာန သရဏံ,_  
_သရဏံ မေ အနုဿရိံ;_  
_ဧကာသနေ နိသီဒိတွာ,_  
_အရဟတ္တမပါပုဏိံ._  

</Paragraph>

</Division>
<Division number="123" book="ap1" e="ch" v="20" p="83">

<Paragraph number="986" type="verses" book="ap1">
_ဇာတိယာ သတ္တမေ ဝဿေ,_  
_အရဟတ္တမပါပုဏိံ;_  
ဥပသမ္ပာဒယိ ဗုဒ္ဓေါ,_  
_ဂုဏမညာယ စက္ခုမာ._  

</Paragraph>

</Division>
<Division number="124" book="ap1" e="ch" v="20" p="84">

<Paragraph number="987" type="verses" book="ap1">
_အပရိမေယျေ ဣတော ကပ္ပေ,_  
_သရဏာနိ အဂစ္ဆဟံ;_  
_တတော မေ သုကတံ ကမ္မံ,_  
_ဖလံ ဒဿေသိ မေ ဣဓ._  

</Paragraph>

</Division>
<Division number="125" book="ap1" e="ch" v="20" p="84">

<Paragraph number="988" type="verses" book="ap1">
_သုဂေါပိတံ မေ သရဏံ,_  
_မာနသံ သုပ္ပဏီဟိတံ;_  
_အနုဘောတွာ ယသံ သဗ္ဗံ,_  
_ပတ္တောမှိ အစလံ ပဒံ._  

</Paragraph>

</Division>
<Division number="126" book="ap1" e="ch" v="20" p="84">

<Paragraph number="989" type="verses" book="ap1">
_ယေသံ သောတာဝဓာနတ္ထိ,_  
_သုဏောထ မမ ဘာသတော;_  
_အဟံ ဝေါ ကထယိဿာမိ,_  
_သာမံ ဒိဋ္ဌံ ပဒံ မမ._  

</Paragraph>

</Division>
<Division number="127" book="ap1" e="ch" v="20" p="84">

<Paragraph number="990" type="verses" book="ap1">
_‘ဗုဒ္ဓေါ လောကေ သမုပ္ပန္နော,_  
_ဝတ္တတေ ဇိနသာသနံ;_  
_အမတာ ဝါဒိတာ ဘေရီ,_  
_သောကသလ္လဝိနောဒနာ._  

</Paragraph>

</Division>
<Division number="128" book="ap1" e="ch" v="20" p="84">

<Paragraph number="991" type="verses" book="ap1">
_ယထာသကေန ထာမေန,_  
_ပုညက္ခေတ္တေ အနုတ္တရေ;_  
_အဓိကာရံ ကရေယျာထ,_  
_ပဿယိဿထ နိဗ္ဗုတိံ._  

</Paragraph>

</Division>
<Division number="129" book="ap1" e="ch" v="20" p="84">

<Paragraph number="992" type="verses" book="ap1">
_ပဂ္ဂယှ တီဏိ သရဏေ,_  
_ပဉ္စသီလာနိ ဂေါပိယ;_  
_ဗုဒ္ဓေ စိတ္တံ ပသာဒေတွာ,_  
_ဒုက္ခဿန္တံ ကရိဿထ._  

</Paragraph>

</Division>
<Division number="130" book="ap1" e="ch" v="20" p="84">

<Paragraph number="993" type="verses" book="ap1">
_သမ္မာ ဓမ္မံ ဘာဝေတွာန,_  
_သီလာနိ ပရိဂေါပိယ;_  
_အစိရံ အရဟတ္တံ ဝေါ,_  
_သဗ္ဗေပိ ပါပုဏိဿထ._  

</Paragraph>

</Division>
<Division number="131" book="ap1" e="ch" v="20" p="84">

<Paragraph number="994" type="verses" book="ap1">
_တေဝိဇ္ဇော ဣဒ္ဓိပတ္တောမှိ,_  
_စေတောပရိယကောဝိဒေါ;_  
_သာဝကော တေ မဟာဝီရ,_  
_သရဏော ဝန္ဒတိ သတ္ထုနော’._  

</Paragraph>

</Division>
<Division number="132" book="ap1" e="ch" v="20" p="84">

<Paragraph number="995" type="verses" book="ap1">
_အပရိမေယျေ ဣတော ကပ္ပေ,_  
_သရဏံ ဗုဒ္ဓဿ ဂစ္ဆဟံ;_  
_ဒုဂ္ဂတိံ နာဘိဇာနာမိ,_  
_သရဏံ ဂမနေ ဖလံ._  

</Paragraph>

</Division>
<Division number="133" book="ap1" e="ch" v="20" p="84">

<Paragraph number="996" type="verses" book="ap1">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="997" book="ap1">
ဣတ္ထံ သုဒံ အာယသ္မာ တိသရဏဂမနိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="998" type="center" book="ap1">
တိသရဏဂမနိယတ္ထေရဿာပဒါနံ တတိယံ.
</Paragraph>