---
title: "19.7 ဧကစိန္တိကတ္ထေရအပဒါန"
tableOfContents: false
sidebar:
  order: 7
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34" book="ap1" e="ch" v="20" p="216">

<Paragraph number="2626" type="verses" book="ap1">
_“ယဒါ ဒေဝေါ ဒေဝကာယာ,_  
_စဝတေ အာယုသင်္ခယာ;_  
_တယော သဒ္ဒါ နိစ္ဆရန္တိ,_  
_ဒေဝါနံ အနုမောဒတံ._  

</Paragraph>

</Division>
<Division number="35" book="ap1" e="ch" v="20" p="216">

<Paragraph number="2627" type="verses" book="ap1">
_‘ဣတော ဘော သုဂတိံ ဂစ္ဆ,_  
_မနုဿာနံ သဟဗျတံ;_  
_မနုဿဘူတော သဒ္ဓမ္မေ,_  
_လဘ သဒ္ဓံ အနုတ္တရံ._  

</Paragraph>

</Division>
<Division number="36" book="ap1" e="ch" v="20" p="216">

<Paragraph number="2628" type="verses" book="ap1">
_သာ တေ သဒ္ဓါ နိဝိဋ္ဌာဿ,_  
_မူလဇာတာ ပတိဋ္ဌိတာ;_  
_ယာဝဇီဝံ အသံဟီရာ,_  
_သဒ္ဓမ္မေ သုပ္ပဝေဒိတေ._  

</Paragraph>

</Division>
<Division number="37" book="ap1" e="ch" v="20" p="217">

<Paragraph number="2629" type="verses" book="ap1">
_ကာယေန ကုသလံ ကတွာ,_  
_ဝါစာယ ကုသလံ ဗဟုံ;_  
_မနသာ ကုသလံ ကတွာ,_  
_အဗျာပဇ္ဇံ နိရူပဓိံ._  

</Paragraph>

</Division>
<Division number="38" book="ap1" e="ch" v="20" p="217">

<Paragraph number="2630" type="verses" book="ap1">
_တတော ဩပဓိကံ ပုညံ,_  
_ကတွာ ဒါနေန တံ ဗဟုံ;_  
_အညေပိ မစ္စေ သဒ္ဓမ္မေ,_  
_ဗြဟ္မစရိယေ နိဝေသယ’._  

</Paragraph>

</Division>
<Division number="39" book="ap1" e="ch" v="20" p="217">

<Paragraph number="2631" type="verses" book="ap1">
ဣမာယ အနုကမ္ပာယ,_  
_ဒေဝါ ဒေဝံ ယဒါ ဝိဒူ;_  
_စဝန္တံ အနုမောဒန္တိ,_  
_ဧဟိ ဒေဝ ပုနပ္ပုနံ._  

</Paragraph>

</Division>
<Division number="40" book="ap1" e="ch" v="20" p="217">

<Paragraph number="2632" type="verses" book="ap1">
_သံဝေဂေါ မေ တဒါ အာသိ,_  
_ဒေဝသင်္ဃေ သမာဂတေ;_  
_ကံ သု နာမ အဟံ ယောနိံ,_  
_ဂမိဿာမိ ဣတော စုတော._  

</Paragraph>

</Division>
<Division number="41" book="ap1" e="ch" v="20" p="217">

<Paragraph number="2633" type="verses" book="ap1">
_မမ သံဝေဂမညာယ,_  
_သမဏော ဘာဝိတိန္ဒြိယော;_  
_မမုဒ္ဓရိတုကာမော သော,_  
_အာဂစ္ဆိ မမ သန္တိကံ._  

</Paragraph>

</Division>
<Division number="42" book="ap1" e="ch" v="20" p="217">

<Paragraph number="2634" type="verses" book="ap1">
_သုမနော နာမ နာမေန,_  
_ပဒုမုတ္တရသာဝကော;_  
_အတ္ထဓမ္မာနုသာသိတွာ,_  
_သံဝေဇေသိ မမံ တဒါ._  

</Paragraph>

</Division>
<Division number="43" book="ap1" e="ch" v="20" p="217">

<Paragraph number="2635" type="verses" book="ap1">
_တဿာဟံ ဝစနံ သုတွာ,_  
_ဗုဒ္ဓေ စိတ္တံ ပသာဒယိံ;_  
_တံ ဓီရံ အဘိဝါဒေတွာ,_  
_တတ္ထ ကာလင်္ကတော အဟံ._  

</Paragraph>

</Division>
<Division number="44" book="ap1" e="ch" v="20" p="217">

<Paragraph number="2636" type="verses" book="ap1">
ဥပပဇ္ဇိံ သ တတ္ထေဝ,_  
_သုက္ကမူလေန စောဒိတော;_  
_ကပ္ပါနံ သတသဟဿံ,_  
_ဒုဂ္ဂတိံ နုပပဇ္ဇဟံ._  

</Paragraph>

</Division>
<Division number="45" book="ap1" e="ch" v="20" p="217">

<Paragraph number="2637" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2638" book="ap1">
ဣတ္ထံ သုဒံ အာယသ္မာ ဧကစိန္တိကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2639" type="center" book="ap1">
ဧကစိန္တိကတ္ထေရဿာပဒါနံ သတ္တမံ.
</Paragraph>