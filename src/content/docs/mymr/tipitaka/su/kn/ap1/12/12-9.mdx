---
title: "12.9 ပစ္စုပဋ္ဌာနသညကတ္ထေရအပဒါန"
tableOfContents: false
sidebar:
  order: 9
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="72" book="ap1" e="ch" v="20" p="167">

<Paragraph number="2028" type="verses" book="ap1">
_“အတ္ထဒဿိမှိ သုဂတေ,_  
_နိဗ္ဗုတေ သမနန္တရာ;_  
_ယက္ခယောနိံ ဥပပဇ္ဇိံ,_  
_ယသံ ပတ္တော စဟံ တဒါ._  

</Paragraph>

</Division>
<Division number="73" book="ap1" e="ch" v="20" p="168">

<Paragraph number="2029" type="verses" book="ap1">
_ဒုလ္လဒ္ဓံ ဝတ မေ အာသိ,_  
_ဒုပ္ပဘာတံ ဒုရုဋ္ဌိတံ;_  
_ယံ မေ ဘောဂေ ဝိဇ္ဇမာနေ,_  
_ပရိနိဗ္ဗာယိ စက္ခုမာ._  

</Paragraph>

</Division>
<Division number="74" book="ap1" e="ch" v="20" p="168">

<Paragraph number="2030" type="verses" book="ap1">
_မမ သင်္ကပ္ပမညာယ,_  
_သာဂရော နာမ သာဝကော;_  
_မမုဒ္ဓရိတုကာမော သော,_  
_အာဂစ္ဆိ မမ သန္တိကံ._  

</Paragraph>

</Division>
<Division number="75" book="ap1" e="ch" v="20" p="168">

<Paragraph number="2031" type="verses" book="ap1">
_ကိံ နု သောစသိ မာ ဘာယိ,_  
_စရ ဓမ္မံ သုမေဓသ;_  
_အနုပ္ပဒိန္နာ ဗုဒ္ဓေန,_  
_သဗ္ဗေသံ ဗီဇသမ္ပဒါ._  

</Paragraph>

</Division>
<Division number="76" book="ap1" e="ch" v="20" p="168">

<Paragraph number="2032" type="verses" book="ap1">
_ယော စေ ပူဇေယျ သမ္ဗုဒ္ဓံ,_  
_တိဋ္ဌန္တံ လောကနာယကံ;_  
_ဓာတုံ သာသပမတ္တမ္ပိ,_  
_နိဗ္ဗုတဿာပိ ပူဇယေ._  

</Paragraph>

</Division>
<Division number="77" book="ap1" e="ch" v="20" p="168">

<Paragraph number="2033" type="verses" book="ap1">
_သမေ စိတ္တပ္ပသာဒမှိ,_  
_သမံ ပုညံ မဟဂ္ဂတံ;_  
_တသ္မာ ထူပံ ကရိတွာန,_  
_ပူဇေဟိ ဇိနဓာတုယော._  

</Paragraph>

</Division>
<Division number="78" book="ap1" e="ch" v="20" p="168">

<Paragraph number="2034" type="verses" book="ap1">
_သာဂရဿ ဝစော သုတွာ,_  
_ဗုဒ္ဓထူပံ အကာသဟံ;_  
_ပဉ္စဝဿေ ပရိစရိံ,_  
_မုနိနော ထူပမုတ္တမံ._  

</Paragraph>

</Division>
<Division number="79" book="ap1" e="ch" v="20" p="168">

<Paragraph number="2035" type="verses" book="ap1">
_တေန ကမ္မေန ဒွိပဒိန္ဒ,_  
_လောကဇေဋ္ဌ နရာသဘ;_  
_သမ္ပတ္တိံ အနုဘောတွာန,_  
_အရဟတ္တမပါပုဏိံ._  

</Paragraph>

</Division>
<Division number="80" book="ap1" e="ch" v="20" p="168">

<Paragraph number="2036" type="verses" book="ap1">
_ဘူရိပညာ စ စတ္တာရော,_  
_သတ္တကပ္ပသတေ ဣတော;_  
_သတ္တရတနသမ္ပန္နာ,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="81" book="ap1" e="ch" v="20" p="168">

<Paragraph number="2037" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2038" book="ap1">
ဣတ္ထံ သုဒံ အာယသ္မာ ပစ္စုပဋ္ဌာနသညကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2039" type="center" book="ap1">
ပစ္စုပဋ္ဌာနသညကတ္ထေရဿာပဒါနံ နဝမံ.
</Paragraph>