---
title: "41.9 ဇတုကဏ္ဏိတ္ထေရအပဒါန"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="276" book="ap1">

<Paragraph number="5138" type="verses" book="ap1">
_“နဂရေ ဟံသဝတိယာ,_  
_သေဋ္ဌိပုတ္တော အဟောသဟံ;_  
_သမပ္ပိတော ကာမဂုဏေ,_  
_ပရိစာရေမဟံ တဒါ._  

</Paragraph>

</Division>
<Division number="277" book="ap1">

<Paragraph number="5139" type="verses" book="ap1">
_တတော ပါသာဒမာရုယှ,_  
_မဟာဘောဂေ ဝလဉ္ဇကော;_  
_တတ္ထ နစ္စေဟိ ဂီတေဟိ,_  
_ပရိစာရေမဟံ တဒါ._  

</Paragraph>

</Division>
<Division number="278" book="ap1">

<Paragraph number="5140" type="verses" book="ap1">
_တူရိယာ အာဟတာ မယှံ,_  
_သမ္မတာဠသမာဟိတာ;_  
_နစ္စန္တာ ဣတ္ထိယော သဗ္ဗာ,_  
_ဟရန္တိယေဝ မေ မနော._  

</Paragraph>

</Division>
<Division number="279" book="ap1">

<Paragraph number="5141" type="verses" book="ap1">
_စေလာပိကာ ဝါမနိကာ,_  
_ကုဉ္ဇဝါသီ တိမဇ္ဈိကာ;_  
_လင်္ဃိကာ သောကဇ္ဈာယီ စ,_  
_ပရိဝါရေန္တိ မံ သဒါ._  

</Paragraph>

</Division>
<Division number="280" book="ap1">

<Paragraph number="5142" type="verses" book="ap1">
_ဝေတာဠိနော ကုမ္ဘထူနီ,_  
_နဋာ စ နစ္စကာ ဗဟူ;_  
_နဋကာ နာဋကာ စေဝ,_  
_ပရိဝါရေန္တိ မံ သဒါ._  

</Paragraph>

</Division>
<Division number="281" book="ap1">

<Paragraph number="5143" type="verses" book="ap1">
_ကပ္ပကာ နှာပကာ သူဒါ,_  
_မာလာကာရာ သုပါသကာ;_  
_ဇလ္လာ မလ္လာ စ တေ သဗ္ဗေ,_  
_ပရိဝါရေန္တိ မံ သဒါ._  

</Paragraph>

</Division>
<Division number="282" book="ap1">

<Paragraph number="5144" type="verses" book="ap1">
_ဧတေသု ကီဠမာနေသု,_  
_သိက္ခိတေ ကတုပါသနေ;_  
_ရတ္တိန္ဒိဝံ န ဇာနာမိ,_  
ဣန္ဒောဝ တိဒသင်္ဂဏေ._  

</Paragraph>

</Division>
<Division number="283" book="ap1">

<Paragraph number="5145" type="verses" book="ap1">
_အဒ္ဓိကာ ပထိကာ သဗ္ဗေ,_  
_ယာစကာ ဝရကာ ဗဟူ;_  
ဥပဂစ္ဆန္တိ တေ နိစ္စံ,_  
_ဘိက္ခယန္တာ မမံ ဃရံ._  

</Paragraph>

</Division>
<Division number="284" book="ap1">

<Paragraph number="5146" type="verses" book="ap1">
_သမဏာ ဗြာဟ္မဏာ စေဝ,_  
_ပုညက္ခေတ္တာ အနုတ္တရာ;_  
_ဝဍ္ဎယန္တာ မမံ ပုညံ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="285" book="ap1">

<Paragraph number="5147" type="verses" book="ap1">
_ပဋဂါ လဋုကာ သဗ္ဗေ,_  
_နိဂဏ္ဌာ ပုပ္ဖသာဋကာ;_  
_တေဒဏ္ဍိကာ ဧကသိခါ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="286" book="ap1">

<Paragraph number="5148" type="verses" book="ap1">
_အာဇီဝကာ ဝိလုတ္တာဝီ,_  
_ဂေါဓမ္မာ ဒေဝဓမ္မိကာ;_  
_ရဇောဇလ္လဓရာ ဧတေ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="287" book="ap1">

<Paragraph number="5149" type="verses" book="ap1">
_ပရိတ္တကာ သန္တိပတ္တာ,_  
_ကောဓပုဂ္ဂနိကာ ဗဟူ;_  
_တပဿီ ဝနစာရီ စ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="288" book="ap1">

<Paragraph number="5150" type="verses" book="ap1">
_ဩဍ္ဍကာ ဒမိဠာ စေဝ,_  
_သာကုဠာ မလဝါဠကာ;_  
_သဝရာ ယောနကာ စေဝ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="289" book="ap1">

<Paragraph number="5151" type="verses" book="ap1">
_အန္ဓကာ မုဏ္ဍကာ သဗ္ဗေ,_  
_ကောဋလာ ဟနုဝိန္ဒကာ;_  
_အာရာဝစီနရဋ္ဌာ စ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="290" book="ap1">

<Paragraph number="5152" type="verses" book="ap1">
_အလသန္ဒကာ ပလ္လဝကာ,_  
_ဓမ္မရာ နိဂ္ဂမာနုသာ;_  
_ဂေဟိကာ စေတပုတ္တာ စ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="291" book="ap1">

<Paragraph number="5153" type="verses" book="ap1">
_မာဓုရကာ ကောသလကာ,_  
_ကလိင်္ဂါ ဟတ္ထိပေါရိကာ;_  
ဣသိဏ္ဍာ မက္ကလာ စေဝ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="292" book="ap1">

<Paragraph number="5154" type="verses" book="ap1">
_စေလာဝကာ အာရဗ္ဘာ စ,_  
_ဩဃုဠှာ မေဃလာ ဗဟူ;_  
_ခုဒ္ဒကာ သုဒ္ဒကာ စေဝ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="293" book="ap1">

<Paragraph number="5155" type="verses" book="ap1">
_ရောဟဏာ သိန္ဓဝါ စေဝ,_  
_စိတကာ ဧကကဏ္ဏိကာ;_  
_သုရဋ္ဌာ အပရန္တာ စ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="294" book="ap1">

<Paragraph number="5156" type="verses" book="ap1">
_သုပ္ပါရကာ ကုမာရာ စ,_  
_မလ္လသောဝဏ္ဏဘူမိကာ;_  
_ဝဇ္ဇီတင်္ဂါ စ တေ သဗ္ဗေ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="295" book="ap1">

<Paragraph number="5157" type="verses" book="ap1">
_နဠကာရာ ပေသကာရာ,_  
_စမ္မကာရာ စ တစ္ဆကာ;_  
_ကမ္မာရာ ကုမ္ဘကာရာ စ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="296" book="ap1">

<Paragraph number="5158" type="verses" book="ap1">
_မဏိကာရာ လောဟကာရာ,_  
_သောဏ္ဏကာရာ စ ဒုဿိကာ;_  
_တိပုကာရာ စ တေ သဗ္ဗေ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="297" book="ap1">

<Paragraph number="5159" type="verses" book="ap1">
ဥသုကာရာ ဘမကာရာ,_  
_ပေသကာရာ စ ဂန္ဓိကာ;_  
_ရဇကာ တုန္နဝါယာ စ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="298" book="ap1">

<Paragraph number="5160" type="verses" book="ap1">
_တေလိကာ ကဋ္ဌဟာရာ စ,_  
ဥဒဟာရာ စ ပေဿိကာ;_  
_သူပိကာ သူပရက္ခာ စ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="299" book="ap1">

<Paragraph number="5161" type="verses" book="ap1">
_ဒေါဝါရိကာ အနီကဋ္ဌာ,_  
_ဗန္ဓိကာ ပုပ္ဖဆဍ္ဍကာ;_  
_ဟတ္ထာရုဟာ ဟတ္ထိပါလာ,_  
_အာဂစ္ဆန္တိ မမံ ဃရံ._  

</Paragraph>

</Division>
<Division number="300" book="ap1">

<Paragraph number="5162" type="verses" book="ap1">
_အာနန္ဒဿ မဟာရညော,_  
_မမတ္ထဿ အဒါသဟံ;_  
_သတ္တဝဏ္ဏေန ရတနေန,_  
_ဦနတ္ထံ ပူရယာမဟံ._  

</Paragraph>

</Division>
<Division number="301" book="ap1">

<Paragraph number="5163" type="verses" book="ap1">
_ယေ မယာ ကိတ္တိတာ သဗ္ဗေ,_  
_နာနာဝဏ္ဏာ ဗဟူ ဇနာ;_  
_တေသာဟံ စိတ္တမညာယ,_  
_တပ္ပယိံ ရတနေနဟံ._  

</Paragraph>

</Division>
<Division number="302" book="ap1">

<Paragraph number="5164" type="verses" book="ap1">
_ဝဂ္ဂူသု ဘာသမာနာသု,_  
_ဝဇ္ဇမာနာသု ဘေရိသု;_  
_သင်္ခေသု ဓမယန္တေသု,_  
_သကဂေဟေ ရမာမဟံ._  

</Paragraph>

</Division>
<Division number="303" book="ap1">

<Paragraph number="5165" type="verses" book="ap1">
_ဘဂဝါ တမှိ သမယေ,_  
_ပဒုမုတ္တရနာယကော;_  
_ဝသီသတသဟဿေဟိ,_  
_ပရိက္ခီဏာသဝေဟိ သော._  

</Paragraph>

</Division>
<Division number="304" book="ap1">

<Paragraph number="5166" type="verses" book="ap1">
_ဘိက္ခူဟိ သဟိတော ဝီထိံ,_  
_ပဋိပဇ္ဇိတ္ထ စက္ခုမာ;_  
_ဩဘာသေန္တော ဒိသာ သဗ္ဗာ,_  
_ဒီပရုက္ခောဝ ဇောတတိ._  

</Paragraph>

</Division>
<Division number="305" book="ap1">

<Paragraph number="5167" type="verses" book="ap1">
_ဝဇ္ဇန္တိ ဘေရိယော သဗ္ဗာ,_  
_ဂစ္ဆန္တေ လောကနာယကေ;_  
_ပဘာ နိဒ္ဓါဝတေ တဿ,_  
_သတရံသီဝ ဥဂ္ဂတော._  

</Paragraph>

</Division>
<Division number="306" book="ap1">

<Paragraph number="5168" type="verses" book="ap1">
_ကဝါဋန္တရိကာယာပိ,_  
_ပဝိဋ္ဌေန စ ရသ္မိနာ;_  
_အန္တောဃရေသု ဝိပုလော,_  
_အာလောကော အာသိ တာဝဒေ._  

</Paragraph>

</Division>
<Division number="307" book="ap1">

<Paragraph number="5169" type="verses" book="ap1">
_ပဘံ ဒိသွာန ဗုဒ္ဓဿ,_  
_ပါရိသဇ္ဇေ အဝေါစဟံ;_  
_‘နိဿံသယံ ဗုဒ္ဓသေဋ္ဌော,_  
ဣမံ ဝီထိမုပါဂတော’._  

</Paragraph>

</Division>
<Division number="308" book="ap1">

<Paragraph number="5170" type="verses" book="ap1">
_ခိပ္ပံ ဩရုယှ ပါသာဒါ,_  
_အဂမိံ အန္တရာပဏံ;_  
_သမ္ဗုဒ္ဓံ အဘိဝါဒေတွာ,_  
ဣဒံ ဝစနမဗြဝိံ._  

</Paragraph>

</Division>
<Division number="309" book="ap1">

<Paragraph number="5171" type="verses" book="ap1">
_‘အနုကမ္ပတု မေ ဗုဒ္ဓေါ,_  
_ဇလဇုတ္တမနာယကော;_  
_ဝသီသတသဟဿေဟိ,_  
_အဓိဝါသေသိ သော မုနိ’._  

</Paragraph>

</Division>
<Division number="310" book="ap1">

<Paragraph number="5172" type="verses" book="ap1">
_နိမန္တေတွာန သမ္ဗုဒ္ဓံ,_  
_အဘိနေသိံ သကံ ဃရံ;_  
_တတ္ထ အန္နေန ပါနေန,_  
_သန္တပ္ပေသိံ မဟာမုနိံ._  

</Paragraph>

</Division>
<Division number="311" book="ap1">

<Paragraph number="5173" type="verses" book="ap1">
_ဘုတ္တာဝိံ ကာလမညာယ,_  
_ဗုဒ္ဓသေဋ္ဌဿ တာဒိနော;_  
_သတင်္ဂိကေန တူရိယေန,_  
_ဗုဒ္ဓသေဋ္ဌံ ဥပဋ္ဌဟိံ._  

</Paragraph>

</Division>
<Division number="312" book="ap1">

<Paragraph number="5174" type="verses" book="ap1">
_ပဒုမုတ္တရော လောကဝိဒူ,_  
_အာဟုတီနံ ပဋိဂ္ဂဟော;_  
_အန္တောဃရေ နိသီဒိတွာ,_  
ဣမာ ဂါထာ အဘာသထ._  

</Paragraph>

</Division>
<Division number="313" book="ap1">

<Paragraph number="5175" type="verses" book="ap1">
_‘ယော မံ တူရိယေဟုပဋ္ဌာသိ,_  
_အန္နပါနဉ္စဒါသိ မေ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="314" book="ap1">

<Paragraph number="5176" type="verses" book="ap1">
_ပဟူတဘက္ခော ဟုတွာန,_  
_သဟိရညော သဘောဇနော;_  
_စတုဒီပေ ဧကရဇ္ဇံ,_  
_ကာရယိဿတိယံ နရော._  

</Paragraph>

</Division>
<Division number="315" book="ap1">

<Paragraph number="5177" type="verses" book="ap1">
_ပဉ္စ သီလေ သမာဒါယ,_  
_ဒသကမ္မပထေ တတော;_  
_သမာဒါယ ပဝတ္တေန္တော,_  
_ပရိသံ သိက္ခာပယိဿတိ._  

</Paragraph>

</Division>
<Division number="316" book="ap1">

<Paragraph number="5178" type="verses" book="ap1">
_တူရိယသတသဟဿာနိ,_  
_ဘေရိယော သမလင်္ကတာ;_  
_ဝဇ္ဇယိဿန္တိမံ နိစ္စံ,_  
ဥပဋ္ဌာနဿိဒံ ဖလံ._  

</Paragraph>

</Division>
<Division number="317" book="ap1">

<Paragraph number="5179" type="verses" book="ap1">
_တိံသကပ္ပသဟဿာနိ,_  
_ဒေဝလောကေ ရမိဿတိ;_  
_စတုသဋ္ဌိက္ခတ္တုံ ဒေဝိန္ဒော,_  
_ဒေဝရဇ္ဇံ ကရိဿတိ._  

</Paragraph>

</Division>
<Division number="318" book="ap1">

<Paragraph number="5180" type="verses" book="ap1">
_စတုသဋ္ဌိက္ခတ္တုံ ရာဇာ,_  
_စက္ကဝတ္တီ ဘဝိဿတိ;_  
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ._  

</Paragraph>

</Division>
<Division number="319" book="ap1">

<Paragraph number="5181" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="320" book="ap1">

<Paragraph number="5182" type="verses" book="ap1">
ဥပပဇ္ဇတိ ယံ ယောနိံ,_  
_ဒေဝတ္တံ အထ မာနုသံ;_  
_အနူနဘောဂေါ ဟုတွာန,_  
_မနုဿတ္တံ ဂမိဿတိ._  

</Paragraph>

</Division>
<Division number="321" book="ap1">

<Paragraph number="5183" type="verses" book="ap1">
_အဇ္ဈာယကော ဘဝိတွာန,_  
_တိဏ္ဏံ ဝေဒါန ပါရဂူ;_  
ဥတ္တမတ္ထံ ဂဝေသန္တော,_  
_စရိဿတိ မဟိံ ဣမံ._  

</Paragraph>

</Division>
<Division number="322" book="ap1">

<Paragraph number="5184" type="verses" book="ap1">
_သော ပစ္ဆာ ပဗ္ဗဇိတွာန,_  
_သုက္ကမူလေန စောဒိတော;_  
_ဂေါတမဿ ဘဂဝတော,_  
_သာသနေဘိရမိဿတိ._  

</Paragraph>

</Division>
<Division number="323" book="ap1">

<Paragraph number="5185" type="verses" book="ap1">
_အာရာဓယိတွာန သမ္ဗုဒ္ဓံ,_  
_ဂေါတမံ သကျပုင်္ဂဝံ;_  
_ကိလေသေ ဈာပယိတွာန,_  
_အရဟာယံ ဘဝိဿတိ’._  

</Paragraph>

</Division>
<Division number="324" book="ap1">

<Paragraph number="5186" type="verses" book="ap1">
_ဝိပိနေ ဗျဂ္ဃရာဇာဝ,_  
_မိဂရာဇာဝ ကေသရီ;_  
_အဘီတော ဝိဟရာမဇ္ဇ,_  
_သကျပုတ္တဿ သာသနေ._  

</Paragraph>

</Division>
<Division number="325" book="ap1">

<Paragraph number="5187" type="verses" book="ap1">
_ဒေဝလောကေ မနုဿေ ဝါ,_  
_ဒလိဒ္ဒေ ဒုဂ္ဂတိမှိ ဝါ;_  
_နိဗ္ဗတ္တိံ မေ န ပဿာမိ,_  
ဥပဋ္ဌာနဿိဒံ ဖလံ._  

</Paragraph>

</Division>
<Division number="326" book="ap1">

<Paragraph number="5188" type="verses" book="ap1">
_ဝိဝေကမနုယုတ္တောမှိ,_  
ဥပသန္တော နိရူပဓိ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="327" book="ap1">

<Paragraph number="5189" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="328" book="ap1">

<Paragraph number="5190" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="329" book="ap1">

<Paragraph number="5191" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5192" book="ap1">
ဣတ္ထံ သုဒံ အာယသ္မာ ဇတုကဏ္ဏိတ္ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5193" type="center" book="ap1">
ဇတုကဏ္ဏိတ္ထေရဿာပဒါနံ နဝမံ.
</Paragraph>