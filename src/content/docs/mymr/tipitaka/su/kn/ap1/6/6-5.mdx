---
title: "6.5 ဩပဝယှတ္ထေရအပဒါန"
tableOfContents: false
sidebar:
  order: 6
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="33" book="ap1">

<Paragraph number="1416" type="verses" book="ap1">
_“ပဒုမုတ္တရဗုဒ္ဓဿ,_  
_အာဇာနီယမဒါသဟံ;_  
_နိယျာဒေတွာန သမ္ဗုဒ္ဓေ,_  
_အဂမာသိံ သကံ ဃရံ._  

</Paragraph>

</Division>
<Division number="34" book="ap1">

<Paragraph number="1417" type="verses" book="ap1">
_ဒေဝလော နာမ နာမေန,_  
_သတ္ထုနော အဂ္ဂသာဝကော;_  
_ဝရဓမ္မဿ ဒါယာဒေါ,_  
_အာဂစ္ဆိ မမ သန္တိကံ._  

</Paragraph>

</Division>
<Division number="35" book="ap1">

<Paragraph number="1418" type="verses" book="ap1">
_သပတ္တဘာရော ဘဂဝါ,_  
_အာဇာနေယျော န ကပ္ပတိ;_  
_တဝ သင်္ကပ္ပမညာယ,_  
_အဓိဝါသေသိ စက္ခုမာ._  

</Paragraph>

</Division>
<Division number="36" book="ap1">

<Paragraph number="1419" type="verses" book="ap1">
_အဂ္ဃါပေတွာ ဝါတဇဝံ,_  
_သိန္ဓဝံ သီဃဝါဟနံ;_  
_ပဒုမုတ္တရဗုဒ္ဓဿ,_  
_ခမနီယမဒါသဟံ._  

</Paragraph>

</Division>
<Division number="37" book="ap1">

<Paragraph number="1420" type="verses" book="ap1">
_ယံ ယံ ယောနုပပဇ္ဇာမိ,_  
_ဒေဝတ္တံ အထ မာနုသံ;_  
_ခမနီယံ ဝါတဇဝံ,_  
_စိတ္တံ နိဗ္ဗတ္တတေ မမ._  

</Paragraph>

</Division>
<Division number="38" book="ap1">

<Paragraph number="1421" type="verses" book="ap1">
_လာဘံ တေသံ သုလဒ္ဓံဝ,_  
_ယေ လဘန္တုပသမ္ပဒံ;_  
_ပုနပိ ပယိရုပါသေယျံ,_  
_ဗုဒ္ဓေါ လောကေ သစေ ဘဝေ._  

</Paragraph>

</Division>
<Division number="39" book="ap1">

<Paragraph number="1422" type="verses" book="ap1">
_အဋ္ဌဝီသတိက္ခတ္တုံဟံ,_  
_ရာဇာ အာသိံ မဟဗ္ဗလော;_  
_စာတုရန္တော ဝိဇိတာဝီ,_  
_ဇမ္ဗုသဏ္ဍဿ ဣဿရော._  

</Paragraph>

</Division>
<Division number="40" book="ap1">

<Paragraph number="1423" type="verses" book="ap1">
ဣဒံ ပစ္ဆိမကံ မယှံ,_  
_စရိမော ဝတ္တတေ ဘဝေါ;_  
_ပတ္တောသ္မိ အစလံ ဌာနံ,_  
_ဟိတွာ ဇယပရာဇယံ._  

</Paragraph>

</Division>
<Division number="41" book="ap1">

<Paragraph number="1424" type="verses" book="ap1">
_စတုတိံသသဟဿမှိ,_  
_မဟာတေဇောသိ ခတ္တိယော;_  
_သတ္တရတနသမ္ပန္နော,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="42" book="ap1">

<Paragraph number="1425" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1426" book="ap1">
ဣတ္ထံ သုဒံ အာယသ္မာ ဩပဝယှော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1427" type="center" book="ap1">
ဩပဝယှတ္ထေရဿာပဒါနံ ပဉ္စမံ.
</Paragraph>