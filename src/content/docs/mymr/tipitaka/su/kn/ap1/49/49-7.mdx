---
title: "49.7 ပုလိနုပ္ပါဒကတ္ထေရအပဒါန"
tableOfContents: false
sidebar:
  order: 7
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="111" book="ap1" e="ch" v="20" p="438">

<Paragraph number="6308" type="verses" book="ap1">
_“ပဗ္ဗတေ ဟိမဝန္တမှိ,_  
_ဒေဝလော နာမ တာပသော;_  
_တတ္ထ မေ စင်္ကမော အာသိ,_  
_အမနုဿေဟိ မာပိတော._  

</Paragraph>

</Division>
<Division number="112" book="ap1" e="ch" v="20" p="438">

<Paragraph number="6309" type="verses" book="ap1">
_ဇဋာဘာရေန ဘရိတော,_  
_ကမဏ္ဍလုဓရော သဒါ;_  
ဥတ္တမတ္ထံ ဂဝေသန္တော,_  
_ဝိပိနာ နိက္ခမိံ တဒါ._  

</Paragraph>

</Division>
<Division number="113" book="ap1" e="ch" v="20" p="438">

<Paragraph number="6310" type="verses" book="ap1">
_စုလ္လာသီတိသဟဿာနိ,_  
_သိဿာ မယှံ ဥပဋ္ဌဟုံ;_  
_သကကမ္မာဘိပသုတာ,_  
_ဝသန္တိ ဝိပိနေ တဒါ._  

</Paragraph>

</Division>
<Division number="114" book="ap1" e="ch" v="20" p="438">

<Paragraph number="6311" type="verses" book="ap1">
_အဿမာ အဘိနိက္ခမ္မ,_  
_အကံ ပုလိနစေတိယံ;_  
_နာနာပုပ္ဖံ သမာနေတွာ,_  
_တံ စေတိယမပူဇယိံ._  

</Paragraph>

</Division>
<Division number="115" book="ap1" e="ch" v="20" p="438">

<Paragraph number="6312" type="verses" book="ap1">
_တတ္ထ စိတ္တံ ပသာဒေတွာ,_  
_အဿမံ ပဝိသာမဟံ;_  
_သဗ္ဗေ သိဿာ သမာဂန္တွာ,_  
_ဧတမတ္ထံ ပုစ္ဆိံသု မံ._  

</Paragraph>

</Division>
<Division number="116" book="ap1" e="ch" v="20" p="438">

<Paragraph number="6313" type="verses" book="ap1">
_‘ပုလိနေန ကတော ထူပေါ,_  
_ယံ တွံ ဒေဝ နမဿသိ;_  
_မယမ္ပိ ဉာတုမိစ္ဆာမ,_  
_ပုဋ္ဌော အာစိက္ခ နော တုဝံ’._  

</Paragraph>

</Division>
<Division number="117" book="ap1" e="ch" v="20" p="438">

<Paragraph number="6314" type="verses" book="ap1">
_‘နိဒ္ဒိဋ္ဌာ နု မန္တပဒေ,_  
_စက္ခုမန္တော မဟာယသာ;_  
_တေ ခေါ အဟံ နမဿာမိ,_  
_ဗုဒ္ဓသေဋ္ဌေ မဟာယသေ._  

</Paragraph>

</Division>
<Division number="118" book="ap1" e="ch" v="20" p="438">

<Paragraph number="6315" type="verses" book="ap1">
_ကီဒိသာ တေ မဟာဝီရာ,_  
_သဗ္ဗညူ လောကနာယကာ;_  
_ကထံဝဏ္ဏာ ကထံသီလာ,_  
_ကီဒိသာ တေ မဟာယသာ._  

</Paragraph>

</Division>
<Division number="119" book="ap1" e="ch" v="20" p="439">

<Paragraph number="6316" type="verses" book="ap1">
_ဗာတ္တိံသလက္ခဏာ ဗုဒ္ဓါ,_  
_စတ္တာလီသဒိဇာပိ စ;_  
_နေတ္တာ ဂေါပခုမာ တေသံ,_  
_ဇိဉ္ဇုကာ ဖလသန္နိဘာ._  

</Paragraph>

</Division>
<Division number="120" book="ap1" e="ch" v="20" p="439">

<Paragraph number="6317" type="verses" book="ap1">
_ဂစ္ဆမာနာ စ တေ ဗုဒ္ဓါ,_  
_ယုဂမတ္တဉ္စ ပေက္ခရေ;_  
_န တေသံ ဇာဏု နဒတိ,_  
_သန္ဓိသဒ္ဒေါ န သုယျတိ._  

</Paragraph>

</Division>
<Division number="121" book="ap1" e="ch" v="20" p="439">

<Paragraph number="6318" type="verses" book="ap1">
_ဂစ္ဆမာနာ စ သုဂတာ,_  
ဥဒ္ဓရန္တာဝ ဂစ္ဆရေ;_  
_ပဌမံ ဒက္ခိဏံ ပါဒံ,_  
_ဗုဒ္ဓါနံ ဧသ ဓမ္မတာ._  

</Paragraph>

</Division>
<Division number="122" book="ap1" e="ch" v="20" p="439">

<Paragraph number="6319" type="verses" book="ap1">
_အသမ္ဘီတာ စ တေ ဗုဒ္ဓါ,_  
_မိဂရာဇာဝ ကေသရီ;_  
_နေဝုက္ကံသေန္တိ အတ္တာနံ,_  
_နော စ ဝမ္ဘေန္တိ ပါဏိနံ._  

</Paragraph>

</Division>
<Division number="123" book="ap1" e="ch" v="20" p="439">

<Paragraph number="6320" type="verses" book="ap1">
_မာနာဝမာနတော မုတ္တာ,_  
_သမာ သဗ္ဗေသု ပါဏိသု;_  
_အနတ္တုက္ကံသကာ ဗုဒ္ဓါ,_  
_ဗုဒ္ဓါနံ ဧသ ဓမ္မတာ._  

</Paragraph>

</Division>
<Division number="124" book="ap1" e="ch" v="20" p="439">

<Paragraph number="6321" type="verses" book="ap1">
ဥပ္ပဇ္ဇန္တာ စ သမ္ဗုဒ္ဓါ,_  
_အာလောကံ ဒဿယန္တိ တေ;_  
_ဆပ္ပကာရံ ပကမ္ပေန္တိ,_  
_ကေဝလံ ဝသုဓံ ဣမံ._  

</Paragraph>

</Division>
<Division number="125" book="ap1" e="ch" v="20" p="439">

<Paragraph number="6322" type="verses" book="ap1">
_ပဿန္တိ နိရယဉ္စေတေ,_  
_နိဗ္ဗာတိ နိရယော တဒါ;_  
_ပဝဿတိ မဟာမေဃော,_  
_ဗုဒ္ဓါနံ ဧသ ဓမ္မတာ._  

</Paragraph>

</Division>
<Division number="126" book="ap1" e="ch" v="20" p="439">

<Paragraph number="6323" type="verses" book="ap1">
_ဤဒိသာ တေ မဟာနာဂါ,_  
_အတုလာ စ မဟာယသာ;_  
_ဝဏ္ဏတော အနတိက္ကန္တာ,_  
_အပ္ပမေယျာ တထာဂတာ’._  

</Paragraph>

</Division>
<Division number="127" book="ap1" e="ch" v="20" p="439">

<Paragraph number="6324" type="verses" book="ap1">
_အနုမောဒိံသု မေ ဝါကျံ,_  
_သဗ္ဗေ သိဿာ သဂါရဝါ;_  
_တထာ စ ပဋိပဇ္ဇိံသု,_  
_ယထာသတ္တိ ယထာဗလံ._  

</Paragraph>

</Division>
<Division number="128" book="ap1" e="ch" v="20" p="439">

<Paragraph number="6325" type="verses" book="ap1">
_ပဋိပူဇေန္တိ ပုလိနံ,_  
_သကကမ္မာဘိလာသိနော;_  
_သဒ္ဒဟန္တာ မမ ဝါကျံ,_  
_ဗုဒ္ဓသက္ကတမာနသာ._  

</Paragraph>

</Division>
<Division number="129" book="ap1" e="ch" v="20" p="439">

<Paragraph number="6326" type="verses" book="ap1">
_တဒါ စဝိတွာ တုသိတာ,_  
_ဒေဝပုတ္တော မဟာယသော;_  
ဥပ္ပဇ္ဇိ မာတုကုစ္ဆိမှိ,_  
_ဒသသဟဿိ ကမ္ပထ._  

</Paragraph>

</Division>
<Division number="130" book="ap1" e="ch" v="20" p="439">

<Paragraph number="6327" type="verses" book="ap1">
_အဿမဿာဝိဒူရမှိ,_  
_စင်္ကမမှိ ဌိတော အဟံ;_  
_သဗ္ဗေ သိဿာ သမာဂန္တွာ,_  
_အာဂစ္ဆုံ မမ သန္တိကေ._  

</Paragraph>

</Division>
<Division number="131" book="ap1" e="ch" v="20" p="440">

<Paragraph number="6328" type="verses" book="ap1">
_‘ဥသဘောဝ မဟီ နဒတိ,_  
_မိဂရာဇာဝ ကူဇတိ;_  
_သုသုမာရောဝ သဠတိ,_  
_ကိံ ဝိပါကော ဘဝိဿတိ’._  

</Paragraph>

</Division>
<Division number="132" book="ap1" e="ch" v="20" p="440">

<Paragraph number="6329" type="verses" book="ap1">
_‘ယံ ပကိတ္တေမိ သမ္ဗုဒ္ဓံ,_  
_သိကတာထူပသန္တိကေ;_  
_သော ဒါနိ ဘဂဝါ သတ္ထာ,_  
_မာတုကုစ္ဆိမုပါဂမိ’._  

</Paragraph>

</Division>
<Division number="133" book="ap1" e="ch" v="20" p="440">

<Paragraph number="6330" type="verses" book="ap1">
_တေသံ ဓမ္မကထံ ဝတွာ,_  
_ကိတ္တယိတွာ မဟာမုနိံ;_  
ဥယျောဇေတွာ သကေ သိဿေ,_  
_ပလ္လင်္ကမာဘုဇိံ အဟံ._  

</Paragraph>

</Division>
<Division number="134" book="ap1" e="ch" v="20" p="440">

<Paragraph number="6331" type="verses" book="ap1">
_ဗလဉ္စ ဝတ မေ ခီဏံ,_  
_ဗျာဓိနာ ပရမေန တံ;_  
_ဗုဒ္ဓသေဋ္ဌံ သရိတွာန,_  
_တတ္ထ ကာလင်္ကတော အဟံ._  

</Paragraph>

</Division>
<Division number="135" book="ap1" e="ch" v="20" p="440">

<Paragraph number="6332" type="verses" book="ap1">
_သဗ္ဗေ သိဿာ သမာဂန္တွာ,_  
_အကံသု စိတကံ တဒါ;_  
_ကဠေဝရဉ္စ မေ ဂယှ,_  
_စိတကံ အဘိရောပယုံ._  

</Paragraph>

</Division>
<Division number="136" book="ap1" e="ch" v="20" p="440">

<Paragraph number="6333" type="verses" book="ap1">
_စိတကံ ပရိဝါရေတွာ,_  
_သီသေ ကတွာန အဉ္ဇလိံ;_  
_သောကသလ္လပရေတာ တေ,_  
_ဝိက္ကန္ဒိံသု သမာဂတာ._  

</Paragraph>

</Division>
<Division number="137" book="ap1" e="ch" v="20" p="440">

<Paragraph number="6334" type="verses" book="ap1">
_တေသံ လာလပ္ပမာနာနံ,_  
_အဂမံ စိတကံ တဒါ;_  
_‘အဟံ အာစရိယော တုမှံ,_  
_မာ သောစိတ္ထ သုမေဓသာ._  

</Paragraph>

</Division>
<Division number="138" book="ap1" e="ch" v="20" p="440">

<Paragraph number="6335" type="verses" book="ap1">
_သဒတ္ထေ ဝါယမေယျာထ,_  
_ရတ္တိန္ဒိဝမတန္ဒိတာ;_  
_မာ ဝေါ ပမတ္တာ အဟုတ္ထ,_  
_ခဏော ဝေါ ပဋိပါဒိတော’._  

</Paragraph>

</Division>
<Division number="139" book="ap1" e="ch" v="20" p="440">

<Paragraph number="6336" type="verses" book="ap1">
_သကေ သိဿေနုသာသိတွာ,_  
_ဒေဝလောကံ ပုနာဂမိံ;_  
_အဋ္ဌာရသ စ ကပ္ပါနိ,_  
_ဒေဝလောကေ ရမာမဟံ._  

</Paragraph>

</Division>
<Division number="140" book="ap1" e="ch" v="20" p="440">

<Paragraph number="6337" type="verses" book="ap1">
_သတာနံ ပဉ္စက္ခတ္တုဉ္စ,_  
_စက္ကဝတ္တီ အဟောသဟံ;_  
_အနေကသတက္ခတ္တုဉ္စ,_  
_ဒေဝရဇ္ဇမကာရယိံ._  

</Paragraph>

</Division>
<Division number="141" book="ap1" e="ch" v="20" p="440">

<Paragraph number="6338" type="verses" book="ap1">
_အဝသေသေသု ကပ္ပေသု,_  
_ဝေါကိဏ္ဏော သံသရိံ အဟံ;_  
_ဒုဂ္ဂတိံ နာဘိဇာနာမိ,_  
ဥပ္ပါဒဿ ဣဒံ ဖလံ._  

</Paragraph>

</Division>
<Division number="142" book="ap1" e="ch" v="20" p="440">

<Paragraph number="6339" type="verses" book="ap1">
_ယထာ ကောမုဒိကေ မာသေ,_  
_ဗဟူ ပုပ္ဖန္တိ ပါဒပါ;_  
_တထေဝါဟမ္ပိ သမယေ,_  
_ပုပ္ဖိတောမှိ မဟေသိနာ._  

</Paragraph>

</Division>
<Division number="143" book="ap1" e="ch" v="20" p="441">

<Paragraph number="6340" type="verses" book="ap1">
_ဝီရိယံ မေ ဓုရဓောရယှံ,_  
_ယောဂက္ခေမာဓိဝါဟနံ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="144" book="ap1" e="ch" v="20" p="441">

<Paragraph number="6341" type="verses" book="ap1">
_သတသဟဿိတော ကပ္ပေ,_  
_ယံ ဗုဒ္ဓမဘိကိတ္တယိံ;_  
_ဒုဂ္ဂတိံ နာဘိဇာနာမိ,_  
_ကိတ္တနာယ ဣဒံ ဖလံ._  

</Paragraph>

</Division>
<Division number="145" book="ap1" e="ch" v="20" p="441">

<Paragraph number="6342" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="146" book="ap1" e="ch" v="20" p="441">

<Paragraph number="6343" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="147" book="ap1" e="ch" v="20" p="441">

<Paragraph number="6344" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="6345" book="ap1">
ဣတ္ထံ သုဒံ အာယသ္မာ ပုလိနုပ္ပါဒကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="6346" type="center" book="ap1">
ပုလိနုပ္ပါဒကတ္ထေရဿာပဒါနံ သတ္တမံ.
</Paragraph>