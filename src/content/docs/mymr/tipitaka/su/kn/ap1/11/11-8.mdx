---
title: "11.8 အာသနုပဋ္ဌာဟကတ္ထေရအပဒါန"
tableOfContents: false
sidebar:
  order: 8
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="47" book="ap1" e="ch" v="20" p="158">

<Paragraph number="1912" type="verses" book="ap1">
_“ကာနနံ ဝနမောဂယှ,_  
_အပ္ပသဒ္ဒံ နိရာကုလံ;_  
_သီဟာသနံ မယာ ဒိန္နံ,_  
_အတ္ထဒဿိဿ တာဒိနော._  

</Paragraph>

</Division>
<Division number="48" book="ap1" e="ch" v="20" p="158">

<Paragraph number="1913" type="verses" book="ap1">
_မာလာဟတ္ထံ ဂဟေတွာန,_  
_ကတွာ စ နံ ပဒက္ခိဏံ;_  
_သတ္ထာရံ ပယိရုပါသိတွာ,_  
_ပက္ကာမိံ ဥတ္တရာမုခေါ._  

</Paragraph>

</Division>
<Division number="49" book="ap1" e="ch" v="20" p="159">

<Paragraph number="1914" type="verses" book="ap1">
_တေန ကမ္မေန ဒွိပဒိန္ဒ,_  
_လောကဇေဋ္ဌ နရာသဘ;_  
_သန္နိဗ္ဗာပေမိ အတ္တာနံ,_  
_ဘဝါ သဗ္ဗေ သမူဟတာ._  

</Paragraph>

</Division>
<Division number="50" book="ap1" e="ch" v="20" p="159">

<Paragraph number="1915" type="verses" book="ap1">
_အဋ္ဌာရသကပ္ပသတေ,_  
_ယံ ဒါနမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_သီဟာသနဿိဒံ ဖလံ._  

</Paragraph>

</Division>
<Division number="51" book="ap1" e="ch" v="20" p="159">

<Paragraph number="1916" type="verses" book="ap1">
ဣတော သတ္တကပ္ပသတေ,_  
_သန္နိဗ္ဗာပက ခတ္တိယော;_  
_သတ္တရတနသမ္ပန္နော,_  
_စက္ကဝတ္တီ မဟဗ္ဗလော._  

</Paragraph>

</Division>
<Division number="52" book="ap1" e="ch" v="20" p="159">

<Paragraph number="1917" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1918" book="ap1">
ဣတ္ထံ သုဒံ အာယသ္မာ အာသနုပဋ္ဌာဟကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1919" type="center" book="ap1">
အာသနုပဋ္ဌာဟကတ္ထေရဿာပဒါနံ အဋ္ဌမံ.
</Paragraph>