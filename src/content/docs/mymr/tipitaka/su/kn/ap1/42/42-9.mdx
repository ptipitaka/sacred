---
title: "42.9 ပတ္ထောဒနဒါယကတ္ထေရအပဒါန"
tableOfContents: false
sidebar:
  order: 10
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="ap1">

<Paragraph number="5435" type="verses" book="ap1">
_“ဝနစာရီ ပုရေ အာသိံ,_  
_သတတံ ဝနကမ္မိကော;_  
_ပတ္ထောဒနံ ဂဟေတွာန,_  
_ကမ္မန္တံ အဂမာသဟံ._  

</Paragraph>

</Division>
<Division number="171" book="ap1">

<Paragraph number="5436" type="verses" book="ap1">
_တတ္ထဒ္ဒသာသိံ သမ္ဗုဒ္ဓံ,_  
_သယမ္ဘုံ အပရာဇိတံ;_  
_ဝနာ ပိဏ္ဍာယ နိက္ခန္တံ,_  
_ဒိသွာ စိတ္တံ ပသာဒယိံ._  

</Paragraph>

</Division>
<Division number="172" book="ap1">

<Paragraph number="5437" type="verses" book="ap1">
_ပရကမ္မာယနေ ယုတ္တော,_  
_ပုညဉ္စ မေ န ဝိဇ္ဇတိ;_  
_အယံ ပတ္ထောဒနော အတ္ထိ,_  
_ဘောဇယိဿာမဟံ မုနိံ._  

</Paragraph>

</Division>
<Division number="173" book="ap1">

<Paragraph number="5438" type="verses" book="ap1">
_ပတ္ထောဒနံ ဂဟေတွာန,_  
_သယမ္ဘုဿ အဒါသဟံ;_  
_မမ နိဇ္ဈာယမာနဿ,_  
_ပရိဘုဉ္ဇိ တဒါ မုနိ._  

</Paragraph>

</Division>
<Division number="174" book="ap1">

<Paragraph number="5439" type="verses" book="ap1">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="175" book="ap1">

<Paragraph number="5440" type="verses" book="ap1">
_ဆတ္တိံသက္ခတ္တုံ ဒေဝိန္ဒော,_  
_ဒေဝရဇ္ဇမကာရယိံ;_  
_တေတ္တိံသက္ခတ္တုံ ရာဇာ စ,_  
_စက္ကဝတ္တီ အဟောသဟံ._  

</Paragraph>

</Division>
<Division number="176" book="ap1">

<Paragraph number="5441" type="verses" book="ap1">
_ပဒေသရဇ္ဇံ ဝိပုလံ,_  
_ဂဏနာတော အသင်္ခိယံ;_  
_သုခိတော ယသဝါ ဟောမိ,_  
_ပတ္ထောဒနဿိဒံ ဖလံ._  

</Paragraph>

</Division>
<Division number="177" book="ap1">

<Paragraph number="5442" type="verses" book="ap1">
_ဘဝါဘဝေ သံသရန္တော,_  
_လဘာမိ အမိတံ ဓနံ;_  
_ဘောဂေ မေ ဦနတာ နတ္ထိ,_  
_ပတ္ထောဒနဿိဒံ ဖလံ._  

</Paragraph>

</Division>
<Division number="178" book="ap1">

<Paragraph number="5443" type="verses" book="ap1">
_နဒီသောတပဋိဘာဂါ,_  
_ဘောဂါ နိဗ္ဗတ္တရေ မမ;_  
_ပရိမေတုံ န သက္ကောမိ,_  
_ပတ္ထောဒနဿိဒံ ဖလံ._  

</Paragraph>

</Division>
<Division number="179" book="ap1">

<Paragraph number="5444" book="ap1">
ဣမံ ခါဒ ဣမံ ဘုဉ္ဇ,_  
ဣမမှိ သယနေ သယ;_  
_တေနာဟံ သုခိတော ဟောမိ,_  
_ပတ္ထောဒနဿိဒံ ဖလံ._  

</Paragraph>

</Division>
<Division number="180" book="ap1">

<Paragraph number="5445" type="verses" book="ap1">
_စတုန္နဝုတိတော ကပ္ပေ,_  
_ယံ ဒါနမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ပတ္ထောဒနဿိဒံ ဖလံ._  

</Paragraph>

</Division>
<Division number="181" book="ap1">

<Paragraph number="5446" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="182" book="ap1">

<Paragraph number="5447" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="183" book="ap1">

<Paragraph number="5448" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="5449" book="ap1">
ဣတ္ထံ သုဒံ အာယသ္မာ ပတ္ထောဒနဒါယကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="5450" type="center" book="ap1">
ပတ္ထောဒနဒါယကတ္ထေရဿာပဒါနံ နဝမံ.
</Paragraph>