---
title: 13.2 ပုပ္ဖထူပိယတ္ထေရအပဒါန
tableOfContents: false
sidebar:
  order: 2
type: tipitaka
basket: su
book: ap1
review:
  current: review
  updated: '2025-10-23T09:13:31.029489'
  updated_by: ''
  notes: ''
  history:
  - state: review
    date: '2025-10-23T09:13:31.029489'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="10" book="ap1" e="ch" v="20" p="171">

<Paragraph number="2065" type="verses" book="ap1">
_“ဟိမဝန္တဿာဝိဒူရေ,_  
_ကုက္ကုရော နာမ ပဗ္ဗတော;_  
_ဝေမဇ္ဈေ တဿ ဝသတိ,_  
_ဗြာဟ္မဏော မန္တပါရဂူ._  

</Paragraph>

</Division>
<Division number="11" book="ap1" e="ch" v="20" p="171">

<Paragraph number="2066" type="verses" book="ap1">
_ပဉ္စ သိဿသဟဿာနိ,_  
_ပရိဝါရေန္တိ မံ သဒါ;_  
_ပုဗ္ဗုဋ္ဌာယီ စ တေ အာသုံ,_  
_မန္တေသု စ ဝိသာရဒါ._  

</Paragraph>

</Division>
<Division number="12" book="ap1" e="ch" v="20" p="171">

<Paragraph number="2067" type="verses" book="ap1">
_ဗုဒ္ဓေါ လောကေ သမုပ္ပန္နော,_  
_တံ ဝိဇာနာထ နော ဘဝံ;_  
_အသီတိဗျဉ္ဇနာနဿ,_  
_ဗာတ္တိံသဝရလက္ခဏာ._  

</Paragraph>

</Division>
<Division number="13" book="ap1" e="ch" v="20" p="171">

<Paragraph number="2068" type="verses" book="ap1">
_ဗျာမပ္ပဘော ဇိနဝရော,_  
_အာဒိစ္စောဝ ဝိရောစတိ;_  
_သိဿာနံ ဝစနံ သုတွာ,_  
_ဗြာဟ္မဏော မန္တပါရဂူ._  

</Paragraph>

</Division>
<Division number="14" book="ap1" e="ch" v="20" p="171">

<Paragraph number="2069" type="verses" book="ap1">
_အဿမာ အဘိနိက္ခမ္မ,_  
_ဒိသံ ပုစ္ဆတိ သိဿကေ;_  
_ယမှိ ဒေသေ မဟာဝီရော,_  
_ဝသတိ လောကနာယကော._  

</Paragraph>

</Division>
<Division number="15" book="ap1" e="ch" v="20" p="171">

<Paragraph number="2070" type="verses" book="ap1">
_တာဟံ ဒိသံ နမဿိဿံ,_  
_ဇိနံ အပ္ပဋိပုဂ္ဂလံ;_  
ဥဒဂ္ဂစိတ္တော သုမနော,_  
_ပူဇေသိံ တံ တထာဂတံ._  

</Paragraph>

</Division>
<Division number="16" book="ap1" e="ch" v="20" p="171">

<Paragraph number="2071" type="verses" book="ap1">
_ဧထ သိဿာ ဂမိဿာမ,_  
_ဒက္ခိဿာမ တထာဂတံ;_  
_ဝန္ဒိတွာ သတ္ထုနော ပါဒေ,_  
_သောဿာမ ဇိနသာသနံ._  

</Paragraph>

</Division>
<Division number="17" book="ap1" e="ch" v="20" p="171">

<Paragraph number="2072" type="verses" book="ap1">
_ဧကာဟံ အဘိနိက္ခမ္မ,_  
_ဗျာဓိံ ပဋိလဘိံ အဟံ;_  
_ဗျာဓိနာ ပီဠိတော သန္တော,_  
_သာလံ ဝါသယိတုံ ဂမိံ._  

</Paragraph>

</Division>
<Division number="18" book="ap1" e="ch" v="20" p="171">

<Paragraph number="2073" type="verses" book="ap1">
_သဗ္ဗေ သိဿေ သမာနေတွာ,_  
_အပုစ္ဆိံ တေ တထာဂတံ;_  
_ကီဒိသံ လောကနာထဿ,_  
_ဂုဏံ ပရမဗုဒ္ဓိနော._  

</Paragraph>

</Division>
<Division number="19" book="ap1" e="ch" v="20" p="171">

<Paragraph number="2074" type="verses" book="ap1">
_တေ မေ ပုဋ္ဌာ ဝိယာကံသု,_  
_ယထာ ဒဿာဝိနော တထာ;_  
_သက္ကစ္စံ ဗုဒ္ဓသေဋ္ဌံ တံ,_  
_ဒေသေသုံ မမ သမ္မုခါ._  

</Paragraph>

</Division>
<Division number="20" book="ap1" e="ch" v="20" p="171">

<Paragraph number="2075" type="verses" book="ap1">
_တေသာဟံ ဝစနံ သုတွာ,_  
_သကံ စိတ္တံ ပသာဒယိံ;_  
_ပုပ္ဖေဟိ ထူပံ ကတွာန,_  
_တတ္ထ ကာလင်္ကတော အဟံ._  

</Paragraph>

</Division>
<Division number="21" book="ap1" e="ch" v="20" p="171">

<Paragraph number="2076" type="verses" book="ap1">
_တေ မေ သရီရံ ဈာပေတွာ,_  
_အဂမုံ ဗုဒ္ဓသန္တိကံ;_  
_အဉ္ဇလိံ ပဂ္ဂဟေတွာန,_  
_သတ္ထာရမဘိဝါဒယုံ._  

</Paragraph>

</Division>
<Division number="22" book="ap1" e="ch" v="20" p="171">

<Paragraph number="2077" type="verses" book="ap1">
_ပုပ္ဖေဟိ ထူပံ ကတွာန,_  
_သုဂတဿ မဟေသိနော;_  
_ကပ္ပါနံ သတသဟဿံ,_  
_ဒုဂ္ဂတိံ နုပပဇ္ဇဟံ._  

</Paragraph>

</Division>
<Division number="23" book="ap1" e="ch" v="20" p="172">

<Paragraph number="2078" type="verses" book="ap1">
_စတ္တာလီသသဟဿမှိ,_  
_ကပ္ပေ သောဠသ ခတ္တိယာ;_  
_နာမေနဂ္ဂိသမာ နာမ,_  
_စက္ကဝတ္တီ မဟဗ္ဗလာ._  

</Paragraph>

</Division>
<Division number="24" book="ap1" e="ch" v="20" p="172">

<Paragraph number="2079" type="verses" book="ap1">
_ဝီသကပ္ပသဟဿမှိ,_  
_ရာဇာနော စက္ကဝတ္တိနော;_  
_ဃတာသနသနာမာဝ,_  
_အဋ္ဌတ္တိံသ မဟီပတီ._  

</Paragraph>

</Division>
<Division number="25" book="ap1" e="ch" v="20" p="172">

<Paragraph number="2080" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="2081" book="ap1">
ဣတ္ထံ သုဒံ အာယသ္မာ ပုပ္ဖထူပိယော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="2082" type="center" book="ap1">
ပုပ္ဖထူပိယတ္ထေရဿာပဒါနံ ဒုတိယံ.
</Paragraph>