---
title: "41.4.1 သေတုဒါနအာနိသံသ"
tableOfContents: false
sidebar:
  order: 1
type: "tipitaka"
basket: "su"
book: "ap1"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86" book="ap1">

<Paragraph number="4938" type="verses" book="ap1">
_ဒရိတော ပဗ္ဗတတော ဝါ,_  
_ရုက္ခတော ပတိတောပိယံ;_  
_စုတောပိ လစ္ဆတီ ဌာနံ,_  
_သေတုဒါနဿိဒံ ဖလံ._  

</Paragraph>

</Division>
<Division number="87" book="ap1">

<Paragraph number="4939" type="verses" book="ap1">
_ဝိရူဠှမူလသန္တာနံ,_  
_နိဂြေါဓမိဝ မာလုတော;_  
_အမိတ္တာ နပ္ပသဟန္တိ,_  
_သေတုဒါနဿိဒံ ဖလံ._  

</Paragraph>

</Division>
<Division number="88" book="ap1">

<Paragraph number="4940" type="verses" book="ap1">
_နာဿ စောရာ ပသဟန္တိ,_  
_နာတိမညန္တိ ခတ္တိယာ;_  
_သဗ္ဗေ တရိဿတာမိတ္တေ,_  
_သေတုဒါနဿိဒံ ဖလံ._  

</Paragraph>

</Division>
<Division number="89" book="ap1">

<Paragraph number="4941" type="verses" book="ap1">
_အဗ္ဘောကာသဂတံ သန္တံ,_  
_ကဌိနာတပတာပိတံ;_  
_ပုညကမ္မေန သံယုတ္တံ,_  
_န ဘဝိဿတိ ဝေဒနာ._  

</Paragraph>

</Division>
<Division number="90" book="ap1">

<Paragraph number="4942" type="verses" book="ap1">
_ဒေဝလောကေ မနုဿေ ဝါ,_  
_ဟတ္ထိယာနံ သုနိမ္မိတံ;_  
_တဿ သင်္ကပ္ပမညာယ,_  
_နိဗ္ဗတ္တိဿတိ တာဝဒေ._  

</Paragraph>

</Division>
<Division number="91" book="ap1">

<Paragraph number="4943" type="verses" book="ap1">
_သဟဿဿာ ဝါတဇဝါ,_  
_သိန္ဓဝါ သီဃဝါဟနာ;_  
_သာယံ ပါတံ ဥပေဿန္တိ,_  
_သေတုဒါနဿိဒံ ဖလံ._  

</Paragraph>

</Division>
<Division number="92" book="ap1">

<Paragraph number="4944" type="verses" book="ap1">
_အာဂန္တွာန မနုဿတ္တံ,_  
_သုခိတောယံ ဘဝိဿတိ;_  
_ဝေဟာသံ မနုဇဿေဝ,_  
_ဟတ္ထိယာနံ ဘဝိဿတိ._  

</Paragraph>

</Division>
<Division number="93" book="ap1">

<Paragraph number="4945" type="verses" book="ap1">
_ကပ္ပသတသဟဿမှိ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="94" book="ap1">

<Paragraph number="4946" type="verses" book="ap1">
_တဿ ဓမ္မေသု ဒါယာဒေါ,_  
_ဩရသော ဓမ္မနိမ္မိတော;_  
_သဗ္ဗာသဝေ ပရိညာယ,_  
_နိဗ္ဗာယိဿတိနာသဝေါ’._  

</Paragraph>

</Division>
<Division number="95" book="ap1">

<Paragraph number="4947" type="verses" book="ap1">
_အဟော မေ သုကတံ ကမ္မံ,_  
_ဇလဇုတ္တမနာမကေ;_  
_တတ္ထ ကာရံ ကရိတွာန,_  
_ပတ္တောဟံ အာသဝက္ခယံ._  

</Paragraph>

</Division>
<Division number="96" book="ap1">

<Paragraph number="4948" type="verses" book="ap1">
_ပဓာနံ ပဟိတတ္တောမှိ,_  
ဥပသန္တော နိရူပဓိ;_  
_နာဂေါဝ ဗန္ဓနံ ဆေတွာ,_  
_ဝိဟရာမိ အနာသဝေါ._  

</Paragraph>

</Division>
<Division number="97" book="ap1">

<Paragraph number="4949" type="verses" book="ap1">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝေါ._  

</Paragraph>

</Division>
<Division number="98" book="ap1">

<Paragraph number="4950" type="verses" book="ap1">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="99" book="ap1">

<Paragraph number="4951" type="verses" book="ap1">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="4952" book="ap1">
ဣတ္ထံ သုဒံ အာယသ္မာ ဓောတကော ထေရော ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="4953" type="center" book="ap1">
ဓောတကတ္ထေရဿာပဒါနံ စတုတ္ထံ.
</Paragraph>