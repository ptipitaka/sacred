---
title: "2.3.11 သုနိက္ခိတ္တဝိမာနဝတ္ထု"
tableOfContents: false
sidebar:
  order: 11
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1282" book="vv" e="ch" v="19" p="124">

<Paragraph number="1136" type="verses" book="vv">
_“ဥစ္စမိဒံ မဏိထူဏံ ဝိမာနံ,_  
_သမန္တတော ဒွါဒသ ယောဇနာနိ;_  
_ကူဋာဂါရာ သတ္တသတာ ဥဠာရာ,_  
_ဝေဠုရိယထမ္ဘာ ရုစကတ္ထတာ သုဘာ._  

</Paragraph>

</Division>
<Division number="1283" book="vv" e="ch" v="19" p="124">

<Paragraph number="1137" type="verses" book="vv">
_တတ္ထစ္ဆသိ ပိဝသိ ခါဒသိ စ,_  
_ဒိဗ္ဗာ စ ဝီဏာ ပဝဒန္တိ ဝဂ္ဂုံ;_  
_ဒိဗ္ဗာ ရသာ ကာမဂုဏေတ္ထ ပဉ္စ,_  
_နာရိယော စ နစ္စန္တိ သုဝဏ္ဏဆန္နာ._  

</Paragraph>

</Division>
<Division number="1284" book="vv" e="ch" v="19" p="124">

<Paragraph number="1138" type="verses" book="vv">
_ကေန တေတာဒိသော ဝဏ္ဏော,_  
_ကေန တေ ဣဓ မိဇ္ဈတိ;_  
ဥပ္ပဇ္ဇန္တိ စ တေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="1285" book="vv" e="ch" v="19" p="125">

<Paragraph number="1139" type="verses" book="vv">
_ပုစ္ဆာမိ တံ ဒေဝ မဟာနုဘာဝ,_  
_မနုဿဘူတော ကိမကာသိ ပုညံ;_  
_ကေနာသိ ဧဝံ ဇလိတာနုဘာဝေါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="1286" book="vv" e="ch" v="19" p="125">

<Paragraph number="1140" type="verses" book="vv">
_သော ဒေဝပုတ္တော အတ္တမနော,_  
_မောဂ္ဂလ္လာနေန ပုစ္ဆိတော;_  
_ပဉှံ ပုဋ္ဌော ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="1287" book="vv" e="ch" v="19" p="125">

<Paragraph number="1141" type="verses" book="vv">
_“ဒုန္နိက္ခိတ္တံ မာလံ သုနိက္ခိပိတွာ,_  
_ပတိဋ္ဌပေတွာ သုဂတဿ ထူပေ;_  
_မဟိဒ္ဓိကော စမှိ မဟာနုဘာဝေါ,_  
_ဒိဗ္ဗေဟိ ကာမေဟိ သမင်္ဂိဘူတော._  

</Paragraph>

</Division>
<Division number="1288" book="vv" e="ch" v="19" p="125">

<Paragraph number="1142" type="verses" book="vv">
_တေန မေတာဒိသော ဝဏ္ဏော,_  
_တေန မေ ဣဓ မိဇ္ဈတိ;_  
ဥပ္ပဇ္ဇန္တိ စ မေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="1289" book="vv" e="ch" v="19" p="125">

<Paragraph number="1143" type="verses" book="vv">
_အက္ခာမိ တေ ဘိက္ခု မဟာနုဘာဝ,_  
_မနုဿဘူတော ယမဟံ အကာသိံ;_  
_တေနမှိ ဧဝံ ဇလိတာနုဘာဝေါ,_  
_ဝဏ္ဏော စ မေ သဗ္ဗဒိသာ ပဘာသတီ”တိ._  


</Paragraph>
</Division>

<Paragraph number="1144" type="center" book="vv">
သုနိက္ခိတ္တဝိမာနံ ဧကာဒသမံ.

  
သုနိက္ခိတ္တဝဂ္ဂေါ သတ္တမော.



</Paragraph>

<Paragraph number="1145" type="center" book="vv">
တဿုဒ္ဒါနံ


</Paragraph>

<Paragraph number="1146" type="verses" book="vv">
_ဒွေ ဒလိဒ္ဒါ ဝနဝိဟာရာ,_  
_ဘတကော ဂေါပါလကဏ္ဍကော;_  
_အနေကဝဏ္ဏမဋ္ဌကုဏ္ဍလီ,_  
_သေရီသကော သုနိက္ခိတ္တံ;_  
_ပုရိသာနံ တတိယော ဝဂ္ဂေါ ပဝုစ္စတီတိ._  


</Paragraph>

<Paragraph number="1147" type="center" book="vv">
ဘာဏဝါရံ စတုတ္ထံ.



</Paragraph>

<Paragraph number="1148" type="center" book="vv">
ဝိမာနဝတ္ထုပါဠိ နိဋ္ဌိတာ.
</Paragraph>