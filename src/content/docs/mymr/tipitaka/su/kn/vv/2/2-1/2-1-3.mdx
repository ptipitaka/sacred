---
title: "2.1.3 ဆတ္တမာဏဝကဝိမာနဝတ္ထု"
tableOfContents: false
sidebar:
  order: 8
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="886" book="vv">

<Paragraph number="731" type="verses" book="vv">
_“ယော ဝဒတံ ပဝရော မနုဇေသု,_  
_သကျမုနီ ဘဂဝါ ကတကိစ္စော;_  
_ပါရဂတော ဗလဝိရိယသမင်္ဂီ,_  
_တံ သုဂတံ သရဏတ္ထမုပေဟိ._  

</Paragraph>

</Division>
<Division number="887" book="vv">

<Paragraph number="732" type="verses" book="vv">
_ရာဂဝိရာဂမနေဇမသောကံ,_  
_ဓမ္မမသင်္ခတမပ္ပဋိကူလံ;_  
_မဓုရမိမံ ပဂုဏံ သုဝိဘတ္တံ,_  
_ဓမ္မမိမံ သရဏတ္ထမုပေဟိ._  

</Paragraph>

</Division>
<Division number="888" book="vv">

<Paragraph number="733" type="verses" book="vv">
_ယတ္ထ စ ဒိန္န မဟပ္ဖလမာဟု,_  
_စတူသု သုစီသု ပုရိသယုဂေသု;_  
_အဋ္ဌ စ ပုဂ္ဂလဓမ္မဒသာ တေ,_  
_သံဃမိမံ သရဏတ္ထမုပေဟိ._  

</Paragraph>

</Division>
<Division number="889" book="vv">

<Paragraph number="734" type="verses" book="vv">
_န တထာ တပတိ နဘေ သူရိယော,_  
_စန္ဒော စ န ဘာသတိ န ဖုဿော;_  
_ယထာ အတုလမိဒံ မဟပ္ပဘာသံ,_  
_ကော နု တွံ တိဒိဝါ မဟိံ ဥပါဂါ._  

</Paragraph>

</Division>
<Division number="890" book="vv">

<Paragraph number="735" type="verses" book="vv">
_ဆိန္ဒတိ ရံသီ ပဘင်္ကရဿ,_  
_သာဓိကဝီသတိယောဇနာနိ အာဘာ;_  
_ရတ္တိမပိ ယထာ ဒိဝံ ကရောတိ,_  
_ပရိသုဒ္ဓံ ဝိမလံ သုဘံ ဝိမာနံ._  

</Paragraph>

</Division>
<Division number="891" book="vv">

<Paragraph number="736" type="verses" book="vv">
_ဗဟုပဒုမဝိစိတြပုဏ္ဍရီကံ,_  
_ဝေါကိဏ္ဏံ ကုသုမေဟိ နေကစိတ္တံ;_  
_အရဇဝိရဇဟေမဇာလဆန္နံ,_  
_အာကာသေ တပတိ ယထာပိ သူရိယော._  

</Paragraph>

</Division>
<Division number="892" book="vv">

<Paragraph number="737" type="verses" book="vv">
_ရတ္တမ္ဗရပီတဝါသသာဟိ,_  
_အဂရုပိယင်္ဂုစန္ဒနုဿဒါဟိ;_  
_ကဉ္စနတနုသန္နိဘတ္တစာဟိ,_  
_ပရိပူရံ ဂဂနံဝ တာရကာဟိ._  

</Paragraph>

</Division>
<Division number="893" book="vv">

<Paragraph number="738" type="verses" book="vv">
_နရနာရိယော ဗဟုကေတ္ထနေကဝဏ္ဏာ,_  
_ကုသုမဝိဘူသိတာဘရဏေတ္ထ သုမနာ;_  
_အနိလပမုဉ္စိတာ ပဝန္တိ သုရဘိံ,_  
_တပနိယဝိတတာ သုဝဏ္ဏဆန္နာ._  

</Paragraph>

</Division>
<Division number="894" book="vv">

<Paragraph number="739" type="verses" book="vv">
_ကိဿ သံယမဿ အယံ ဝိပါကော,_  
_ကေနာသိ ကမ္မဖလေနိဓူပပန္နော;_  
_ယထာ စ တေ အဓိဂတမိဒံ ဝိမာနံ,_  
_တဒနုပဒံ အဝစာသိ ဣင်္ဃ ပုဋ္ဌော”တိ._  

</Paragraph>

</Division>
<Division number="895" book="vv">

<Paragraph number="740" type="verses" book="vv">
_“သယမိဓ ပထေ သမေစ္စ မာဏဝေန,_  
_သတ္ထာနုသာသိ အနုကမ္ပမာနော;_  
_တဝ ရတနဝရဿ ဓမ္မံ သုတွာ,_  
_ကရိဿာမီတိ စ ဗြဝိတ္ထ ဆတ္တော._  

</Paragraph>

</Division>
<Division number="896" book="vv">

<Paragraph number="741" type="verses" book="vv">
_ဇိနဝရပဝရံ ဥပေဟိ သရဏံ,_  
_ဓမ္မဉ္စာပိ တထေဝ ဘိက္ခုသံဃံ;_  
_နောတိ ပဌမံ အဝေါစဟံ ဘန္တေ,_  
_ပစ္ဆာ တေ ဝစနံ တထေဝကာသိံ._  

</Paragraph>

</Division>
<Division number="897" book="vv">

<Paragraph number="742" type="verses" book="vv">
_မာ စ ပါဏဝဓံ ဝိဝိဓံ စရဿု အသုစိံ,_  
_န ဟိ ပါဏေသု အသညတံ အဝဏ္ဏယိံသု သပ္ပညာ;_  
_နောတိ ပဌမံ အဝေါစဟံ ဘန္တေ,_  
_ပစ္ဆာ တေ ဝစနံ တထေဝကာသိံ._  

</Paragraph>

</Division>
<Division number="898" book="vv">

<Paragraph number="743" type="verses" book="vv">
_မာ စ ပရဇနဿ ရက္ခိတမ္ပိ,_  
_အာဒါတဗ္ဗမမညိထော အဒိန္နံ;_  
_နောတိ ပဌမံ အဝေါစဟံ ဘန္တေ,_  
_ပစ္ဆာ တေ ဝစနံ တထေဝကာသိံ._  

</Paragraph>

</Division>
<Division number="899" book="vv">

<Paragraph number="744" type="verses" book="vv">
_မာ စ ပရဇနဿ ရက္ခိတာယော,_  
_ပရဘရိယာ အဂမာ အနရိယမေတံ;_  
_နောတိ ပဌမံ အဝေါစဟံ ဘန္တေ,_  
_ပစ္ဆာ တေ ဝစနံ တထေဝကာသိံ._  

</Paragraph>

</Division>
<Division number="900" book="vv">

<Paragraph number="745" type="verses" book="vv">
_မာ စ ဝိတထံ အညထာ အဘာဏိ,_  
_န ဟိ မုသာဝါဒံ အဝဏ္ဏယိံသု သပ္ပညာ;_  
_နောတိ ပဌမံ အဝေါစဟံ ဘန္တေ,_  
_ပစ္ဆာ တေ ဝစနံ တထေဝကာသိံ._  

</Paragraph>

</Division>
<Division number="901" book="vv">

<Paragraph number="746" type="verses" book="vv">
_ယေန စ ပုရိသဿ အပေတိ သညာ,_  
_တံ မဇ္ဇံ ပရိဝဇ္ဇယဿု သဗ္ဗံ;_  
_နောတိ ပဌမံ အဝေါစဟံ ဘန္တေ,_  
_ပစ္ဆာ တေ ဝစနံ တထေဝကာသိံ._  

</Paragraph>

</Division>
<Division number="902" book="vv">

<Paragraph number="747" type="verses" book="vv">
_သွာဟံ ဣဓ ပဉ္စ သိက္ခာ ကရိတွာ,_  
_ပဋိပဇ္ဇိတွာ တထာဂတဿ ဓမ္မေ;_  
_ဒွေပထမဂမာသိံ စောရမဇ္ဈေ,_  
_တေ မံ တတ္ထ ဝဓိံသု ဘောဂဟေတု._  

</Paragraph>

</Division>
<Division number="903" book="vv">

<Paragraph number="748" type="verses" book="vv">
_ဧတ္တကမိဒံ အနုဿရာမိ ကုသလံ,_  
_တတော ပရံ န မေ ဝိဇ္ဇတိ အညံ;_  
_တေန သုစရိတေန ကမ္မုနာဟံ,_  
ဥပ္ပန္နော တိဒိဝေသု ကာမကာမီ._  

</Paragraph>

</Division>
<Division number="904" book="vv">

<Paragraph number="749" type="verses" book="vv">
_ပဿ ခဏမုဟုတ္တသညမဿ,_  
_အနုဓမ္မပ္ပဋိပတ္တိယာ ဝိပါကံ;_  
_ဇလမိဝ ယသသာ သမေက္ခမာနာ,_  
_ဗဟုကာ မံ ပိဟယန္တိ ဟီနကမ္မာ._  

</Paragraph>

</Division>
<Division number="905" book="vv">

<Paragraph number="750" type="verses" book="vv">
_ပဿ ကတိပယာယ ဒေသနာယ,_  
_သုဂတိဉ္စမှိ ဂတော သုခဉ္စ ပတ္တော;_  
_ယေ စ တေ သတတံ သုဏန္တိ ဓမ္မံ,_  
_မညေ တေ အမတံ ဖုသန္တိ ခေမံ._  

</Paragraph>

</Division>
<Division number="906" book="vv">

<Paragraph number="751" type="verses" book="vv">
_အပ္ပမ္ပိ ကတံ မဟာဝိပါကံ,_  
_ဝိပုလံ ဟောတိ တထာဂတဿ ဓမ္မေ;_  
_ပဿ ကတပုညတာယ ဆတ္တော,_  
_ဩဘာသေတိ ပထဝိံ ယထာပိ သူရိယော._  

</Paragraph>

</Division>
<Division number="907" book="vv">

<Paragraph number="752" type="verses" book="vv">
_ကိမိဒံ ကုသလံ ကိမာစရေမ,_  
ဣစ္စေကေ ဟိ သမေစ္စ မန္တယန္တိ;_  
_တေ မယံ ပုနရေဝ လဒ္ဓ မာနုသတ္တံ,_  
_ပဋိပန္နာ ဝိဟရေမု သီလဝန္တော._  

</Paragraph>

</Division>
<Division number="908" book="vv">

<Paragraph number="753" type="verses" book="vv">
_ဗဟုကာရော အနုကမ္ပကော စ သတ္ထာ,_  
ဣတိ မေ သတိ အဂမာ ဒိဝါ ဒိဝဿ;_  
_သွာဟံ ဥပဂတောမှိ သစ္စနာမံ,_  
_အနုကမ္ပဿု ပုနပိ သုဏေမု ဓမ္မံ._  

</Paragraph>

</Division>
<Division number="909" book="vv">

<Paragraph number="754" type="verses" book="vv">
_ယေ စိဓ ပဇဟန္တိ ကာမရာဂံ,_  
_ဘဝရာဂါနုသယဉ္စ ပဟာယ မောဟံ;_  
_န စ တေ ပုနမုပေန္တိ ဂဗ္ဘသေယျံ,_  
_ပရိနိဗ္ဗာနဂတာ ဟိ သီတိဘူတာ”တိ._  


</Paragraph>
</Division>

<Paragraph number="755" type="center" book="vv">
ဆတ္တမာဏဝကဝိမာနံ တတိယံ.
</Paragraph>