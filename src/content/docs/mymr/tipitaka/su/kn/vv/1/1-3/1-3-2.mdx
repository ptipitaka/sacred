---
title: 1.3.2 ဥစ္ဆုဒါယိကာဝိမာနဝတ္ထု
tableOfContents: false
sidebar:
  order: 2
type: tipitaka
basket: su
book: vv
review:
  current: review
  updated: '2025-10-27T21:48:50.705746'
  updated_by: ''
  notes: ''
  history:
  - state: review
    date: '2025-10-27T21:48:50.705746'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="296" book="vv" e="ch" v="19" p="34">

<Paragraph number="319" type="verses" book="vv">
_“ဩဘာသယိတွာ ပထဝိံ သဒေဝကံ,_  
_အတိရောစသိ စန္ဒိမသူရိယာ ဝိယ;_  
_သိရိယာ စ ဝဏ္ဏေန ယသေန တေဇသာ,_  
_ဗြဟ္မာဝ ဒေဝေ တိဒသေ သဟိန္ဒကေ._  

</Paragraph>

</Division>
<Division number="297" book="vv" e="ch" v="19" p="34">

<Paragraph number="320" type="verses" book="vv">
_ပုစ္ဆာမိ တံ ဥပ္ပလမာလဓာရိနီ,_  
_အာဝေဠိနီ ကဉ္စနသန္နိဘတ္တစေ;_  
_အလင်္ကတေ ဥတ္တမဝတ္ထဓာရိနီ,_  
_ကာ တွံ သုဘေ ဒေဝတေ ဝန္ဒသေ မမံ._  

</Paragraph>

</Division>
<Division number="298" book="vv" e="ch" v="19" p="34">

<Paragraph number="321" type="verses" book="vv">
_ကိံ တွံ ပုရေ ကမ္မမကာသိ အတ္တနာ,_  
_မနုဿဘူတာ ပုရိမာယ ဇာတိယာ;_  
_ဒါနံ သုစိဏ္ဏံ အထ သီလသံယမံ,_  
_ကေနူပပန္နာ သုဂတိံ ယသဿိနီ;_  
_ဒေဝတေ ပုစ္ဆိတာစိက္ခ,_  
_ကိဿ ကမ္မဿိဒံ ဖလန်”တိ._  

</Paragraph>

</Division>
<Division number="299" book="vv" e="ch" v="19" p="35">

<Paragraph number="322" type="verses" book="vv">
_“ဣဒါနိ ဘန္တေ ဣမမေဝ ဂါမံ,_  
_ပိဏ္ဍာယ အမှာကံ ဃရံ ဥပါဂမိ;_  
_တတော တေ ဥစ္ဆုဿ အဒါသိ ခဏ္ဍိကံ,_  
_ပသန္နစိတ္တာ အတုလာယ ပီတိယာ._  

</Paragraph>

</Division>
<Division number="300" book="vv" e="ch" v="19" p="35">

<Paragraph number="323" type="verses" book="vv">
_သဿု စ ပစ္ဆာ အနုယုဉ္ဇတေ မမံ,_  
_ကဟံ နု ဥစ္ဆုံ ဝဓုကေ အဝါကိရိ;_  
_န ဆဍ္ဍိတံ နော ပန ခါဒိတံ မယာ,_  
_သန္တဿ ဘိက္ခုဿ သယံ အဒါသဟံ._  

</Paragraph>

</Division>
<Division number="301" book="vv" e="ch" v="19" p="35">

<Paragraph number="324" type="verses" book="vv">
_တုယှံ နွိဒံ ဣဿရိယံ အထော မမ,_  
ဣတိဿာ သဿု ပရိဘာသတေ မမံ;_  
_ပီဌံ ဂဟေတွာ ပဟာရံ အဒါသိ မေ,_  
_တတော စုတာ ကာလကတာမှိ ဒေဝတာ._  

</Paragraph>

</Division>
<Division number="302" book="vv" e="ch" v="19" p="35">

<Paragraph number="325" type="verses" book="vv">
_တဒေဝ ကမ္မံ ကုသလံ ကတံ မယာ,_  
_သုခဉ္စ ကမ္မံ အနုဘောမိ အတ္တနာ;_  
_ဒေဝေဟိ သဒ္ဓိံ ပရိစာရယာမဟံ,_  
_မောဒါမဟံ ကာမဂုဏေဟိ ပဉ္စဟိ._  

</Paragraph>

</Division>
<Division number="303" book="vv" e="ch" v="19" p="35">

<Paragraph number="326" type="verses" book="vv">
_တဒေဝ ကမ္မံ ကုသလံ ကတံ မယာ,_  
_သုခဉ္စ ကမ္မံ အနုဘောမိ အတ္တနာ;_  
_ဒေဝိန္ဒဂုတ္တာ တိဒသေဟိ ရက္ခိတာ,_  
_သမပ္ပိတာ ကာမဂုဏေဟိ ပဉ္စဟိ._  

</Paragraph>

</Division>
<Division number="304" book="vv" e="ch" v="19" p="35">

<Paragraph number="327" type="verses" book="vv">
_ဧတာဒိသံ ပုညဖလံ အနပ္ပကံ,_  
_မဟာဝိပါကာ မမ ဥစ္ဆုဒက္ခိဏာ;_  
_ဒေဝေဟိ သဒ္ဓိံ ပရိစာရယာမဟံ,_  
_မောဒါမဟံ ကာမဂုဏေဟိ ပဉ္စဟိ._  

</Paragraph>

</Division>
<Division number="305" book="vv" e="ch" v="19" p="35">

<Paragraph number="328" type="verses" book="vv">
_ဧတာဒိသံ ပုညဖလံ အနပ္ပကံ,_  
_မဟာဇုတိကာ မမ ဥစ္ဆုဒက္ခိဏာ;_  
_ဒေဝိန္ဒဂုတ္တာ တိဒသေဟိ ရက္ခိတာ,_  
_သဟဿနေတ္တောရိဝ နန္ဒနေ ဝနေ._  

</Paragraph>

</Division>
<Division number="306" book="vv" e="ch" v="19" p="36">

<Paragraph number="329" type="verses" book="vv">
_တုဝဉ္စ ဘန္တေ အနုကမ္ပကံ ဝိဒုံ,_  
ဥပေစ္စ ဝန္ဒိံ ကုသလဉ္စ ပုစ္ဆိသံ;_  
_တတော တေ ဥစ္ဆုဿ အဒါသိ ခဏ္ဍိကံ,_  
_ပသန္နစိတ္တာ အတုလာယ ပီတိယာ”တိ._  


</Paragraph>
</Division>

<Paragraph number="330" type="center" book="vv">
ဥစ္ဆုဒါယိကာဝိမာနံ ဒုတိယံ.
</Paragraph>