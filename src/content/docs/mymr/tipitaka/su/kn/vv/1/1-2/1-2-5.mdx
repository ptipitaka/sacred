---
title: 1.2.5 ဘဒ္ဒိတ္ထိဝိမာနဝတ္ထု
tableOfContents: false
sidebar:
  order: 5
type: tipitaka
basket: su
book: vv
review:
  current: review
  updated: '2025-10-20T19:17:36.749885'
  updated_by: ''
  notes: ''
  history:
  - state: review
    date: '2025-10-20T19:17:36.749885'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="206" book="vv" e="ch" v="19" p="26">

<Paragraph number="231" type="verses" book="vv">
_“နီလာ ပီတာ စ ကာဠာ စ,_  
_မဉ္ဇိဋ္ဌာ အထ လောဟိတာ;_  
ဥစ္စာဝစာနံ ဝဏ္ဏာနံ,_  
_ကိဉ္ဇက္ခပရိဝါရိတာ._  

</Paragraph>

</Division>
<Division number="207" book="vv" e="ch" v="19" p="26">

<Paragraph number="232" type="verses" book="vv">
_မန္ဒာရဝါနံ ပုပ္ဖါနံ,_  
_မာလံ ဓာရေသိ မုဒ္ဓနိ;_  
_နယိမေ အညေသု ကာယေသု,_  
_ရုက္ခာ သန္တိ သုမေဓသေ._  

</Paragraph>

</Division>
<Division number="208" book="vv" e="ch" v="19" p="27">

<Paragraph number="233" type="verses" book="vv">
_ကေန ကာယံ ဥပပန္နာ,_  
_တာဝတိံသံ ယသဿိနီ;_  
_ဒေဝတေ ပုစ္ဆိတာစိက္ခ,_  
_ကိဿ ကမ္မဿိဒံ ဖလန်”တိ._  

</Paragraph>

</Division>
<Division number="209" book="vv" e="ch" v="19" p="27">

<Paragraph number="234" type="verses" book="vv">
_“ဘဒ္ဒိတ္ထိကာတိ မံ အညံသု,_  
_ကိမိလာယံ ဥပါသိကာ;_  
_သဒ္ဓါ သီလေန သမ္ပန္နာ,_  
_သံဝိဘာဂရတာ သဒါ._  

</Paragraph>

</Division>
<Division number="210" book="vv" e="ch" v="19" p="27">

<Paragraph number="235" type="verses" book="vv">
_အစ္ဆာဒနဉ္စ ဘတ္တဉ္စ,_  
_သေနာသနံ ပဒီပိယံ;_  
_အဒါသိံ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="211" book="vv" e="ch" v="19" p="27">

<Paragraph number="236" type="verses" book="vv">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဂတံ._  

</Paragraph>

</Division>
<Division number="212" book="vv" e="ch" v="19" p="27">

<Paragraph number="237" type="verses" book="vv">
ဥပေါသထံ ဥပဝသိဿံ,_  
_သဒါ သီလေသု သံဝုတာ;_  
_သညမာ သံဝိဘာဂါ စ,_  
_ဝိမာနံ အာဝသာမဟံ._  

</Paragraph>

</Division>
<Division number="213" book="vv" e="ch" v="19" p="27">

<Paragraph number="238" type="verses" book="vv">
_ပါဏာတိပါတာ ဝိရတာ,_  
_မုသာဝါဒါ စ သညတာ;_  
_ထေယျာ စ အတိစာရာ စ,_  
_မဇ္ဇပါနာ စ အာရကာ._  

</Paragraph>

</Division>
<Division number="214" book="vv" e="ch" v="19" p="27">

<Paragraph number="239" type="verses" book="vv">
_ပဉ္စသိက္ခာပဒေ ရတာ,_  
_အရိယသစ္စာန ကောဝိဒါ;_  
ဥပါသိကာ စက္ခုမတော,_  
_အပ္ပမာဒဝိဟာရိနီ;_  
_ကတာဝါသာ ကတကုသလာ တတော စုတာ,_  
_သယံပဘာ အနုဝိစရာမိ နန္ဒနံ._  

</Paragraph>

</Division>
<Division number="215" book="vv" e="ch" v="19" p="27">

<Paragraph number="240" type="verses" book="vv">
_ဘိက္ခူ စာဟံ ပရမဟိတာနုကမ္ပကေ,_  
_အဘောဇယိံ တပဿိယုဂံ မဟာမုနိံ;_  
_ကတာဝါသာ ကတကုသလာ တတော စုတာ,_  
_သယံပဘာ အနုဝိစရာမိ နန္ဒနံ._  

</Paragraph>

</Division>
<Division number="216" book="vv" e="ch" v="19" p="27">

<Paragraph number="241" type="verses" book="vv">
_အဋ္ဌင်္ဂိကံ အပရိမိတံ သုခါဝဟံ,_  
ဥပေါသထံ သတတမုပါဝသိံ အဟံ;_  
_ကတာဝါသာ ကတကုသလာ တတော စုတာ,_  
_သယံပဘာ အနုဝိစရာမိ နန္ဒနန်”တိ._  


</Paragraph>
</Division>

<Paragraph number="242" type="center" book="vv">
ဘဒ္ဒိတ္ထိဝိမာနံ ပဉ္စမံ.
</Paragraph>