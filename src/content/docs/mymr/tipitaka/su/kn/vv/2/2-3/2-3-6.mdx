---
title: 2.3.6 ဂေါပါလဝိမာနဝတ္ထု
tableOfContents: false
sidebar:
  order: 6
type: tipitaka
basket: su
book: vv
review:
  current: review
  updated: '2025-10-20T19:17:37.090384'
  updated_by: ''
  notes: ''
  history:
  - state: review
    date: '2025-10-20T19:17:37.090384'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1159" book="vv" e="ch" v="19" p="107">

<Paragraph number="1008" type="verses" book="vv">
_“ဒိသွာန ဒေဝံ ပဋိပုစ္ဆိ ဘိက္ခု,_  
ဥစ္စေ ဝိမာနမှိ စိရဋ္ဌိတိကေ;_  
_အာမုတ္တဟတ္ထာဘရဏံ ယသဿိံ,_  
_ဒိဗ္ဗေ ဝိမာနမှိ ယထာပိ စန္ဒိမာ._  

</Paragraph>

</Division>
<Division number="1160" book="vv" e="ch" v="19" p="108">

<Paragraph number="1009" type="verses" book="vv">
_အလင်္ကတော မလျဓရော သုဝတ္ထော,_  
_သုကုဏ္ဍလီ ကပ္ပိတကေသမဿု;_  
_အာမုတ္တဟတ္ထာဘရဏော ယသဿီ,_  
_ဒိဗ္ဗေ ဝိမာနမှိ ယထာပိ စန္ဒိမာ._  

</Paragraph>

</Division>
<Division number="1161" book="vv" e="ch" v="19" p="108">

<Paragraph number="1010" type="verses" book="vv">
_ဒိဗ္ဗာ စ ဝီဏာ ပဝဒန္တိ ဝဂ္ဂုံ,_  
_အဋ္ဌဋ္ဌကာ သိက္ခိတာ သာဓုရူပါ;_  
_ဒိဗ္ဗာ စ ကညာ တိဒသစရာ ဥဠာရာ,_  
_နစ္စန္တိ ဂါယန္တိ ပမောဒယန္တိ._  

</Paragraph>

</Division>
<Division number="1162" book="vv" e="ch" v="19" p="108">

<Paragraph number="1011" type="verses" book="vv">
_ဒေဝိဒ္ဓိပတ္တောသိ မဟာနုဘာဝေါ,_  
_မနုဿဘူတော ကိမကာသိ ပုညံ;_  
_ကေနာသိ ဧဝံ ဇလိတာနုဘာဝေါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="1163" book="vv" e="ch" v="19" p="108">

<Paragraph number="1012" type="verses" book="vv">
_သော ဒေဝပုတ္တော အတ္တမနော,_  
_ …ပေ… _  
_ယဿ ကမ္မဿိဒံ ဖလံ._  

</Paragraph>

</Division>
<Division number="1164" book="vv" e="ch" v="19" p="108">

<Paragraph number="1013" type="verses" book="vv">
_“အဟံ မနုဿေသု မနုဿဘူတော,_  
_သင်္ဂမ္မ ရက္ခိဿံ ပရေသံ ဓေနုယော;_  
_တတော စ အာဂါ သမဏော မမန္တိကေ,_  
_ဂါဝေါ စ မာသေ အဂမံသု ခါဒိတုံ._  

</Paragraph>

</Division>
<Division number="1165" book="vv" e="ch" v="19" p="108">

<Paragraph number="1014" type="verses" book="vv">
_ဒွယဇ္ဇ ကိစ္စံ ဥဘယဉ္စ ကာရိယံ,_  
ဣစ္စေဝဟံ ဘန္တေ တဒါ ဝိစိန္တယိံ;_  
_တတော စ သညံ ပဋိလဒ္ဓ ယောနိသော,_  
_ဒဒါမိ ဘန္တေတိ ခိပိံ အနန္တကံ._  

</Paragraph>

</Division>
<Division number="1166" book="vv" e="ch" v="19" p="108">

<Paragraph number="1015" type="verses" book="vv">
_သော မာသခေတ္တံ တုရိတော အဝါသရိံ,_  
_ပုရာ အယံ ဘဉ္ဇတိ ယဿိဒံ ဓနံ;_  
_တတော စ ကဏှော ဥရဂေါ မဟာဝိသော,_  
_အဍံသိ ပါဒေ တုရိတဿ မေ သတော._  

</Paragraph>

</Division>
<Division number="1167" book="vv" e="ch" v="19" p="109">

<Paragraph number="1016" type="verses" book="vv">
_သွာဟံ အဋ္ဋောမှိ ဒုက္ခေန ပီဠိတော,_  
_ဘိက္ခု စ တံ သာမံ မုဉ္စိတွာနန္တကံ;_  
_အဟာသိ ကုမ္မာသံ မမာနုကမ္ပယာ,_  
_တတော စုတော ကာလကတောမှိ ဒေဝတာ._  

</Paragraph>

</Division>
<Division number="1168" book="vv" e="ch" v="19" p="109">

<Paragraph number="1017" type="verses" book="vv">
_တဒေဝ ကမ္မံ ကုသလံ ကတံ မယာ,_  
_သုခဉ္စ ကမ္မံ အနုဘောမိ အတ္တနာ;_  
_တယာ ဟိ ဘန္တေ အနုကမ္ပိတော ဘုသံ,_  
_ကတညုတာယ အဘိဝါဒယာမိ တံ._  

</Paragraph>

</Division>
<Division number="1169" book="vv" e="ch" v="19" p="109">

<Paragraph number="1018" type="verses" book="vv">
_သဒေဝကေ လောကေ သမာရကေ စ,_  
_အညော မုနိ နတ္ထိ တယာနုကမ္ပကော;_  
_တယာ ဟိ ဘန္တေ အနုကမ္ပိတော ဘုသံ,_  
_ကတညုတာယ အဘိဝါဒယာမိ တံ._  

</Paragraph>

</Division>
<Division number="1170" book="vv" e="ch" v="19" p="109">

<Paragraph number="1019" type="verses" book="vv">
ဣမသ္မိံ လောကေ ပရသ္မိံ ဝါ ပန,_  
_အညော မုနီ နတ္ထိ တယာနုကမ္ပကော;_  
_တယာ ဟိ ဘန္တေ အနုကမ္ပိတော ဘုသံ,_  
_ကတညုတာယ အဘိဝါဒယာမိ တန်”တိ._  


</Paragraph>
</Division>

<Paragraph number="1020" type="center" book="vv">
ဂေါပါလဝိမာနံ ဆဋ္ဌံ.
</Paragraph>