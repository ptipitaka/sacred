---
title: "1.1.11 ပဌမပတိဗ္ဗတာဝိမာနဝတ္ထု"
tableOfContents: false
sidebar:
  order: 11
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="93" book="vv" e="ch" v="19" p="12">

<Paragraph number="104" type="verses" book="vv">
_“ကောဉ္စာ မယူရာ ဒိဝိယာ စ ဟံသာ,_  
_ဝဂ္ဂုဿရာ ကောကိလာ သမ္ပတန္တိ;_  
_ပုပ္ဖါဘိကိဏ္ဏံ ရမ္မမိဒံ ဝိမာနံ,_  
_အနေကစိတ္တံ နရနာရိသေဝိတံ._  

</Paragraph>

</Division>
<Division number="94" book="vv" e="ch" v="19" p="13">

<Paragraph number="105" book="vv">
_တတ္ထစ္ဆသိ ဒေဝိ မဟာနုဘာဝေ,_  
ဣဒ္ဓီ ဝိကုဗ္ဗန္တိ အနေကရူပါ;_  
ဣမာ စ တေ အစ္ဆရာယော သမန္တတော,_  
_နစ္စန္တိ ဂါယန္တိ ပမောဒယန္တိ စ._  

</Paragraph>

</Division>
<Division number="95" book="vv" e="ch" v="19" p="13">

<Paragraph number="106" type="verses" book="vv">
_ဒေဝိဒ္ဓိပတ္တာသိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="96" book="vv" e="ch" v="19" p="13">

<Paragraph number="107" type="verses" book="vv">
_သာ ဒေဝတာ အတ္တမနာ,_  
_မောဂ္ဂလ္လာနေန ပုစ္ဆိတာ;_  
_ပဉှံ ပုဋ္ဌာ ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="97" book="vv" e="ch" v="19" p="13">

<Paragraph number="108" type="verses" book="vv">
_“အဟံ မနုဿေသု မနုဿဘူတာ,_  
_ပတိဗ္ဗတာနညမနာ အဟောသိံ;_  
_မာတာဝ ပုတ္တံ အနုရက္ခမာနာ,_  
_ကုဒ္ဓါပိဟံ နပ္ဖရုသံ အဝေါစံ._  

</Paragraph>

</Division>
<Division number="98" book="vv" e="ch" v="19" p="13">

<Paragraph number="109" type="verses" book="vv">
_သစ္စေ ဌိတာ မောသဝဇ္ဇံ ပဟာယ,_  
_ဒါနေ ရတာ သင်္ဂဟိတတ္တဘာဝါ;_  
_အန္နဉ္စ ပါနဉ္စ ပသန္နစိတ္တာ,_  
_သက္ကစ္စ ဒါနံ ဝိပုလံ အဒါသိံ._  

</Paragraph>

</Division>
<Division number="99" book="vv" e="ch" v="19" p="13">

<Paragraph number="110" type="verses" book="vv">
_တေန မေတာဒိသော ဝဏ္ဏော,_  
_တေန မေ ဣဓ မိဇ္ဈတိ;_  
ဥပ္ပဇ္ဇန္တိ စ မေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="100" book="vv" e="ch" v="19" p="13">

<Paragraph number="111" type="verses" book="vv">
_အက္ခာမိ တေ ဘိက္ခု မဟာနုဘာဝ,_  
_မနုဿဘူတာ ယမကာသိ ပုညံ;_  
_တေနမှိ ဧဝံ ဇလိတာနုဘာဝါ,_  
_ဝဏ္ဏော စ မေ သဗ္ဗဒိသာ ပဘာသတီ”တိ._  


</Paragraph>
</Division>

<Paragraph number="112" type="center" book="vv">
ပဌမပတိဗ္ဗတာဝိမာနံ ဧကာဒသမံ.
</Paragraph>