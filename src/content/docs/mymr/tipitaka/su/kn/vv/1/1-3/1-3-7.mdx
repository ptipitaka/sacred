---
title: 1.3.7 ပေသဝတီဝိမာနဝတ္ထု
tableOfContents: false
sidebar:
  order: 7
type: tipitaka
basket: su
book: vv
review:
  current: review
  updated: '2025-10-20T19:17:36.812207'
  updated_by: ''
  notes: ''
  history:
  - state: review
    date: '2025-10-20T19:17:36.812207'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="646" book="vv" e="ch" v="19" p="50">

<Paragraph number="485" type="verses" book="vv">
_“ဖလိကရဇတဟေမဇာလဆန္နံ,_  
_ဝိဝိဓစိတြတလမဒ္ဒသံ သုရမ္မံ;_  
_ဗျမှံ သုနိမ္မိတံ တောရဏူပပန္နံ,_  
_ရုစကုပကိဏ္ဏမိဒံ သုဘံ ဝိမာနံ._  

</Paragraph>

</Division>
<Division number="647" book="vv" e="ch" v="19" p="51">

<Paragraph number="486" type="verses" book="vv">
_ဘာတိ စ ဒသ ဒိသာ နဘေဝ သုရိယော,_  
_သရဒေ တမောနုဒေါ သဟဿရံသီ;_  
_တထာ တပတိ မိဒံ တဝ ဝိမာနံ,_  
_ဇလမိဝ ဓူမသိခေါ နိသေ နဘဂ္ဂေ._  

</Paragraph>

</Division>
<Division number="648" book="vv" e="ch" v="19" p="51">

<Paragraph number="487" type="verses" book="vv">
_မုသတီဝ နယနံ သတေရတာဝ,_  
_အာကာသေ ဌပိတမိဒံ မနုညံ;_  
_ဝီဏာမုရဇသမ္မတာဠဃုဋ္ဌံ,_  
ဣဒ္ဓံ ဣန္ဒပုရံ ယထာ တဝေဒံ._  

</Paragraph>

</Division>
<Division number="649" book="vv" e="ch" v="19" p="51">

<Paragraph number="488" type="verses" book="vv">
_ပဒုမကုမုဒုပ္ပလကုဝလယံ,_  
_ယောဓိက ဗန္ဓုကနောဇကာ စ သန္တိ;_  
_သာလကုသုမိတပုပ္ဖိတာ အသောကာ,_  
_ဝိဝိဓဒုမဂ္ဂသုဂန္ဓသေဝိတမိဒံ._  

</Paragraph>

</Division>
<Division number="650" book="vv" e="ch" v="19" p="51">

<Paragraph number="489" type="verses" book="vv">
_သဠလလဗုဇဘုဇက သံယုတ္တာ,_  
_ကုသကသုဖုလ္လိတလတာဝလမ္ဗိနီဟိ;_  
_မဏိဇာလသဒိသာ ယသဿိနီ,_  
_ရမ္မာ ပေါက္ခရဏီ ဥပဋ္ဌိတာ တေ._  

</Paragraph>

</Division>
<Division number="651" book="vv" e="ch" v="19" p="51">

<Paragraph number="490" type="verses" book="vv">
ဥဒကရုဟာ စ ယေတ္ထိ ပုပ္ဖဇာတာ,_  
_ထလဇာ ယေ စ သန္တိ ရုက္ခဇာတာ;_  
_မာနုသကာမာနုဿကာ စ ဒိဗ္ဗာ,_  
_သဗ္ဗေ တုယှံ နိဝေသနမှိ ဇာတာ._  

</Paragraph>

</Division>
<Division number="652" book="vv" e="ch" v="19" p="51">

<Paragraph number="491" type="verses" book="vv">
_ကိဿ သံယမဒမဿယံ ဝိပါကော,_  
_ကေနာသိ ကမ္မဖလေနိဓူပပန္နာ;_  
_ယထာ စ တေ အဓိဂတမိဒံ ဝိမာနံ,_  
_တဒနုပဒံ အဝစာသိဠာရပမှေ”တိ._  

</Paragraph>

</Division>
<Division number="653" book="vv" e="ch" v="19" p="52">

<Paragraph number="492" type="verses" book="vv">
_“ယထာ စ မေ အဓိဂတမိဒံ ဝိမာနံ,_  
_ကောဉ္စမယူရစကောရသင်္ဃစရိတံ;_  
_ဒိဗျပိလဝဟံသရာဇစိဏ္ဏံ,_  
_ဒိဇကာရဏ္ဍဝကောကိလာဘိနဒိတံ._  

</Paragraph>

</Division>
<Division number="654" book="vv" e="ch" v="19" p="52">

<Paragraph number="493" type="verses" book="vv">
_နာနာသန္တာနကပုပ္ဖရုက္ခဝိဝိဓာ,_  
_ပါဋလိဇမ္ဗုအသောကရုက္ခဝန္တံ;_  
_ယထာ စ မေ အဓိဂတမိဒံ ဝိမာနံ,_  
_တံ တေ ပဝေဒယာမိ သုဏောဟိ ဘန္တေ._  

</Paragraph>

</Division>
<Division number="655" book="vv" e="ch" v="19" p="52">

<Paragraph number="494" type="verses" book="vv">
_မဂဓဝရပုရတ္ထိမေန,_  
_နာဠကဂါမော နာမ အတ္ထိ ဘန္တေ;_  
_တတ္ထ အဟောသိံ ပုရေ သုဏိသာ,_  
_ပေသဝတီတိ တတ္ထ ဇာနိံသု မမံ._  

</Paragraph>

</Division>
<Division number="656" book="vv" e="ch" v="19" p="52">

<Paragraph number="495" type="verses" book="vv">
_သာဟမပစိတတ္ထဓမ္မကုသလံ,_  
_ဒေဝမနုဿပူဇိတံ မဟန္တံ;_  
ဥပတိဿံ နိဗ္ဗုတမပ္ပမေယျံ,_  
_မုဒိတမနာ ကုသုမေဟိ အဗ္ဘုကိရိံ._  

</Paragraph>

</Division>
<Division number="657" book="vv" e="ch" v="19" p="52">

<Paragraph number="496" type="verses" book="vv">
_ပရမဂတိဂတဉ္စ ပူဇယိတွာ,_  
_အန္တိမဒေဟဓရံ ဣသိံ ဥဠာရံ;_  
_ပဟာယ မာနုသကံ သမုဿယံ,_  
_တိဒသဂတာ ဣဓ မာဝသာမိ ဌာနန်”တိ._  


</Paragraph>
</Division>

<Paragraph number="497" type="center" book="vv">
ပေသဝတီဝိမာနံ သတ္တမံ.
</Paragraph>