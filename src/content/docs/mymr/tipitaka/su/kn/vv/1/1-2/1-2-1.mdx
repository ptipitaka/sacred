---
title: 1.2.1 ဒါသိဝိမာနဝတ္ထု
tableOfContents: false
sidebar:
  order: 1
type: tipitaka
basket: su
book: vv
review:
  current: review
  updated: '2025-10-20T19:17:36.731489'
  updated_by: ''
  notes: ''
  history:
  - state: review
    date: '2025-10-20T19:17:36.731489'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="157" book="vv" e="ch" v="19" p="21">

<Paragraph number="178" type="verses" book="vv">
_“အပိ သက္ကောဝ ဒေဝိန္ဒော,_  
_ရမ္မေ စိတ္တလတာဝနေ;_  
_သမန္တာ အနုပရိယာသိ,_  
_နာရီဂဏပုရက္ခတာ;_  
_ဩဘာသေန္တီ ဒိသာ သဗ္ဗာ,_  
_ဩသဓီ ဝိယ တာရကာ._  

</Paragraph>

</Division>
<Division number="158" book="vv" e="ch" v="19" p="21">

<Paragraph number="179" type="verses" book="vv">
_ကေန တေတာဒိသော ဝဏ္ဏော,_  
_ကေန တေ ဣဓ မိဇ္ဈတိ;_  
ဥပ္ပဇ္ဇန္တိ စ တေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="159" book="vv" e="ch" v="19" p="22">

<Paragraph number="180" type="verses" book="vv">
_ပုစ္ဆာမိ တံ ဒေဝိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="160" book="vv" e="ch" v="19" p="22">

<Paragraph number="181" type="verses" book="vv">
_သာ ဒေဝတာ အတ္တမနာ,_  
_မောဂ္ဂလ္လာနေန ပုစ္ဆိတာ;_  
_ပဉှံ ပုဋ္ဌာ ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="161" book="vv" e="ch" v="19" p="22">

<Paragraph number="182" type="verses" book="vv">
_“အဟံ မနုဿေသု မနုဿဘူတာ,_  
_ဒါသီ အဟောသိံ ပရပေဿိယာ ကုလေ._  

</Paragraph>

</Division>
<Division number="162" book="vv" e="ch" v="19" p="22">

<Paragraph number="183" type="verses" book="vv">
ဥပါသိကာ စက္ခုမတော,_  
_ဂေါတမဿ ယသဿိနော;_  
_တဿာ မေ နိက္ကမော အာသိ,_  
_သာသနေ တဿ တာဒိနော._  

</Paragraph>

</Division>
<Division number="163" book="vv" e="ch" v="19" p="22">

<Paragraph number="184" type="verses" book="vv">
_ကာမံ ဘိဇ္ဇတုယံ ကာယော,_  
_နေဝ အတ္ထေတ္ထ သဏ္ဌနံ;_  
_သိက္ခာပဒါနံ ပဉ္စန္နံ,_  
_မဂ္ဂေါ သောဝတ္ထိကော သိဝေါ._  

</Paragraph>

</Division>
<Division number="164" book="vv" e="ch" v="19" p="22">

<Paragraph number="185" type="verses" book="vv">
_အကဏ္ဋကော အဂဟနော,_  
ဥဇု သဗ္ဘိ ပဝေဒိတော;_  
_နိက္ကမဿ ဖလံ ပဿ,_  
_ယထိဒံ ပါပုဏိတ္ထိကာ._  

</Paragraph>

</Division>
<Division number="165" book="vv" e="ch" v="19" p="22">

<Paragraph number="186" type="verses" book="vv">
_အာမန္တနိကာ ရညောမှိ,_  
_သက္ကဿ ဝသဝတ္တိနော;_  
_သဋ္ဌိ တူရိယသဟဿာနိ,_  
_ပဋိဗောဓံ ကရောန္တိ မေ._  

</Paragraph>

</Division>
<Division number="166" book="vv" e="ch" v="19" p="22">

<Paragraph number="187" type="verses" book="vv">
_အာလမ္ဗော ဂဂ္ဂရော ဘီမော,_  
_သာဓုဝါဒီ စ သံသယော;_  
_ပေါက္ခရော စ သုဖဿော စ,_  
_ဝိဏာမောက္ခာ စ နာရိယော._  

</Paragraph>

</Division>
<Division number="167" book="vv" e="ch" v="19" p="22">

<Paragraph number="188" type="verses" book="vv">
_နန္ဒာ စေဝ သုနန္ဒာ စ,_  
_သောဏဒိန္နာ သုစိမှိတာ;_  
_အလမ္ဗုသာ မိဿကေသီ စ,_  
_ပုဏ္ဍရီကာတိ ဒါရုဏီ._  

</Paragraph>

</Division>
<Division number="168" book="vv" e="ch" v="19" p="22">

<Paragraph number="189" type="verses" book="vv">
_ဧဏီဖဿာ သုဖဿာ စ,_  
_သုဘဒ္ဒါ မုဒုဝါဒိနီ;_  
_ဧတာ စညာ စ သေယျာသေ,_  
_အစ္ဆရာနံ ပဗောဓိကာ._  

</Paragraph>

</Division>
<Division number="169" book="vv" e="ch" v="19" p="22">

<Paragraph number="190" type="verses" book="vv">
_တာ မံ ကာလေနုပါဂန္တွာ,_  
_အဘိဘာသန္တိ ဒေဝတာ;_  
_ဟန္ဒ နစ္စာမ ဂါယာမ,_  
_ဟန္ဒ တံ ရမယာမသေ._  

</Paragraph>

</Division>
<Division number="170" book="vv" e="ch" v="19" p="23">

<Paragraph number="191" type="verses" book="vv">
_နယိဒံ အကတပုညာနံ,_  
_ကတပုညာနမေဝိဒံ;_  
_အသောကံ နန္ဒနံ ရမ္မံ,_  
_တိဒသာနံ မဟာဝနံ._  

</Paragraph>

</Division>
<Division number="171" book="vv" e="ch" v="19" p="23">

<Paragraph number="192" book="vv">
_သုခံ အကတပုညာနံ,_  
ဣဓ နတ္ထိ ပရတ္ထ စ;_  
_သုခဉ္စ ကတပုညာနံ,_  
ဣဓ စေဝ ပရတ္ထ စ._  

</Paragraph>

</Division>
<Division number="172" book="vv" e="ch" v="19" p="23">

<Paragraph number="193" type="verses" book="vv">
_တေသံ သဟဗျကာမာနံ,_  
_ကတ္တဗ္ဗံ ကုသလံ ဗဟုံ;_  
_ကတပုညာ ဟိ မောဒန္တိ,_  
_သဂ္ဂေ ဘောဂသမင်္ဂိနော”တိ._  


</Paragraph>
</Division>

<Paragraph number="194" type="center" book="vv">
ဒါသိဝိမာနံ ပဌမံ.
</Paragraph>