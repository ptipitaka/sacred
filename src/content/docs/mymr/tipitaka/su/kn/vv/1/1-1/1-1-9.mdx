---
title: 1.1.9 ဒီပဝိမာနဝတ္ထု
tableOfContents: false
sidebar:
  order: 9
type: tipitaka
basket: su
book: vv
review:
  current: review
  updated: '2025-10-27T21:48:50.647764'
  updated_by: ''
  notes: ''
  history:
  - state: review
    date: '2025-10-27T21:48:50.647764'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="75" book="vv" e="ch" v="19" p="10">

<Paragraph number="84" type="verses" book="vv">
_“အဘိက္ကန္တေန ဝဏ္ဏေန,_  
_ယာ တွံ တိဋ္ဌသိ ဒေဝတေ;_  
_ဩဘာသေန္တီ ဒိသာ သဗ္ဗာ,_  
_ဩသဓီ ဝိယ တာရကာ._  

</Paragraph>

</Division>
<Division number="76" book="vv" e="ch" v="19" p="10">

<Paragraph number="85" type="verses" book="vv">
_ကေန တေတာဒိသော ဝဏ္ဏော,_  
_ကေန တေ ဣဓ မိဇ္ဈတိ;_  
ဥပ္ပဇ္ဇန္တိ စ တေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="77" book="vv" e="ch" v="19" p="10">

<Paragraph number="86" type="verses" book="vv">
_ကေန တွံ ဝိမလောဘာသာ,_  
_အတိရောစသိ ဒေဝတာ;_  
_ကေန တေ သဗ္ဗဂတ္တေဟိ,_  
_သဗ္ဗာ ဩဘာသတေ ဒိသာ._  

</Paragraph>

</Division>
<Division number="78" book="vv" e="ch" v="19" p="11">

<Paragraph number="87" type="verses" book="vv">
_ပုစ္ဆာမိ တံ ဒေဝိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="79" book="vv" e="ch" v="19" p="11">

<Paragraph number="88" type="verses" book="vv">
_သာ ဒေဝတာ အတ္တမနာ,_  
_မောဂ္ဂလ္လာနေန ပုစ္ဆိတာ;_  
_ပဉှံ ပုဋ္ဌာ ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="80" book="vv" e="ch" v="19" p="11">

<Paragraph number="89" type="verses" book="vv">
_“အဟံ မနုဿေသု မနုဿဘူတာ,_  
_ပုရိမာယ ဇာတိယာ မနုဿလောကေ;_  
_တမန္ဓကာရမှိ တိမီသိကာယံ,_  
_ပဒီပကာလမှိ အဒါသိ ဒီပံ._  

</Paragraph>

</Division>
<Division number="81" book="vv" e="ch" v="19" p="11">

<Paragraph number="90" type="verses" book="vv">
_ယော အန္ဓကာရမှိ တိမီသိကာယံ,_  
_ပဒီပကာလမှိ ဒဒါတိ ဒီပံ;_  
ဥပပဇ္ဇတိ ဇောတိရသံ ဝိမာနံ,_  
_ပဟူတမလျံ ဗဟုပုဏ္ဍရီကံ._  

</Paragraph>

</Division>
<Division number="82" book="vv" e="ch" v="19" p="11">

<Paragraph number="91" type="verses" book="vv">
_တေန မေတာဒိသော ဝဏ္ဏော,_  
_တေန မေ ဣဓ မိဇ္ဈတိ;_  
ဥပ္ပဇ္ဇန္တိ စ မေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="83" book="vv" e="ch" v="19" p="11">

<Paragraph number="92" type="verses" book="vv">
_တေနာဟံ ဝိမလောဘာသာ,_  
_အတိရောစာမိ ဒေဝတာ;_  
_တေန မေ သဗ္ဗဂတ္တေဟိ,_  
_သဗ္ဗာ ဩဘာသတေ ဒိသာ._  

</Paragraph>

</Division>
<Division number="84" book="vv" e="ch" v="19" p="11">

<Paragraph number="93" type="verses" book="vv">
_အက္ခာမိ တေ ဘိက္ခု မဟာနုဘာဝ,_  
_မနုဿဘူတာ ယမကာသိ ပုညံ;_  
_တေနမှိ ဧဝံ ဇလိတာနုဘာဝါ,_  
_ဝဏ္ဏော စ မေ သဗ္ဗဒိသာ ပဘာသတီ”တိ._  


</Paragraph>
</Division>

<Paragraph number="94" type="center" book="vv">
ဒီပဝိမာနံ နဝမံ.
</Paragraph>