---
title: "2.3.9 မဋ္ဌကုဏ္ဍလီဝိမာနဝတ္ထု"
tableOfContents: false
sidebar:
  order: 9
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1207" book="vv" e="ch" v="19" p="113">

<Paragraph number="1059" type="verses" book="vv">
_“အလင်္ကတော မဋ္ဌကုဏ္ဍလီ,_  
_မာလဓာရီ ဟရိစန္ဒနုဿဒေါ;_  
_ဗာဟာ ပဂ္ဂယှ ကန္ဒသိ,_  
_ဝနမဇ္ဈေ ကိံ ဒုက္ခိတော တုဝန်”တိ._  

</Paragraph>

</Division>
<Division number="1208" book="vv" e="ch" v="19" p="113">

<Paragraph number="1060" type="verses" book="vv">
_“သောဝဏ္ဏမယော ပဘဿရော,_  
ဥပ္ပန္နော ရထပဉ္ဇရော မမ;_  
_တဿ စက္ကယုဂံ န ဝိန္ဒာမိ,_  
_တေန ဒုက္ခေန ဇဟာမိ ဇီဝိတန်”တိ._  

</Paragraph>

</Division>
<Division number="1209" book="vv" e="ch" v="19" p="113">

<Paragraph number="1061" type="verses" book="vv">
_“သောဝဏ္ဏမယံ မဏိမယံ,_  
_လောဟိတကမယံ အထ ရူပိယမယံ;_  
_အာစိက္ခ မေ ဘဒ္ဒမာဏဝ,_  
_စက္ကယုဂံ ပဋိပါဒယာမိ တေ”တိ._  

</Paragraph>

</Division>
<Division number="1210" book="vv" e="ch" v="19" p="113">

<Paragraph number="1062" type="verses" book="vv">
_သော မာဏဝေါ တဿ ပါဝဒိ,_  
_“စန္ဒသူရိယာ ဥဘယေတ္ထ ဒိဿရေ;_  
_သောဝဏ္ဏမယော ရထော မမ,_  
_တေန စက္ကယုဂေန သောဘတီ”တိ._  

</Paragraph>

</Division>
<Division number="1211" book="vv" e="ch" v="19" p="114">

<Paragraph number="1063" type="verses" book="vv">
_“ဗာလော ခေါ တွံ အသိ မာဏဝ,_  
_ယော တွံ ပတ္ထယသေ အပတ္ထိယံ;_  
_မညာမိ တုဝံ မရိဿသိ,_  
_န ဟိ တွံ လစ္ဆသိ စန္ဒသူရိယေ”တိ._  

</Paragraph>

</Division>
<Division number="1212" book="vv" e="ch" v="19" p="114">

<Paragraph number="1064" type="verses" book="vv">
_“ဂမနာဂမနမ္ပိ ဒိဿတိ,_  
_ဝဏ္ဏဓာတု ဥဘယတ္ထ ဝီထိယာ;_  
_ပေတော ကာလကတော န ဒိဿတိ,_  
_ကော နိဓ ကန္ဒတံ ဗာလျတရော”တိ._  

</Paragraph>

</Division>
<Division number="1213" book="vv" e="ch" v="19" p="114">

<Paragraph number="1065" type="verses" book="vv">
_“သစ္စံ ခေါ ဝဒေသိ မာဏဝ,_  
_အဟမေဝ ကန္ဒတံ ဗာလျတရော;_  
_စန္ဒံ ဝိယ ဒါရကော ရုဒံ,_  
_ပေတံ ကာလကတာဘိပတ္ထယိန္တိ._  

</Paragraph>

</Division>
<Division number="1214" book="vv" e="ch" v="19" p="114">

<Paragraph number="1066" type="verses" book="vv">
_အာဒိတ္တံ ဝတ မံ သန္တံ,_  
_ဃတသိတ္တံဝ ပါဝကံ;_  
_ဝါရိနာ ဝိယ ဩသိဉ္စံ,_  
_သဗ္ဗံ နိဗ္ဗာပယေ ဒရံ._  

</Paragraph>

</Division>
<Division number="1215" book="vv" e="ch" v="19" p="114">

<Paragraph number="1067" type="verses" book="vv">
_အဗ္ဗဟီ ဝတ မေ သလ္လံ,_  
_သောကံ ဟဒယနိဿိတံ;_  
_ယော မေ သောကပရေတဿ,_  
_ပုတ္တသောကံ အပါနုဒိ._  

</Paragraph>

</Division>
<Division number="1216" book="vv" e="ch" v="19" p="114">

<Paragraph number="1068" type="verses" book="vv">
_သွာဟံ အဗ္ဗူဠှသလ္လောသ္မိ,_  
_သီတိဘူတောသ္မိ နိဗ္ဗုတော;_  
_န သောစာမိ န ရောဒါမိ,_  
_တဝ သုတွာန မာဏဝါ”တိ._  

</Paragraph>

</Division>
<Division number="1217" book="vv" e="ch" v="19" p="114">

<Paragraph number="1069" type="verses" book="vv">
_“ဒေဝတာ နုသိ ဂန္ဓဗ္ဗော,_  
_အဒု သက္ကော ပုရိန္ဒဒေါ;_  
_ကော ဝါ တွံ ကဿ ဝါ ပုတ္တော,_  
_ကထံ ဇာနေမု တံ မယန်”တိ._  

</Paragraph>

</Division>
<Division number="1218" book="vv" e="ch" v="19" p="114">

<Paragraph number="1070" type="verses" book="vv">
_“ယဉ္စ ကန္ဒသိ ယဉ္စ ရောဒသိ,_  
_ပုတ္တံ အာဠာဟနေ သယံ ဒဟိတွာ;_  
_သွာဟံ ကုသလံ ကရိတွာ ကမ္မံ,_  
_တိဒသာနံ သဟဗျတံ ဂတော”တိ._  

</Paragraph>

</Division>
<Division number="1219" book="vv" e="ch" v="19" p="115">

<Paragraph number="1071" type="verses" book="vv">
_“အပ္ပံ ဝါ ဗဟုံ ဝါ နာဒ္ဒသာမ,_  
_ဒါနံ ဒဒန္တဿ သကေ အဂါရေ;_  
ဥပေါသထကမ္မံ ဝါ တာဒိသံ,_  
_ကေန ကမ္မေန ဂတောသိ ဒေဝလောကန်”တိ._  

</Paragraph>

</Division>
<Division number="1220" book="vv" e="ch" v="19" p="115">

<Paragraph number="1072" type="verses" book="vv">
_“အာဗာဓိကောဟံ ဒုက္ခိတော ဂိလာနော,_  
_အာတုရရူပေါမှိ သကေ နိဝေသနေ;_  
_ဗုဒ္ဓံ ဝိဂတရဇံ ဝိတိဏ္ဏကင်္ခံ,_  
_အဒ္ဒက္ခိံ သုဂတံ အနောမပညံ._  

</Paragraph>

</Division>
<Division number="1221" book="vv" e="ch" v="19" p="115">

<Paragraph number="1073" type="verses" book="vv">
_သွာဟံ မုဒိတမနော ပသန္နစိတ္တော,_  
_အဉ္ဇလိံ အကရိံ တထာဂတဿ;_  
_တာဟံ ကုသလံ ကရိတွာန ကမ္မံ,_  
_တိဒသာနံ သဟဗျတံ ဂတော”တိ._  

</Paragraph>

</Division>
<Division number="1222" book="vv" e="ch" v="19" p="115">

<Paragraph number="1074" type="verses" book="vv">
_“အစ္ဆရိယံ ဝတ အဗ္ဘုတံ ဝတ,_  
_အဉ္ဇလိကမ္မဿ အယမီဒိသော ဝိပါကော;_  
_အဟမ္ပိ မုဒိတမနော ပသန္နစိတ္တော,_  
_အဇ္ဇေဝ ဗုဒ္ဓံ သရဏံ ဝဇာမီ”တိ._  

</Paragraph>

</Division>
<Division number="1223" book="vv" e="ch" v="19" p="115">

<Paragraph number="1075" type="verses" book="vv">
_“အဇ္ဇေဝ ဗုဒ္ဓံ သရဏံ ဝဇာဟိ,_  
_ဓမ္မဉ္စ သံဃဉ္စ ပသန္နစိတ္တော;_  
_တထေဝ သိက္ခာယ ပဒါနိ ပဉ္စ,_  
_အခဏ္ဍဖုလ္လာနိ သမာဒိယဿု._  

</Paragraph>

</Division>
<Division number="1224" book="vv" e="ch" v="19" p="115">

<Paragraph number="1076" type="verses" book="vv">
_ပါဏာတိပါတာ ဝိရမဿု ခိပ္ပံ,_  
_လောကေ အဒိန္နံ ပရိဝဇ္ဇယဿု;_  
_အမဇ္ဇပေါ မာ စ မုသာ ဘဏာဟိ,_  
_သကေန ဒါရေန စ ဟောဟိ တုဋ္ဌော”တိ._  

</Paragraph>

</Division>
<Division number="1225" book="vv" e="ch" v="19" p="115">

<Paragraph number="1077" type="verses" book="vv">
_“အတ္ထကာမောသိ မေ ယက္ခ,_  
_ဟိတကာမောသိ ဒေဝတေ;_  
_ကရောမိ တုယှံ ဝစနံ,_  
_တွံသိ အာစရိယော မမာတိ._  

</Paragraph>

</Division>
<Division number="1226" book="vv" e="ch" v="19" p="115">

<Paragraph number="1078" type="verses" book="vv">
ဥပေမိ သရဏံ ဗုဒ္ဓံ,_  
_ဓမ္မဉ္စာပိ အနုတ္တရံ;_  
_သံဃဉ္စ နရဒေဝဿ,_  
_ဂစ္ဆာမိ သရဏံ အဟံ._  

</Paragraph>

</Division>
<Division number="1227" book="vv" e="ch" v="19" p="116">

<Paragraph number="1079" type="verses" book="vv">
_ပါဏာတိပါတာ ဝိရမာမိ ခိပ္ပံ,_  
_လောကေ အဒိန္နံ ပရိဝဇ္ဇယာမိ;_  
_အမဇ္ဇပေါ နော စ မုသာ ဘဏာမိ,_  
_သကေန ဒါရေန စ ဟောမိ တုဋ္ဌော”တိ._  


</Paragraph>
</Division>

<Paragraph number="1080" type="center" book="vv">
မဋ္ဌကုဏ္ဍလီဝိမာနံ နဝမံ.
</Paragraph>