---
title: 1.1.8 တတိယနာဝါဝိမာနဝတ္ထု
tableOfContents: false
sidebar:
  order: 8
type: tipitaka
basket: su
book: vv
review:
  current: review
  updated: '2025-10-23T09:13:49.292202'
  updated_by: ''
  notes: ''
  history:
  - state: review
    date: '2025-10-23T09:13:49.292202'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="63" book="vv" e="ch" v="19" p="9">

<Paragraph number="71" type="verses" book="vv">
_“သုဝဏ္ဏစ္ဆဒနံ နာဝံ,_  
_နာရိ အာရုယှ တိဋ္ဌသိ;_  
_ဩဂါဟသိ ပေါက္ခရဏိံ,_  
_ပဒ္မံ ဆိန္ဒသိ ပါဏိနာ._  

</Paragraph>

</Division>
<Division number="64" book="vv" e="ch" v="19" p="9">

<Paragraph number="72" type="verses" book="vv">
_ကူဋာဂါရာ နိဝေသာ တေ,_  
_ဝိဘတ္တာ ဘာဂသော မိတာ;_  
_ဒဒ္ဒလ္လမာနာ အာဘန္တိ,_  
_သမန္တာ စတုရော ဒိသာ._  

</Paragraph>

</Division>
<Division number="65" book="vv" e="ch" v="19" p="9">

<Paragraph number="73" type="verses" book="vv">
_ကေန တေတာဒိသော ဝဏ္ဏော,_  
_ကေန တေ ဣဓ မိဇ္ဈတိ;_  
ဥပ္ပဇ္ဇန္တိ စ တေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="66" book="vv" e="ch" v="19" p="9">

<Paragraph number="74" type="verses" book="vv">
_ပုစ္ဆာမိ တံ ဒေဝိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="67" book="vv" e="ch" v="19" p="9">

<Paragraph number="75" type="verses" book="vv">
_သာ ဒေဝတာ အတ္တမနာ,_  
_သမ္ဗုဒ္ဓေနေဝ ပုစ္ဆိတာ;_  
_ပဉှံ ပုဋ္ဌာ ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="68" book="vv" e="ch" v="19" p="9">

<Paragraph number="76" type="verses" book="vv">
_“အဟံ မနုဿေသု မနုဿဘူတာ,_  
_ပုရိမာယ ဇာတိယာ မနုဿလောကေ;_  
_ဒိသွာန ဘိက္ခူ တသိတေ ကိလန္တေ,_  
ဥဋ္ဌာယ ပါတုံ ဥဒကံ အဒါသိံ._  

</Paragraph>

</Division>
<Division number="69" book="vv" e="ch" v="19" p="9">

<Paragraph number="77" type="verses" book="vv">
_ယော ဝေ ကိလန္တာန ပိပါသိတာနံ,_  
ဥဋ္ဌာယ ပါတုံ ဥဒကံ ဒဒါတိ;_  
_သီတောဒကာ တဿ ဘဝန္တိ နဇ္ဇော,_  
_ပဟူတမလျာ ဗဟုပုဏ္ဍရီကာ._  

</Paragraph>

</Division>
<Division number="70" book="vv" e="ch" v="19" p="10">

<Paragraph number="78" type="verses" book="vv">
_တံ အာပဂါ အနုပရိယန္တိ သဗ္ဗဒါ,_  
_သီတောဒကာ ဝါလုကသန္ထတာ နဒီ;_  
_အမ္ဗာ စ သာလာ တိလကာ စ ဇမ္ဗုယော,_  
ဥဒ္ဒါလကာ ပါဋလိယော စ ဖုလ္လာ._  

</Paragraph>

</Division>
<Division number="71" book="vv" e="ch" v="19" p="10">

<Paragraph number="79" type="verses" book="vv">
_တံ ဘူမိဘာဂေဟိ ဥပေတရူပံ,_  
_ဝိမာနသေဋ္ဌံ ဘုသ သောဘမာနံ;_  
_တဿီဓ ကမ္မဿ အယံ ဝိပါကော,_  
_ဧတာဒိသံ ပုညကတာ လဘန္တိ._  

</Paragraph>

</Division>
<Division number="72" book="vv" e="ch" v="19" p="10">

<Paragraph number="80" type="verses" book="vv">
_ကူဋာဂါရာ နိဝေသာ မေ,_  
_ဝိဘတ္တာ ဘာဂသော မိတာ;_  
_ဒဒ္ဒလ္လမာနာ အာဘန္တိ,_  
_သမန္တာ စတုရော ဒိသာ._  

</Paragraph>

</Division>
<Division number="73" book="vv" e="ch" v="19" p="10">

<Paragraph number="81" type="verses" book="vv">
_တေန မေတာဒိသော ဝဏ္ဏော,_  
_တေန မေ ဣဓ မိဇ္ဈတိ;_  
ဥပ္ပဇ္ဇန္တိ စ မေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="74" book="vv" e="ch" v="19" p="10">

<Paragraph number="82" type="verses" book="vv">
_အက္ခာမိ တေ ဗုဒ္ဓ မဟာနုဘာဝ,_  
_မနုဿဘူတာ ယမကာသိ ပုညံ;_  
_တေနမှိ ဧဝံ ဇလိတာနုဘာဝါ,_  
_ဝဏ္ဏော စ မေ သဗ္ဗဒိသာ ပဘာသတိ;_  
_ဧတဿ ကမ္မဿ ဖလံ မမေဒံ,_  
_အတ္ထာယ ဗုဒ္ဓေါ ဥဒကံ အပါယီ”တိ._  


</Paragraph>
</Division>

<Paragraph number="83" type="center" book="vv">
တတိယနာဝါဝိမာနံ အဋ္ဌမံ.
</Paragraph>