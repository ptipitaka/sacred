---
title: "2.1.14 မဟာရထဝိမာနဝတ္ထု"
tableOfContents: false
sidebar:
  order: 6
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1015" book="vv">

<Paragraph number="859" type="verses" book="vv">
_“သဟဿယုတ္တံ ဟယဝါဟနံ သုဘံ,_  
_အာရုယှိမံ သန္ဒနံ နေကစိတ္တံ;_  
ဥယျာနဘူမိံ အဘိတော အနုက္ကမံ,_  
_ပုရိန္ဒဒေါ ဘူတပတီဝ ဝါသဝေါ._  

</Paragraph>

</Division>
<Division number="1016" book="vv">

<Paragraph number="860" type="verses" book="vv">
_သောဝဏ္ဏမယာ တေ ရထကုဗ္ဗရာ ဥဘော,_  
_ဖလေဟိ အံသေဟိ အတီဝ သင်္ဂတာ;_  
_သုဇာတဂုမ္ဗာ နရဝီရနိဋ္ဌိတာ,_  
_ဝိရောစတီ ပန္နရသေဝ စန္ဒော._  

</Paragraph>

</Division>
<Division number="1017" book="vv">

<Paragraph number="861" type="verses" book="vv">
_သုဝဏ္ဏဇာလာဝတတော ရထော အယံ,_  
_ဗဟူဟိ နာနာရတနေဟိ စိတ္တိတော;_  
_သုနန္ဒိဃောသော စ သုဘဿရော စ,_  
_ဝိရောစတီ စာမရဟတ္ထဗာဟုဘိ._  

</Paragraph>

</Division>
<Division number="1018" book="vv">

<Paragraph number="862" book="vv">
ဣမာ စ နာဘျော မနသာဘိနိမ္မိတာ,_  
_ရထဿ ပါဒန္တရမဇ္ဈဘူသိတာ;_  
ဣမာ စ နာဘျော သတရာဇိစိတ္တိတာ,_  
_သတေရတာ ဝိဇ္ဇုရိဝပ္ပဘာသရေ._  

</Paragraph>

</Division>
<Division number="1019" book="vv">

<Paragraph number="863" type="verses" book="vv">
_အနေကစိတ္တာဝတတော ရထော အယံ,_  
_ပုထူ စ နေမီ စ သဟဿရံသိကော;_  
_တေသံ သရော သုယျတိ ဝဂ္ဂုရူပေါ,_  
_ပဉ္စင်္ဂိကံ တူရိယမိဝပ္ပဝါဒိတံ._  

</Paragraph>

</Division>
<Division number="1020" book="vv">

<Paragraph number="864" type="verses" book="vv">
_သိရသ္မိံ စိတ္တံ မဏိစန္ဒကပ္ပိတံ,_  
_သဒါ ဝိသုဒ္ဓံ ရုစိရံ ပဘဿရံ;_  
_သုဝဏ္ဏရာဇီဟိ အတီဝ သင်္ဂတံ,_  
_ဝေဠုရိယရာဇီဝ အတီဝ သောဘတိ._  

</Paragraph>

</Division>
<Division number="1021" book="vv">

<Paragraph number="865" type="verses" book="vv">
ဣမေ စ ဝါဠီ မဏိစန္ဒကပ္ပိတာ,_  
_အာရောဟကမ္ဗူ သုဇဝါ ဗြဟူပမာ;_  
_ဗြဟာ မဟန္တာ ဗလိနော မဟာဇဝါ,_  
_မနော တဝညာယ တထေဝ သိံသရေ._  

</Paragraph>

</Division>
<Division number="1022" book="vv">

<Paragraph number="866" type="verses" book="vv">
ဣမေ စ သဗ္ဗေ သဟိတာ စတုက္ကမာ,_  
_မနော တဝညာယ တထေဝ သိံသရေ;_  
_သမံ ဝဟန္တီ မုဒုကာ အနုဒ္ဓတာ,_  
_အာမောဒမာနာ တုရဂါနမုတ္တမ._  

</Paragraph>

</Division>
<Division number="1023" book="vv">

<Paragraph number="867" type="verses" book="vv">
_ဓုနန္တိ ဝဂ္ဂန္တိ ပတန္တိ စမ္ဗရေ,_  
_အဗ္ဘုဒ္ဓုနန္တာ သုကတေ ပိဠန္ဓနေ;_  
_တေသံ သရော သုယျတိ ဝဂ္ဂုရူပေါ,_  
_ပဉ္စင်္ဂိကံ တူရိယမိဝပ္ပဝါဒိတံ._  

</Paragraph>

</Division>
<Division number="1024" book="vv">

<Paragraph number="868" type="verses" book="vv">
_ရထဿ ဃောသော အပိဠန္ဓနာန စ,_  
_ခုရဿ နာဒေါ အဘိဟိံသနာယ စ;_  
_ဃောသော သုဝဂ္ဂူ သမိတဿ သုယျတိ,_  
_ဂန္ဓဗ္ဗတူရိယာနိ ဝိစိတြသံဝနေ._  

</Paragraph>

</Division>
<Division number="1025" book="vv">

<Paragraph number="869" type="verses" book="vv">
_ရထေ ဌိတာ တာ မိဂမန္ဒလောစနာ,_  
_အာဠာရပမှာ ဟသိတာ ပိယံဝဒါ;_  
_ဝေဠုရိယဇာလာဝတတာ တနုစ္ဆဝါ,_  
_သဒေဝ ဂန္ဓဗ္ဗသူရဂ္ဂပူဇိတာ._  

</Paragraph>

</Division>
<Division number="1026" book="vv">

<Paragraph number="870" type="verses" book="vv">
_တာ ရတ္တရတ္တမ္ဗရပီတဝါသသာ,_  
_ဝိသာလနေတ္တာ အဘိရတ္တလောစနာ;_  
_ကုလေ သုဇာတာ သုတနူ သုစိမှိတာ,_  
_ရထေ ဌိတာ ပဉ္ဇလိကာ ဥပဋ္ဌိတာ._  

</Paragraph>

</Division>
<Division number="1027" book="vv">

<Paragraph number="871" type="verses" book="vv">
_တာ ကမ္ဗုကေယူရဓရာ သုဝါသသာ,_  
_သုမဇ္ဈိမာ ဦရုထနူပပန္နာ;_  
_ဝဋ္ဋင်္ဂုလိယော သုမုခါ သုဒဿနာ,_  
_ရထေ ဌိတာ ပဉ္ဇလိကာ ဥပဋ္ဌိတာ._  

</Paragraph>

</Division>
<Division number="1028" book="vv">

<Paragraph number="872" type="verses" book="vv">
_အညာ သုဝေဏီ သုသု မိဿကေသိယော,_  
_သမံ ဝိဘတ္တာဟိ ပဘဿရာဟိ စ;_  
_အနုဗ္ဗတာ တာ တဝ မာနသေ ရတာ,_  
_ရထေ ဌိတာ ပဉ္ဇလိကာ ဥပဋ္ဌိတာ._  

</Paragraph>

</Division>
<Division number="1029" book="vv">

<Paragraph number="873" type="verses" book="vv">
_အာဝေဠိနိယော ပဒုမုပ္ပလစ္ဆဒါ,_  
_အလင်္ကတာ စန္ဒနသာရဝါသိတာ;_  
_အနုဗ္ဗတာ တာ တဝ မာနသေ ရတာ,_  
_ရထေ ဌိတာ ပဉ္ဇလိကာ ဥပဋ္ဌိတာ._  

</Paragraph>

</Division>
<Division number="1030" book="vv">

<Paragraph number="874" type="verses" book="vv">
_တာ မာလိနိယော ပဒုမုပ္ပလစ္ဆဒါ,_  
_အလင်္ကတာ စန္ဒနသာရဝါသိတာ;_  
_အနုဗ္ဗတာ တာ တဝ မာနသေ ရတာ,_  
_ရထေ ဌိတာ ပဉ္ဇလိကာ ဥပဋ္ဌိတာ._  

</Paragraph>

</Division>
<Division number="1031" book="vv">

<Paragraph number="875" type="verses" book="vv">
_ကဏ္ဌေသု တေ ယာနိ ပိဠန္ဓနာနိ,_  
_ဟတ္ထေသု ပါဒေသု တထေဝ သီသေ;_  
_ဩဘာသယန္တီ ဒသ သဗ္ဗသော ဒိသာ,_  
_အဗ္ဘုဒ္ဒယံ သာရဒိကောဝ ဘာဏုမာ._  

</Paragraph>

</Division>
<Division number="1032" book="vv">

<Paragraph number="876" type="verses" book="vv">
_ဝါတဿ ဝေဂေန စ သမ္ပကမ္ပိတာ,_  
_ဘုဇေသု မာလာ အပိဠန္ဓနာနိ စ;_  
_မုဉ္စန္တိ ဃောသံ ရုစိရံ သုစိံ သုဘံ,_  
_သဗ္ဗေဟိ ဝိညူဟိ သုတဗ္ဗရူပံ._  

</Paragraph>

</Division>
<Division number="1033" book="vv">

<Paragraph number="877" type="verses" book="vv">
ဥယျာနဘူမျာ စ ဒုဝဒ္ဓတော ဌိတာ,_  
_ရထာ စ နာဂါ တူရိယာနိ စ သရော;_  
_တမေဝ ဒေဝိန္ဒ ပမောဒယန္တိ,_  
_ဝီဏာ ယထာ ပေါက္ခရပတ္တဗာဟုဘိ._  

</Paragraph>

</Division>
<Division number="1034" book="vv">

<Paragraph number="878" type="verses" book="vv">
ဣမာသု ဝီဏာသု ဗဟူသု ဝဂ္ဂူသု,_  
_မနုညရူပါသု ဟဒယေရိတံ ပီတိံ;_  
_ပဝဇ္ဇမာနာသု အတီဝ အစ္ဆရာ,_  
_ဘမန္တိ ကညာ ပဒုမေသု သိက္ခိတာ._  

</Paragraph>

</Division>
<Division number="1035" book="vv">

<Paragraph number="879" type="verses" book="vv">
_ယဒါ စ ဂီတာနိ စ ဝါဒိတာနိ စ,_  
_နစ္စာနိ စိမာနိ သမေန္တိ ဧကတော;_  
_အထေတ္ထ နစ္စန္တိ အထေတ္ထ အစ္ဆရာ,_  
_ဩဘာသယန္တီ ဥဘတော ဝရိတ္ထိယော._  

</Paragraph>

</Division>
<Division number="1036" book="vv">

<Paragraph number="880" type="verses" book="vv">
_သော မောဒသိ တူရိယဂဏပ္ပဗောဓနော,_  
_မဟီယမာနော ဝဇိရာဝုဓောရိဝ;_  
ဣမာသု ဝီဏာသု ဗဟူသု ဝဂ္ဂူသု,_  
_မနုညရူပါသု ဟဒယေရိတံ ပီတိံ._  

</Paragraph>

</Division>
<Division number="1037" book="vv">

<Paragraph number="881" type="verses" book="vv">
_ကိံ တွံ ပုရေ ကမ္မမကာသိ အတ္တနာ,_  
_မနုဿဘူတော ပုရိမာယ ဇာတိယာ;_  
ဥပေါသထံ ကံ ဝါ တုဝံ ဥပါဝသိ,_  
_ကံ ဓမ္မစရိယံ ဝတမာဘိရောစယိ._  

</Paragraph>

</Division>
<Division number="1038" book="vv">

<Paragraph number="882" type="verses" book="vv">
_နယီဒမပ္ပဿ ကတဿ ကမ္မုနော,_  
_ပုဗ္ဗေ သုစိဏ္ဏဿ ဥပေါသထဿ ဝါ;_  
ဣဒ္ဓါနုဘာဝေါ ဝိပုလော အယံ တဝ,_  
_ယံ ဒေဝသင်္ဃံ အဘိရောစသေ ဘုသံ._  

</Paragraph>

</Division>
<Division number="1039" book="vv">

<Paragraph number="883" type="verses" book="vv">
_ဒါနဿ တေ ဣဒံ ဖလံ,_  
_အထော သီလဿ ဝါ ပန;_  
_အထော အဉ္ဇလိကမ္မဿ,_  
_တံ မေ အက္ခာဟိ ပုစ္ဆိတော”တိ._  

</Paragraph>

</Division>
<Division number="1040" book="vv">

<Paragraph number="884" type="verses" book="vv">
_သော ဒေဝပုတ္တော အတ္တမနော,_  
_မောဂ္ဂလ္လာနေန ပုစ္ဆိတော;_  
_ပဉှံ ပုဋ္ဌော ဝိယာကာသိ,_  
_ယဿ ကမ္မဿိဒံ ဖလန္တိ._  

</Paragraph>

</Division>
<Division number="1041" book="vv">

<Paragraph number="885" type="verses" book="vv">
_“ဇိတိန္ဒြိယံ ဗုဒ္ဓမနောမနိက္ကမံ,_  
_နရုတ္တမံ ကဿပမဂ္ဂပုဂ္ဂလံ;_  
_အဝါပုရန္တံ အမတဿ ဒွါရံ,_  
_ဒေဝါတိဒေဝံ သတပုညလက္ခဏံ._  

</Paragraph>

</Division>
<Division number="1042" book="vv">

<Paragraph number="886" type="verses" book="vv">
_တမဒ္ဒသံ ကုဉ္ဇရမောဃတိဏ္ဏံ,_  
_သုဝဏ္ဏသိင်္ဂီနဒဗိမ္ဗသာဒိသံ;_  
_ဒိသွာန တံ ခိပ္ပမဟုံ သုစီမနော,_  
_တမေဝ ဒိသွာန သုဘာသိတဒ္ဓဇံ._  

</Paragraph>

</Division>
<Division number="1043" book="vv">

<Paragraph number="887" type="verses" book="vv">
_တမန္နပါနံ အထဝါပိ စီဝရံ,_  
_သုစိံ ပဏီတံ ရသသာ ဥပေတံ;_  
_ပုပ္ဖါဘိက္ကိဏမှိ သကေ နိဝေသနေ,_  
_ပတိဋ္ဌပေသိံ သ အသင်္ဂမာနသော._  

</Paragraph>

</Division>
<Division number="1044" book="vv">

<Paragraph number="888" type="verses" book="vv">
_တမန္နပါနေန စ စီဝရေန စ,_  
_ခဇ္ဇေန ဘောဇ္ဇေန စ သာယနေန စ;_  
_သန္တပ္ပယိတွာ ဒွိပဒါနမုတ္တမံ,_  
_သော သဂ္ဂသော ဒေဝပုရေ ရမာမဟံ._  

</Paragraph>

</Division>
<Division number="1045" book="vv">

<Paragraph number="889" type="verses" book="vv">
_ဧတေနုပါယေန ဣမံ နိရဂ္ဂဠံ,_  
_ယညံ ယဇိတွာ တိဝိဓံ ဝိသုဒ္ဓံ;_  
_ပဟာယဟံ မာနုသကံ သမုဿယံ,_  
ဣန္ဒူပမော ဒေဝပုရေ ရမာမဟံ._  

</Paragraph>

</Division>
<Division number="1046" book="vv">

<Paragraph number="890" type="verses" book="vv">
_အာယုဉ္စ ဝဏ္ဏဉ္စ သုခံ ဗလဉ္စ,_  
_ပဏီတရူပံ အဘိကင်္ခတာ မုနိ;_  
_အန္နဉ္စ ပါနဉ္စ ဗဟုံ သုသင်္ခတံ,_  
_ပတိဋ္ဌပေတဗ္ဗမသင်္ဂမာနသေ._  

</Paragraph>

</Division>
<Division number="1047" book="vv">

<Paragraph number="891" type="verses" book="vv">
_နယိမသ္မိံ လောကေ ပရသ္မိံ ဝါ ပန,_  
_ဗုဒ္ဓေန သေဋ္ဌော ဝ သမော ဝ ဝိဇ္ဇတိ;_  
_အာဟုနေယျာနံ ပရမာဟုတိံ ဂတော,_  
_ပုညတ္ထိကာနံ ဝိပုလပ္ဖလေသိနန်”တိ._  


</Paragraph>
</Division>

<Paragraph number="892" type="center" book="vv">
မဟာရထဝိမာနံ စုဒ္ဒသမံ.

  
မဟာရထဝဂ္ဂေါ ပဉ္စမော.



</Paragraph>

<Paragraph number="893" type="center" book="vv">
တဿုဒ္ဒါနံ


</Paragraph>

<Paragraph number="894" type="verses" book="vv">
_မဏ္ဍူကော ရေဝတီ ဆတ္တော,_  
_ကက္ကဋော ဒွါရပါလကော;_  
_ဒွေ ကရဏီယာ ဒွေ သူစိ,_  
_တယော နာဂါ စ ဒွေ ရထာ;_  
_ပုရိသာနံ ပဌမော ဝဂ္ဂေါ ပဝုစ္စတီတိ._  


</Paragraph>

<Paragraph number="895" type="center" book="vv">
ဘာဏဝါရံ တတိယံ.
</Paragraph>