---
title: 1.3.6 ဒဒ္ဒလ္လဝိမာနဝတ္ထု
tableOfContents: false
sidebar:
  order: 6
type: tipitaka
basket: su
book: vv
review:
  current: review
  updated: '2025-10-27T21:48:50.721955'
  updated_by: ''
  notes: ''
  history:
  - state: review
    date: '2025-10-27T21:48:50.721955'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="619" book="vv" e="ch" v="19" p="48">

<Paragraph number="458" type="verses" book="vv">
_“ဒဒ္ဒလ္လမာနာ ဝဏ္ဏေန,_  
_ယသသာ စ ယသဿိနီ;_  
_သဗ္ဗေ ဒေဝေ တာဝတိံသေ,_  
_ဝဏ္ဏေန အတိရောစသိ._  

</Paragraph>

</Division>
<Division number="620" book="vv" e="ch" v="19" p="48">

<Paragraph number="459" type="verses" book="vv">
_ဒဿနံ နာဘိဇာနာမိ,_  
ဣဒံ ပဌမဒဿနံ;_  
_ကသ္မာ ကာယာ နု အာဂမ္မ,_  
_နာမေန ဘာသသေ မမန်”တိ._  

</Paragraph>

</Division>
<Division number="621" book="vv" e="ch" v="19" p="48">

<Paragraph number="460" type="verses" book="vv">
_“အဟံ ဘဒ္ဒေ သုဘဒ္ဒါသိံ,_  
_ပုဗ္ဗေ မာနုသကေ ဘဝေ;_  
_သဟဘရိယာ စ တေ အာသိံ,_  
_ဘဂိနီ စ ကနိဋ္ဌိကာ._  

</Paragraph>

</Division>
<Division number="622" book="vv" e="ch" v="19" p="48">

<Paragraph number="461" type="verses" book="vv">
_သာ အဟံ ကာယဿ ဘေဒါ,_  
_ဝိပ္ပမုတ္တာ တတော စုတာ;_  
_နိမ္မာနရတီနံ ဒေဝါနံ,_  
ဥပပန္နာ သဟဗျတန်”တိ._  

</Paragraph>

</Division>
<Division number="623" book="vv" e="ch" v="19" p="48">

<Paragraph number="462" type="verses" book="vv">
_“ပဟူတကတကလျာဏာ,_  
_တေ ဒေဝေ ယန္တိ ပါဏိနော;_  
_ယေသံ တွံ ကိတ္တယိဿသိ,_  
_သုဘဒ္ဒေ ဇာတိမတ္တနော._  

</Paragraph>

</Division>
<Division number="624" book="vv" e="ch" v="19" p="48">

<Paragraph number="463" type="verses" book="vv">
_အထ တွံ ကေန ဝဏ္ဏေန,_  
_ကေန ဝါ အနုသာသိတာ;_  
_ကီဒိသေနေဝ ဒါနေန,_  
_သုဗ္ဗတေန ယသဿိနီ._  

</Paragraph>

</Division>
<Division number="625" book="vv" e="ch" v="19" p="48">

<Paragraph number="464" type="verses" book="vv">
_ယသံ ဧတာဒိသံ ပတ္တာ,_  
_ဝိသေသံ ဝိပုလမဇ္ဈဂါ;_  
_ဒေဝတေ ပုစ္ဆိတာစိက္ခ,_  
_ကိဿ ကမ္မဿိဒံ ဖလန်”တိ._  

</Paragraph>

</Division>
<Division number="626" book="vv" e="ch" v="19" p="48">

<Paragraph number="465" type="verses" book="vv">
_“အဋ္ဌေဝ ပိဏ္ဍပါတာနိ,_  
_ယံ ဒါနံ အဒဒံ ပုရေ;_  
_ဒက္ခိဏေယျဿ သံဃဿ,_  
_ပသန္နာ သေဟိ ပါဏိဘိ._  


(627–628.)
</Paragraph>

<Paragraph number="466" type="verses" book="vv">
_တေန မေတာဒိသော ဝဏ္ဏော,_  
_ …ပေ… _  
_ဝဏ္ဏော စ မေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="629" book="vv" e="ch" v="19" p="49">

<Paragraph number="467" type="verses" book="vv">
_“အဟံ တယာ ဗဟုတရေ ဘိက္ခူ,_  
_သညတေ ဗြဟ္မစာရယော;_  
_တပ္ပေသိံ အန္နပါနေန,_  
_ပသန္နာ သေဟိ ပါဏိဘိ._  

</Paragraph>

</Division>
<Division number="630" book="vv" e="ch" v="19" p="49">

<Paragraph number="468" type="verses" book="vv">
_တယာ ဗဟုတရံ ဒတွာ,_  
_ဟီနကာယူပဂါ အဟံ;_  
_ကထံ တွံ အပ္ပတရံ ဒတွာ,_  
_ဝိသေသံ ဝိပုလမဇ္ဈဂါ;_  
_ဒေဝတေ ပုစ္ဆိတာစိက္ခ,_  
_ကိဿ ကမ္မဿိဒံ ဖလန်”တိ._  

</Paragraph>

</Division>
<Division number="631" book="vv" e="ch" v="19" p="49">

<Paragraph number="469" type="verses" book="vv">
_“မနောဘာဝနီယော ဘိက္ခု,_  
_သန္ဒိဋ္ဌော မေ ပုရေ အဟု;_  
_တာဟံ ဘတ္တေန နိမန္တေသိံ,_  
_ရေဝတံ အတ္တနဋ္ဌမံ._  

</Paragraph>

</Division>
<Division number="632" book="vv" e="ch" v="19" p="49">

<Paragraph number="470" type="verses" book="vv">
_သော မေ အတ္ထပုရေက္ခာရော,_  
_အနုကမ္ပာယ ရေဝတော;_  
_သံဃေ ဒေဟီတိ မံဝေါစ,_  
_တဿာဟံ ဝစနံ ကရိံ._  

</Paragraph>

</Division>
<Division number="633" book="vv" e="ch" v="19" p="49">

<Paragraph number="471" type="verses" book="vv">
_သာ ဒက္ခိဏာ သံဃဂတာ,_  
_အပ္ပမေယျေ ပတိဋ္ဌိတာ;_  
_ပုဂ္ဂလေသု တယာ ဒိန္နံ,_  
_န တံ တဝ မဟပ္ဖလန်”တိ._  

</Paragraph>

</Division>
<Division number="634" book="vv" e="ch" v="19" p="49">

<Paragraph number="472" type="verses" book="vv">
_“ဣဒါနေဝါဟံ ဇာနာမိ,_  
_သံဃေ ဒိန္နံ မဟပ္ဖလံ;_  
_သာဟံ ဂန္တွာ မနုဿတ္တံ,_  
_ဝဒညူ ဝီတမစ္ဆရာ;_  
_သံဃေ ဒါနာနိ ဒဿာမိ,_  
_အပ္ပမတ္တာ ပုနပ္ပုနန်”တိ._  

</Paragraph>

</Division>
<Division number="635" book="vv" e="ch" v="19" p="49">

<Paragraph number="473" type="verses" book="vv">
_“ကာ ဧသာ ဒေဝတာ ဘဒ္ဒေ,_  
_တယာ မန္တယတေ သဟ;_  
_သဗ္ဗေ ဒေဝေ တာဝတိံသေ,_  
_ဝဏ္ဏေန အတိရောစတီ”တိ._  

</Paragraph>

</Division>
<Division number="636" book="vv" e="ch" v="19" p="49">

<Paragraph number="474" type="verses" book="vv">
_“မနုဿဘူတာ ဒေဝိန္ဒ,_  
_ပုဗ္ဗေ မာနုသကေ ဘဝေ;_  
_သဟဘရိယာ စ မေ အာသိ,_  
_ဘဂိနီ စ ကနိဋ္ဌိကာ;_  
_သံဃေ ဒါနာနိ ဒတွာန,_  
_ကတပုညာ ဝိရောစတီ”တိ._  

</Paragraph>

</Division>
<Division number="637" book="vv" e="ch" v="19" p="49">

<Paragraph number="475" type="verses" book="vv">
_“ဓမ္မေန ပုဗ္ဗေ ဘဂိနီ,_  
_တယာ ဘဒ္ဒေ ဝိရောစတိ;_  
_ယံ သံဃမှိ အပ္ပမေယျေ,_  
_ပတိဋ္ဌာပေသိ ဒက္ခိဏံ”._  

</Paragraph>

</Division>
<Division number="638" book="vv" e="ch" v="19" p="49">

<Paragraph number="476" type="verses" book="vv">
_“ပုစ္ဆိတော ဟိ မယာ ဗုဒ္ဓေါ,_  
_ဂိဇ္ဈကူဋမှိ ပဗ္ဗတေ;_  
_ဝိပါကံ သံဝိဘာဂဿ,_  
_ယတ္ထ ဒိန္နံ မဟပ္ဖလံ._  

</Paragraph>

</Division>
<Division number="639" book="vv" e="ch" v="19" p="49">

<Paragraph number="477" type="verses" book="vv">
_ယဇမာနာနံ မနုဿာနံ,_  
_ပုညပေက္ခာန ပါဏိနံ;_  
_ကရောတံ ဩပဓိကံ ပုညံ,_  
_ယတ္ထ ဒိန္နံ မဟပ္ဖလံ._  

</Paragraph>

</Division>
<Division number="640" book="vv" e="ch" v="19" p="50">

<Paragraph number="478" type="verses" book="vv">
_တံ မေ ဗုဒ္ဓေါ ဝိယာကာသိ,_  
_ဇာနံ ကမ္မဖလံ သကံ;_  
_ဝိပါကံ သံဝိဘာဂဿ,_  
_ယတ္ထ ဒိန္နံ မဟပ္ဖလံ._  

</Paragraph>

</Division>
<Division number="641" book="vv" e="ch" v="19" p="50">

<Paragraph number="479" type="verses" book="vv">
_စတ္တာရော စ ပဋိပန္နာ,_  
_စတ္တာရော စ ဖလေ ဌိတာ;_  
_ဧသ သံဃော ဥဇုဘူတော,_  
_ပညာသီလသမာဟိတော._  

</Paragraph>

</Division>
<Division number="642" book="vv" e="ch" v="19" p="50">

<Paragraph number="480" type="verses" book="vv">
_ယဇမာနာနံ မနုဿာနံ,_  
_ပုညပေက္ခာန ပါဏိနံ;_  
_ကရောတံ ဩပဓိကံ ပုညံ,_  
_သံဃေ ဒိန္နံ မဟပ္ဖလံ._  

</Paragraph>

</Division>
<Division number="643" book="vv" e="ch" v="19" p="50">

<Paragraph number="481" type="verses" book="vv">
_ဧသော ဟိ သံဃော ဝိပုလော မဟဂ္ဂတော,_  
_ဧသပ္ပမေယျော ဥဒဓီဝ သာဂရော;_  
_ဧတေ ဟိ သေဋ္ဌာ နရဝီရသာဝကာ,_  
_ပဘင်္ကရာ ဓမ္မမုဒီရယန္တိ._  

</Paragraph>

</Division>
<Division number="644" book="vv" e="ch" v="19" p="50">

<Paragraph number="482" type="verses" book="vv">
_တေသံ သုဒိန္နံ သုဟုတံ သုယိဋ္ဌံ,_  
_ယေ သံဃမုဒ္ဒိဿ ဒဒန္တိ ဒါနံ;_  
_သာ ဒက္ခိဏာ သံဃဂတာ ပတိဋ္ဌိတာ,_  
_မဟပ္ဖလာ လောကဝိဒူန ဝဏ္ဏိတာ._  

</Paragraph>

</Division>
<Division number="645" book="vv" e="ch" v="19" p="50">

<Paragraph number="483" type="verses" book="vv">
_ဧတာဒိသံ ယညမနုဿရန္တာ,_  
_ယေ ဝေဒဇာတာ ဝိစရန္တိ လောကေ;_  
_ဝိနေယျ မစ္ဆေရမလံ သမူလံ,_  
_အနိန္ဒိတာ သဂ္ဂမုပေန္တိ ဌာနန်”တိ._  


</Paragraph>
</Division>

<Paragraph number="484" type="center" book="vv">
ဒဒ္ဒလ္လဝိမာနံ ဆဋ္ဌံ.
</Paragraph>