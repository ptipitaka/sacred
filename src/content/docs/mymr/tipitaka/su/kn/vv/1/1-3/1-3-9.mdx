---
title: "1.3.9 ဝိသာလက္ခိဝိမာနဝတ္ထု"
tableOfContents: false
sidebar:
  order: 9
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="666" book="vv" e="ch" v="19" p="54">

<Paragraph number="507" type="verses" book="vv">
_“ကာ နာမ တွံ ဝိသာလက္ခိ,_  
_ရမ္မေ စိတ္တလတာဝနေ;_  
_သမန္တာ အနုပရိယာသိ,_  
_နာရီဂဏပုရက္ခတာ._  

</Paragraph>

</Division>
<Division number="667" book="vv" e="ch" v="19" p="54">

<Paragraph number="508" type="verses" book="vv">
_ယဒါ ဒေဝါ တာဝတိံသာ,_  
_ပဝိသန္တိ ဣမံ ဝနံ;_  
_သယောဂ္ဂါ သရထာ သဗ္ဗေ,_  
_စိတြာ ဟောန္တိ ဣဓာဂတာ._  

</Paragraph>

</Division>
<Division number="668" book="vv" e="ch" v="19" p="54">

<Paragraph number="509" type="verses" book="vv">
_တုယှဉ္စ ဣဓ ပတ္တာယ,_  
ဥယျာနေ ဝိစရန္တိယာ;_  
_ကာယေ န ဒိဿတီ စိတ္တံ,_  
_ကေန ရူပံ တဝေဒိသံ;_  
_ဒေဝတေ ပုစ္ဆိတာစိက္ခ,_  
_ကိဿ ကမ္မဿိဒံ ဖလန်”တိ._  

</Paragraph>

</Division>
<Division number="669" book="vv" e="ch" v="19" p="54">

<Paragraph number="510" type="verses" book="vv">
_“ယေန ကမ္မေန ဒေဝိန္ဒ,_  
_ရူပံ မယှံ ဂတီ စ မေ;_  
ဣဒ္ဓိ စ အာနုဘာဝေါ စ,_  
_တံ သုဏောဟိ ပုရိန္ဒဒ._  

</Paragraph>

</Division>
<Division number="670" book="vv" e="ch" v="19" p="54">

<Paragraph number="511" type="verses" book="vv">
_အဟံ ရာဇဂဟေ ရမ္မေ,_  
_သုနန္ဒာ နာမုပါသိကာ;_  
_သဒ္ဓါ သီလေန သမ္ပန္နာ,_  
_သံဝိဘာဂရတာ သဒါ._  

</Paragraph>

</Division>
<Division number="671" book="vv" e="ch" v="19" p="54">

<Paragraph number="512" type="verses" book="vv">
_အစ္ဆာဒနဉ္စ ဘတ္တဉ္စ,_  
_သေနာသနံ ပဒီပိယံ;_  
_အဒါသိံ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="672" book="vv" e="ch" v="19" p="54">

<Paragraph number="513" type="verses" book="vv">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဂတံ._  

</Paragraph>

</Division>
<Division number="673" book="vv" e="ch" v="19" p="54">

<Paragraph number="514" type="verses" book="vv">
ဥပေါသထံ ဥပဝသိဿံ,_  
_သဒါ သီလေသု သံဝုတာ;_  
_သညမာ သံဝိဘာဂါ စ,_  
_ဝိမာနံ အာဝသာမဟံ._  

</Paragraph>

</Division>
<Division number="674" book="vv" e="ch" v="19" p="54">

<Paragraph number="515" type="verses" book="vv">
_ပါဏာတိပါတာ ဝိရတာ,_  
_မုသာဝါဒါ စ သညတာ;_  
_ထေယျာ စ အတိစာရာ စ,_  
_မဇ္ဇပါနာ စ အာရကာ._  

</Paragraph>

</Division>
<Division number="675" book="vv" e="ch" v="19" p="54">

<Paragraph number="516" type="verses" book="vv">
_ပဉ္စသိက္ခာပဒေ ရတာ,_  
_အရိယသစ္စာန ကောဝိဒါ;_  
ဥပါသိကာ စက္ခုမတော,_  
_ဂေါတမဿ ယသဿိနော._  

</Paragraph>

</Division>
<Division number="676" book="vv" e="ch" v="19" p="54">

<Paragraph number="517" type="verses" book="vv">
_တဿာ မေ ဉာတိကုလာ ဒါသီ,_  
_သဒါ မာလာဘိဟာရတိ;_  
_တာဟံ ဘဂဝတော ထူပေ,_  
_သဗ္ဗမေဝါဘိရောပယိံ._  

</Paragraph>

</Division>
<Division number="677" book="vv" e="ch" v="19" p="54">

<Paragraph number="518" type="verses" book="vv">
ဥပေါသထေ စဟံ ဂန္တွာ,_  
_မာလာဂန္ဓဝိလေပနံ;_  
_ထူပသ္မိံ အဘိရောပေသိံ,_  
_ပသန္နာ သေဟိ ပါဏိဘိ._  

</Paragraph>

</Division>
<Division number="678" book="vv" e="ch" v="19" p="55">

<Paragraph number="519" type="verses" book="vv">
_တေန ကမ္မေန ဒေဝိန္ဒ,_  
_ရူပံ မယှံ ဂတီ စ မေ;_  
ဣဒ္ဓီ စ အာနုဘာဝေါ စ,_  
_ယံ မာလံ အဘိရောပယိံ._  

</Paragraph>

</Division>
<Division number="679" book="vv" e="ch" v="19" p="55">

<Paragraph number="520" type="verses" book="vv">
_ယဉ္စ သီလဝတီ အာသိံ,_  
_န တံ တာဝ ဝိပစ္စတိ;_  
_အာသာ စ ပန မေ ဒေဝိန္ဒ,_  
_သကဒါဂါမိနီ သိယန်”တိ._  


</Paragraph>
</Division>

<Paragraph number="521" type="center" book="vv">
ဝိသာလက္ခိဝိမာနံ နဝမံ.
</Paragraph>