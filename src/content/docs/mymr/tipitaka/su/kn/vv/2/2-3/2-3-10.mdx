---
title: 2.3.10 သေရီသကဝိမာနဝတ္ထု
tableOfContents: false
sidebar:
  order: 10
type: tipitaka
basket: su
book: vv
review:
  current: review
  updated: '2025-10-20T19:17:37.067278'
  updated_by: ''
  notes: ''
  history:
  - state: review
    date: '2025-10-20T19:17:37.067278'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1228" book="vv" e="ch" v="19" p="116">

<Paragraph number="1081" type="verses" book="vv">
_“သုဏောထ ယက္ခဿ စ ဝါဏိဇာန စ,_  
_သမာဂမော ယတ္ထ တဒါ အဟောသိ;_  
_ယထာ ကထံ ဣတရိတရေန စာပိ,_  
_သုဘာသိတံ တဉ္စ သုဏာထ သဗ္ဗေ._  

</Paragraph>

</Division>
<Division number="1229" book="vv" e="ch" v="19" p="116">

<Paragraph number="1082" type="verses" book="vv">
_ယော သော အဟု ရာဇာ ပါယာသိ နာမ,_  
_ဘုမ္မာနံ သဟဗျဂတော ယသဿီ;_  
_သော မောဒမာနောဝ သကေ ဝိမာနေ,_  
_အမာနုသော မာနုသေ အဇ္ဈဘာသီ”တိ._  

</Paragraph>

</Division>
<Division number="1230" book="vv" e="ch" v="19" p="116">

<Paragraph number="1083" type="verses" book="vv">
_“ဝင်္ကေ အရညေ အမနုဿဋ္ဌာနေ,_  
_ကန္တာရေ အပ္ပေါဒကေ အပ္ပဘက္ခေ;_  
_သုဒုဂ္ဂမေ ဝဏ္ဏုပထဿ မဇ္ဈေ,_  
_ဝင်္ကံ ဘယာ နဋ္ဌမနာ မနုဿာ._  

</Paragraph>

</Division>
<Division number="1231" book="vv" e="ch" v="19" p="116">

<Paragraph number="1084" type="verses" book="vv">
_နယိဓ ဖလာ မူလမယာ စ သန္တိ,_  
ဥပါဒါနံ နတ္ထိ ကုတောဓ ဘက္ခော;_  
_အညတြ ပံသူဟိ စ ဝါလုကာဟိ စ,_  
_တတာဟိ ဥဏှာဟိ စ ဒါရုဏာဟိ စ._  

</Paragraph>

</Division>
<Division number="1232" book="vv" e="ch" v="19" p="116">

<Paragraph number="1085" type="verses" book="vv">
ဥဇ္ဇင်္ဂလံ တတ္တမိဝံ ကပါလံ,_  
_အနာယသံ ပရလောကေန တုလျံ;_  
_လုဒ္ဒါနမာဝါသမိဒံ ပုရာဏံ,_  
_ဘူမိပ္ပဒေသော အဘိသတ္တရူပေါ._  

</Paragraph>

</Division>
<Division number="1233" book="vv" e="ch" v="19" p="117">

<Paragraph number="1086" type="verses" book="vv">
_အထ တုမှေ ကေန ဝဏ္ဏေန,_  
_ကိမာသမာနာ ဣမံ ပဒေသံ ဟိ;_  
_အနုပဝိဋ္ဌာ သဟသာ သမေစ္စ,_  
_လောဘာ ဘယာ အထ ဝါ သမ္ပမူဠှာ”တိ._  

</Paragraph>

</Division>
<Division number="1234" book="vv" e="ch" v="19" p="117">

<Paragraph number="1087" type="verses" book="vv">
_“မဂဓေသု အင်္ဂေသု စ သတ္ထဝါဟာ,_  
_အာရောပယိတွာ ပဏိယံ ပုထုတ္တံ;_  
_တေ ယာမသေ သိန္ဓုသောဝီရဘူမိံ,_  
_ဓနတ္ထိကာ ဥဒ္ဒယံ ပတ္ထယာနာ._  

</Paragraph>

</Division>
<Division number="1235" book="vv" e="ch" v="19" p="117">

<Paragraph number="1088" type="verses" book="vv">
_ဒိဝါ ပိပါသံ နဓိဝါသယန္တာ,_  
_ယောဂ္ဂါနုကမ္ပဉ္စ သမေက္ခမာနာ;_  
_ဧတေန ဝေဂေန အာယာမ သဗ္ဗေ,_  
_ရတ္တိံ မဂ္ဂံ ပဋိပန္နာ ဝိကာလေ._  

</Paragraph>

</Division>
<Division number="1236" book="vv" e="ch" v="19" p="117">

<Paragraph number="1089" type="verses" book="vv">
_တေ ဒုပ္ပယာတာ အပရဒ္ဓမဂ္ဂါ,_  
_အန္ဓာကုလာ ဝိပ္ပနဋ္ဌာ အရညေ;_  
_သုဒုဂ္ဂမေ ဝဏ္ဏုပထဿ မဇ္ဈေ,_  
_ဒိသံ န ဇာနာမ ပမူဠှစိတ္တာ._  

</Paragraph>

</Division>
<Division number="1237" book="vv" e="ch" v="19" p="117">

<Paragraph number="1090" type="verses" book="vv">
ဣဒဉ္စ ဒိသွာန အဒိဋ္ဌပုဗ္ဗံ,_  
_ဝိမာနသေဋ္ဌဉ္စ တဝဉ္စ ယက္ခ;_  
_တတုတ္တရိံ ဇီဝိတမာသမာနာ,_  
_ဒိသွာ ပတီတာ သုမနာ ဥဒဂ္ဂါ”တိ._  

</Paragraph>

</Division>
<Division number="1238" book="vv" e="ch" v="19" p="117">

<Paragraph number="1091" type="verses" book="vv">
_“ပါရံ သမုဒ္ဒဿ ဣမဉ္စ ဝဏ္ဏုံ,_  
_ဝေတ္တာစရံ သင်္ကုပထဉ္စ မဂ္ဂံ;_  
_နဒိယော ပန ပဗ္ဗတာနဉ္စ ဒုဂ္ဂါ,_  
_ပုထုဒ္ဒိသာ ဂစ္ဆထ ဘောဂဟေတု._  

</Paragraph>

</Division>
<Division number="1239" book="vv" e="ch" v="19" p="117">

<Paragraph number="1092" type="verses" book="vv">
_ပက္ခန္ဒိယာန ဝိဇိတံ ပရေသံ,_  
_ဝေရဇ္ဇကေ မာနုသေ ပေက္ခမာနာ;_  
_ယံ ဝေါ သုတံ ဝါ အထ ဝါပိ ဒိဋ္ဌံ,_  
_အစ္ဆေရကံ တံ ဝေါ သုဏောမ တာတာ”တိ._  

</Paragraph>

</Division>
<Division number="1240" book="vv" e="ch" v="19" p="118">

<Paragraph number="1093" type="verses" book="vv">
_“ဣတောပိ အစ္ဆေရတရံ ကုမာရ,_  
_န နော သုတံ ဝါ အထ ဝါပိ ဒိဋ္ဌံ;_  
_အတီတမာနုဿကမေဝ သဗ္ဗံ,_  
_ဒိသွာ န တပ္ပါမ အနောမဝဏ္ဏံ._  

</Paragraph>

</Division>
<Division number="1241" book="vv" e="ch" v="19" p="118">

<Paragraph number="1094" type="verses" book="vv">
_ဝေဟာယသံ ပေါက္ခရညော သဝန္တိ,_  
_ပဟူတမလျာ ဗဟုပုဏ္ဍရီကာ;_  
_ဒုမာ စိမေ နိစ္စဖလူပပန္နာ,_  
_အတီဝ ဂန္ဓာ သုရဘိံ ပဝါယန္တိ._  

</Paragraph>

</Division>
<Division number="1242" book="vv" e="ch" v="19" p="118">

<Paragraph number="1095" type="verses" book="vv">
_ဝေဠူရိယထမ္ဘာ သတမုဿိတာသေ,_  
_သိလာပဝါဠဿ စ အာယတံသာ;_  
_မသာရဂလ္လာ သဟလောဟိတင်္ဂါ,_  
_ထမ္ဘာ ဣမေ ဇောတိရသာမယာသေ._  

</Paragraph>

</Division>
<Division number="1243" book="vv" e="ch" v="19" p="118">

<Paragraph number="1096" type="verses" book="vv">
_သဟဿထမ္ဘံ အတုလာနုဘာဝံ,_  
_တေသူပရိ သာဓုမိဒံ ဝိမာနံ;_  
_ရတနန္တရံ ကဉ္စနဝေဒိမိဿံ,_  
_တပနီယပဋ္ဋေဟိ စ သာဓုဆန္နံ._  

</Paragraph>

</Division>
<Division number="1244" book="vv" e="ch" v="19" p="118">

<Paragraph number="1097" type="verses" book="vv">
_ဇမ္ဗောနဒုတ္တတ္တမိဒံ သုမဋ္ဌော,_  
_ပါသာဒသောပါနဖလူပပန္နော;_  
_ဒဠှော စ ဝဂ္ဂု စ သုသင်္ဂတော စ,_  
_အတီဝ နိဇ္ဈာနခမော မနုညော._  

</Paragraph>

</Division>
<Division number="1245" book="vv" e="ch" v="19" p="118">

<Paragraph number="1098" type="verses" book="vv">
_ရတနန္တရသ္မိံ ဗဟုအန္နပါနံ,_  
_ပရိဝါရိတော အစ္ဆရာသင်္ဂဏေန;_  
_မုရဇအာလမ္ဗရတူရိယဃုဋ္ဌော,_  
_အဘိဝန္ဒိတောသိ ထုတိဝန္ဒနာယ._  

</Paragraph>

</Division>
<Division number="1246" book="vv" e="ch" v="19" p="118">

<Paragraph number="1099" type="verses" book="vv">
_သော မောဒသိ နာရိဂဏပ္ပဗောဓနော,_  
_ဝိမာနပါသာဒဝရေ မနောရမေ;_  
_အစိန္တိယော သဗ္ဗဂုဏူပပန္နော,_  
_ရာဇာ ယထာ ဝေဿဝဏော နဠိနျာ._  

</Paragraph>

</Division>
<Division number="1247" book="vv" e="ch" v="19" p="119">

<Paragraph number="1100" type="verses" book="vv">
_ဒေဝေါ နု အာသိ ဥဒဝါသိ ယက္ခော,_  
ဥဒါဟု ဒေဝိန္ဒော မနုဿဘူတော;_  
_ပုစ္ဆန္တိ တံ ဝါဏိဇာ သတ္ထဝါဟာ,_  
_အာစိက္ခ ကော နာမ တုဝံသိ ယက္ခော”တိ._  

</Paragraph>

</Division>
<Division number="1248" book="vv" e="ch" v="19" p="119">

<Paragraph number="1101" type="verses" book="vv">
_“သေရီသကော နာမ အဟမှိ ယက္ခော,_  
_ကန္တာရိယော ဝဏ္ဏုပထမှိ ဂုတ္တော;_  
ဣမံ ပဒေသံ အဘိပါလယာမိ,_  
_ဝစနကရော ဝေဿဝဏဿ ရညော”တိ._  

</Paragraph>

</Division>
<Division number="1249" book="vv" e="ch" v="19" p="119">

<Paragraph number="1102" type="verses" book="vv">
_“အဓိစ္စလဒ္ဓံ ပရိဏာမဇံ တေ,_  
_သယံကတံ ဥဒါဟု ဒေဝေဟိ ဒိန္နံ;_  
_ပုစ္ဆန္တိ တံ ဝါဏိဇာ သတ္ထဝါဟာ,_  
_ကထံ တယာ လဒ္ဓမိဒံ မနုညန်”တိ._  

</Paragraph>

</Division>
<Division number="1250" book="vv" e="ch" v="19" p="119">

<Paragraph number="1103" type="verses" book="vv">
_“နာဓိစ္စလဒ္ဓံ န ပရိဏာမဇံ မေ,_  
_န သယံကတံ န ဟိ ဒေဝေဟိ ဒိန္နံ;_  
_သကေဟိ ကမ္မေဟိ အပါပကေဟိ,_  
_ပုညေဟိ မေ လဒ္ဓမိဒံ မနုညန်”တိ._  

</Paragraph>

</Division>
<Division number="1251" book="vv" e="ch" v="19" p="119">

<Paragraph number="1104" type="verses" book="vv">
_“ကိံ တေ ဝတံ ကိံ ပန ဗြဟ္မစရိယံ,_  
_ကိဿ သုစိဏ္ဏဿ အယံ ဝိပါကော;_  
_ပုစ္ဆန္တိ တံ ဝါဏိဇာ သတ္ထဝါဟာ,_  
_ကထံ တယာ လဒ္ဓမိဒံ ဝိမာနန်”တိ._  

</Paragraph>

</Division>
<Division number="1252" book="vv" e="ch" v="19" p="119">

<Paragraph number="1105" type="verses" book="vv">
_“မမံ ပါယာသီတိ အဟု သမညာ,_  
_ရဇ္ဇံ ယဒါ ကာရယိံ ကောသလာနံ;_  
_နတ္ထိကဒိဋ္ဌိ ကဒရိယော ပါပဓမ္မော,_  
ဥစ္ဆေဒဝါဒီ စ တဒါ အဟောသိံ._  

</Paragraph>

</Division>
<Division number="1253" book="vv" e="ch" v="19" p="119">

<Paragraph number="1106" type="verses" book="vv">
_သမဏော စ ခေါ အာသိ ကုမာရကဿပေါ,_  
_ဗဟုဿုတော စိတ္တကထီ ဥဠာရော;_  
_သော မေ တဒါ ဓမ္မကထံ အဘာသိ,_  
_ဒိဋ္ဌိဝိသူကာနိ ဝိနောဒယီ မေ._  

</Paragraph>

</Division>
<Division number="1254" book="vv" e="ch" v="19" p="120">

<Paragraph number="1107" type="verses" book="vv">
_တာဟံ တဿ ဓမ္မကထံ သုဏိတွာ,_  
ဥပါသကတ္တံ ပဋိဝေဒယိဿံ;_  
_ပါဏာတိပါတာ ဝိရတော အဟောသိံ,_  
_လောကေ အဒိန္နံ ပရိဝဇ္ဇယိဿံ;_  
_အမဇ္ဇပေါ နော စ မုသာ အဘာဏိံ,_  
_သကေန ဒါရေန စ အဟောသိ တုဋ္ဌော._  

</Paragraph>

</Division>
<Division number="1255" book="vv" e="ch" v="19" p="120">

<Paragraph number="1108" type="verses" book="vv">
_တံ မေ ဝတံ တံ ပန ဗြဟ္မစရိယံ,_  
_တဿ သုစိဏ္ဏဿ အယံ ဝိပါကော;_  
_တေဟေဝ ကမ္မေဟိ အပါပကေဟိ,_  
_ပုညေဟိ မေ လဒ္ဓမိဒံ ဝိမာနန်”တိ._  

</Paragraph>

</Division>
<Division number="1256" book="vv" e="ch" v="19" p="120">

<Paragraph number="1109" type="verses" book="vv">
_“သစ္စံ ကိရာဟံသု နရာ သပညာ,_  
_အနညထာ ဝစနံ ပဏ္ဍိတာနံ;_  
_ယဟိံ ယဟိံ ဂစ္ဆတိ ပုညကမ္မော,_  
_တဟိံ တဟိံ မောဒတိ ကာမကာမီ._  

</Paragraph>

</Division>
<Division number="1257" book="vv" e="ch" v="19" p="120">

<Paragraph number="1110" type="verses" book="vv">
_ယဟိံ ယဟိံ သောကပရိဒ္ဒဝေါ စ,_  
_ဝဓော စ ဗန္ဓော စ ပရိက္ကိလေသော;_  
_တဟိံ တဟိံ ဂစ္ဆတိ ပါပကမ္မော,_  
_န မုစ္စတိ ဒုဂ္ဂတိယာ ကဒါစီတိ._  

</Paragraph>

</Division>
<Division number="1258" book="vv" e="ch" v="19" p="120">

<Paragraph number="1111" type="verses" book="vv">
_သမ္မူဠှရူပေါဝ ဇနော အဟောသိ,_  
_အသ္မိံ မုဟုတ္တေ ကလလီကတောဝ;_  
_ဇနဿိမဿ တုယှဉ္စ ကုမာရ,_  
_အပ္ပစ္စယော ကေန နု ခေါ အဟောသီ”တိ._  

</Paragraph>

</Division>
<Division number="1259" book="vv" e="ch" v="19" p="120">

<Paragraph number="1112" type="verses" book="vv">
_“ဣမေ စ သိရီသဝနာ တာတာ,_  
_ဒိဗ္ဗာ ဂန္ဓာ သုရဘီ သမ္ပဝန္တိ;_  
_တေ သမ္ပဝါယန္တိ ဣမံ ဝိမာနံ,_  
_ဒိဝါ စ ရတ္တော စ တမံ နိဟန္တွာ._  

</Paragraph>

</Division>
<Division number="1260" book="vv" e="ch" v="19" p="121">

<Paragraph number="1113" type="verses" book="vv">
ဣမေသဉ္စ ခေါ ဝဿသတစ္စယေန,_  
_သိပါဋိကာ ဖလတိ ဧကမေကာ;_  
_မာနုဿကံ ဝဿသတံ အတီတံ,_  
_ယဒဂ္ဂေ ကာယမှိ ဣဓူပပန္နော._  

</Paragraph>

</Division>
<Division number="1261" book="vv" e="ch" v="19" p="121">

<Paragraph number="1114" type="verses" book="vv">
_ဒိသွာနဟံ ဝဿသတာနိ ပဉ္စ,_  
_အသ္မိံ ဝိမာနေ ဌတွာန တာတာ;_  
_အာယုက္ခယာ ပုညက္ခယာ စဝိဿံ,_  
_တေနေဝ သောကေန ပမုစ္ဆိတောသ္မီ”တိ._  

</Paragraph>

</Division>
<Division number="1262" book="vv" e="ch" v="19" p="121">

<Paragraph number="1115" type="verses" book="vv">
_“ကထံ နု သောစေယျ တထာဝိဓော သော,_  
_လဒ္ဓါ ဝိမာနံ အတုလံ စိရာယ;_  
_ယေ စာပိ ခေါ ဣတ္တရမုပပန္နာ,_  
_တေ နူန သောစေယျုံ ပရိတ္တပုညာ”တိ._  

</Paragraph>

</Division>
<Division number="1263" book="vv" e="ch" v="19" p="121">

<Paragraph number="1116" type="verses" book="vv">
_“အနုစ္ဆဝိံ ဩဝဒိယဉ္စ မေ တံ,_  
_ယံ မံ တုမှေ ပေယျဝါစံ ဝဒေထ;_  
_တုမှေ စ ခေါ တာတာ မယာနုဂုတ္တာ,_  
_ယေနိစ္ဆကံ တေန ပလေထ သောတ္ထိန်”တိ._  

</Paragraph>

</Division>
<Division number="1264" book="vv" e="ch" v="19" p="121">

<Paragraph number="1117" type="verses" book="vv">
_“ဂန္တွာ မယံ သိန္ဓုသောဝီရဘူမိံ,_  
_ဓနတ္ထိကာ ဥဒ္ဒယံ ပတ္ထယာနာ;_  
_ယထာပယောဂါ ပရိပုဏ္ဏစာဂါ,_  
_ကာဟာမ သေရီသမဟံ ဥဠာရန်”တိ._  

</Paragraph>

</Division>
<Division number="1265" book="vv" e="ch" v="19" p="121">

<Paragraph number="1118" type="verses" book="vv">
_“မာ စေဝ သေရီသမဟံ အကတ္ထ,_  
_သဗ္ဗဉ္စ ဝေါ ဘဝိဿတိ ယံ ဝဒေထ;_  
_ပါပါနိ ကမ္မာနိ ဝိဝဇ္ဇယာထ,_  
_ဓမ္မာနုယောဂဉ္စ အဓိဋ္ဌဟာထ._  

</Paragraph>

</Division>
<Division number="1266" book="vv" e="ch" v="19" p="121">

<Paragraph number="1119" type="verses" book="vv">
ဥပါသကော အတ္ထိ ဣမမှိ သံဃေ,_  
_ဗဟုဿုတော သီလဝတူပပန္နော;_  
_သဒ္ဓေါ စ စာဂီ စ သုပေသလော စ,_  
_ဝိစက္ခဏော သန္တုသိတော မုတီမာ._  

</Paragraph>

</Division>
<Division number="1267" book="vv" e="ch" v="19" p="122">

<Paragraph number="1120" type="verses" book="vv">
_သဉ္ဇာနမာနော န မုသာ ဘဏေယျ,_  
_ပရူပဃာတာယ န စေတယေယျ;_  
_ဝေဘူတိကံ ပေသုဏံ နော ကရေယျ,_  
_သဏှဉ္စ ဝါစံ သခိလံ ဘဏေယျ._  

</Paragraph>

</Division>
<Division number="1268" book="vv" e="ch" v="19" p="122">

<Paragraph number="1121" type="verses" book="vv">
_သဂါရဝေါ သပ္ပတိဿော ဝိနီတော,_  
_အပါပကော အဓိသီလေ ဝိသုဒ္ဓေါ;_  
_သော မာတရံ ပိတရဉ္စာပိ ဇန္တု,_  
_ဓမ္မေန ပေါသေတိ အရိယဝုတ္တိ._  

</Paragraph>

</Division>
<Division number="1269" book="vv" e="ch" v="19" p="122">

<Paragraph number="1122" type="verses" book="vv">
_မညေ သော မာတာပိတူနံ ကာရဏာ,_  
_ဘောဂါနိ ပရိယေသတိ န အတ္တဟေတု;_  
_မာတာပိတူနဉ္စ ယော အစ္စယေန,_  
_နေက္ခမ္မပေါဏော စရိဿတိ ဗြဟ္မစရိယံ._  

</Paragraph>

</Division>
<Division number="1270" book="vv" e="ch" v="19" p="122">

<Paragraph number="1123" type="verses" book="vv">
ဥဇူ အဝင်္ကော အသဌော အမာယော,_  
_န လေသကပ္ပေန စ ဝေါဟရေယျ;_  
_သော တာဒိသော သုကတကမ္မကာရီ,_  
_ဓမ္မေ ဌိတော ကိန္တိ လဘေထ ဒုက္ခံ._  

</Paragraph>

</Division>
<Division number="1271" book="vv" e="ch" v="19" p="122">

<Paragraph number="1124" type="verses" book="vv">
_တံ ကာရဏာ ပါတုကတောမှိ အတ္တနာ,_  
_တသ္မာ ဓမ္မံ ပဿထ ဝါဏိဇာသေ;_  
_အညတြ တေနိဟ ဘသ္မီ ဘဝေထ,_  
_အန္ဓာကုလာ ဝိပ္ပနဋ္ဌာ အရညေ;_  
_တံ ခိပ္ပမာနေန လဟုံ ပရေန,_  
_သုခေါ ဟဝေ သပ္ပုရိသေန သင်္ဂမော”တိ._  

</Paragraph>

</Division>
<Division number="1272" book="vv" e="ch" v="19" p="122">

<Paragraph number="1125" type="verses" book="vv">
_“ကိံ နာမ သော ကိဉ္စ ကရောတိ ကမ္မံ,_  
_ကိံ နာမဓေယျံ ကိံ ပန တဿ ဂေါတ္တံ;_  
_မယမ္ပိ နံ ဒဋ္ဌုကာမမှ ယက္ခ,_  
_ယဿာနုကမ္ပာယ ဣဓာဂတောသိ;_  
_လာဘာ ဟိ တဿ ယဿ တုဝံ ပိဟေသီ”တိ._  

</Paragraph>

</Division>
<Division number="1273" book="vv" e="ch" v="19" p="123">

<Paragraph number="1126" type="verses" book="vv">
_“ယော ကပ္ပကော သမ္ဘဝနာမဓေယျော,_  
ဥပါသကော ကောစ္ဆဖလူပဇီဝီ;_  
_ဇာနာထ နံ တုမှာကံ ပေသိယော သော,_  
_မာ ခေါ နံ ဟီဠိတ္ထ သုပေသလော သော”တိ._  

</Paragraph>

</Division>
<Division number="1274" book="vv" e="ch" v="19" p="123">

<Paragraph number="1127" type="verses" book="vv">
_“ဇာနာမသေ ယံ တွံ ပဝဒေသိ ယက္ခ,_  
_န ခေါ နံ ဇာနာမ သ ဧဒိသောတိ;_  
_မယမ္ပိ နံ ပူဇယိဿာမ ယက္ခ,_  
_သုတွာန တုယှံ ဝစနံ ဥဠာရန်”တိ._  

</Paragraph>

</Division>
<Division number="1275" book="vv" e="ch" v="19" p="123">

<Paragraph number="1128" type="verses" book="vv">
_“ယေ ကေစိ ဣမသ္မိံ သတ္ထေ မနုဿာ,_  
_ဒဟရာ မဟန္တာ အထဝါပိ မဇ္ဈိမာ;_  
_သဗ္ဗေဝ တေ အာလမ္ဗန္တု ဝိမာနံ,_  
_ပဿန္တု ပုညာနံ ဖလံ ကဒရိယာ”တိ._  

</Paragraph>

</Division>
<Division number="1276" book="vv" e="ch" v="19" p="123">

<Paragraph number="1129" type="verses" book="vv">
_တေ တတ္ထ သဗ္ဗေဝ “အဟံ ပုရေ”တိ,_  
_တံ ကပ္ပကံ တတ္ထ ပုရက္ခတွာ;_  
_သဗ္ဗေဝ တေ အာလမ္ဗိံသု ဝိမာနံ,_  
_မသက္ကသာရံ ဝိယ ဝါသဝဿ._  

</Paragraph>

</Division>
<Division number="1277" book="vv" e="ch" v="19" p="123">

<Paragraph number="1130" type="verses" book="vv">
_တေ တတ္ထ သဗ္ဗေဝ “အဟံ ပုရေ”တိ,_  
ဥပါသကတ္တံ ပဋိဝေဒယိံသု;_  
_ပါဏာတိပါတာ ဝိရတာ အဟေသုံ,_  
_လောကေ အဒိန္နံ ပရိဝဇ္ဇယိံသု;_  
_အမဇ္ဇပါ နော စ မုသာ ဘဏိံသု,_  
_သကေန ဒါရေန စ အဟေသုံ တုဋ္ဌာ._  

</Paragraph>

</Division>
<Division number="1278" book="vv" e="ch" v="19" p="123">

<Paragraph number="1131" type="verses" book="vv">
_တေ တတ္ထ သဗ္ဗေဝ “အဟံ ပုရေ”တိ,_  
ဥပါသကတ္တံ ပဋိဝေဒယိတွာ;_  
_ပက္ကာမိ သတ္ထော အနုမောဒမာနော,_  
_ယက္ခိဒ္ဓိယာ အနုမတော ပုနပ္ပုနံ._  

</Paragraph>

</Division>
<Division number="1279" book="vv" e="ch" v="19" p="124">

<Paragraph number="1132" type="verses" book="vv">
_ဂန္တွာန တေ သိန္ဓုသောဝီရဘူမိံ,_  
_ဓနတ္ထိကာ ဥဒ္ဒယံ ပတ္ထယာနာ;_  
_ယထာပယောဂါ ပရိပုဏ္ဏလာဘာ,_  
_ပစ္စာဂမုံ ပါဋလိပုတ္တမက္ခတံ._  

</Paragraph>

</Division>
<Division number="1280" book="vv" e="ch" v="19" p="124">

<Paragraph number="1133" type="verses" book="vv">
_ဂန္တွာန တေ သံဃရံ သောတ္ထိဝန္တော,_  
_ပုတ္တေဟိ ဒါရေဟိ သမင်္ဂိဘူတာ;_  
_အာနန္ဒီ ဝိတ္တာ သုမနာ ပတီတာ,_  
_အကံသု သေရီသမဟံ ဥဠာရံ;_  
_သေရီသကံ တေ ပရိဝေဏံ မာပယိံသု._  

</Paragraph>

</Division>
<Division number="1281" book="vv" e="ch" v="19" p="124">

<Paragraph number="1134" type="verses" book="vv">
_ဧတာဒိသာ သပ္ပုရိသာန သေဝနာ,_  
_မဟတ္ထိကာ ဓမ္မဂုဏာန သေဝနာ;_  
_ဧကဿ အတ္ထာယ ဥပါသကဿ,_  
_သဗ္ဗေဝ သတ္တာ သုခိတာ အဟေသုန္တိ._  


</Paragraph>
</Division>

<Paragraph number="1135" type="center" book="vv">
သေရီသကဝိမာနံ ဒသမံ.
</Paragraph>