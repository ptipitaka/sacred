---
title: "1.4.12 ရဇ္ဇုမာလာဝိမာနဝတ္ထု"
tableOfContents: false
sidebar:
  order: 12
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="826" book="vv" e="ch" v="19" p="69">

<Paragraph number="664" type="verses" book="vv">
_“အဘိက္ကန္တေန ဝဏ္ဏေန,_  
_ယာ တွံ တိဋ္ဌသိ ဒေဝတေ;_  
_ဟတ္ထပါဒေ စ ဝိဂ္ဂယှ,_  
_နစ္စသိ သုပ္ပဝါဒိတေ._  

</Paragraph>

</Division>
<Division number="827" book="vv" e="ch" v="19" p="69">

<Paragraph number="665" type="verses" book="vv">
_တဿာ တေ နစ္စမာနာယ,_  
_အင်္ဂမင်္ဂေဟိ သဗ္ဗသော;_  
_ဒိဗ္ဗာ သဒ္ဒါ နိစ္ဆရန္တိ,_  
_သဝနီယာ မနောရမာ._  

</Paragraph>

</Division>
<Division number="828" book="vv" e="ch" v="19" p="69">

<Paragraph number="666" type="verses" book="vv">
_တဿာ တေ နစ္စမာနာယ,_  
_အင်္ဂမင်္ဂေဟိ သဗ္ဗသော;_  
_ဒိဗ္ဗာ ဂန္ဓာ ပဝါယန္တိ,_  
_သုစိဂန္ဓာ မနောရမာ._  

</Paragraph>

</Division>
<Division number="829" book="vv" e="ch" v="19" p="69">

<Paragraph number="667" type="verses" book="vv">
_ဝိဝတ္တမာနာ ကာယေန,_  
_ယာ ဝေဏီသု ပိဠန္ဓနာ;_  
_တေသံ သုယျတိ နိဂ္ဃေါသော,_  
_တူရိယေ ပဉ္စင်္ဂိကေ ယထာ._  

</Paragraph>

</Division>
<Division number="830" book="vv" e="ch" v="19" p="69">

<Paragraph number="668" type="verses" book="vv">
_ဝဋံသကာ ဝါတဓုတာ,_  
_ဝါတေန သမ္ပကမ္ပိတာ;_  
_တေသံ သုယျတိ နိဂ္ဃေါသော,_  
_တူရိယေ ပဉ္စင်္ဂိကေ ယထာ._  

</Paragraph>

</Division>
<Division number="831" book="vv" e="ch" v="19" p="69">

<Paragraph number="669" type="verses" book="vv">
_ယာပိ တေ သိရသ္မိံ မာလာ,_  
_သုစိဂန္ဓာ မနောရမာ;_  
_ဝါတိ ဂန္ဓော ဒိသာ သဗ္ဗာ,_  
_ရုက္ခော မဉ္ဇူသကော ယထာ._  

</Paragraph>

</Division>
<Division number="832" book="vv" e="ch" v="19" p="69">

<Paragraph number="670" type="verses" book="vv">
_ဃာယသေ တံ သုစိဂန္ဓံ,_  
_ရူပံ ပဿသိ အမာနုသံ;_  
_ဒေဝတေ ပုစ္ဆိတာစိက္ခ,_  
_ကိဿ ကမ္မဿိဒံ ဖလန်”တိ._  

</Paragraph>

</Division>
<Division number="833" book="vv" e="ch" v="19" p="69">

<Paragraph number="671" type="verses" book="vv">
_“ဒါသီ အဟံ ပုရေ အာသိံ,_  
_ဂယာယံ ဗြာဟ္မဏဿဟံ;_  
_အပ္ပပုညာ အလက္ခိကာ,_  
_ရဇ္ဇုမာလာတိ မံ ဝိဒုံ._  

</Paragraph>

</Division>
<Division number="834" book="vv" e="ch" v="19" p="69">

<Paragraph number="672" type="verses" book="vv">
_အက္ကောသာနံ ဝဓာနဉ္စ,_  
_တဇ္ဇနာယ စ ဥဂ္ဂတာ;_  
_ကုဋံ ဂဟေတွာ နိက္ခမ္မ,_  
_အဂဉ္ဆိံ ဥဒဟာရိယာ._  

</Paragraph>

</Division>
<Division number="835" book="vv" e="ch" v="19" p="70">

<Paragraph number="673" type="verses" book="vv">
_ဝိပထေ ကုဋံ နိက္ခိပိတွာ,_  
_ဝနသဏ္ဍံ ဥပါဂမိံ;_  
ဣဓေဝါဟံ မရိဿာမိ,_  
_ကော အတ္ထော ဇီဝိတေန မေ._  

</Paragraph>

</Division>
<Division number="836" book="vv" e="ch" v="19" p="70">

<Paragraph number="674" type="verses" book="vv">
_ဒဠှံ ပါသံ ကရိတွာန,_  
_အာသုမ္ဘိတွာန ပါဒပေ;_  
_တတော ဒိသာ ဝိလောကေသိံ,_  
_‘ကော နု ခေါ ဝနမဿိတော’._  

</Paragraph>

</Division>
<Division number="837" book="vv" e="ch" v="19" p="70">

<Paragraph number="675" type="verses" book="vv">
_တတ္ထဒ္ဒသာသိံ သမ္ဗုဒ္ဓံ,_  
_သဗ္ဗလောကဟိတံ မုနိံ;_  
_နိသိန္နံ ရုက္ခမူလသ္မိံ,_  
_ဈာယန္တံ အကုတောဘယံ._  

</Paragraph>

</Division>
<Division number="838" book="vv" e="ch" v="19" p="70">

<Paragraph number="676" type="verses" book="vv">
_တဿာ မေ အဟု သံဝေဂေါ,_  
_အဗ္ဘုတော လောမဟံသနော;_  
_ကော နု ခေါ ဝနမဿိတော,_  
_မနုဿော ဥဒါဟု ဒေဝတာ._  

</Paragraph>

</Division>
<Division number="839" book="vv" e="ch" v="19" p="70">

<Paragraph number="677" type="verses" book="vv">
_ပါသာဒိကံ ပသာဒနီယံ,_  
_ဝနာ နိဗ္ဗနမာဂတံ;_  
_ဒိသွာ မနော မေ ပသီဒိ,_  
_နာယံ ယာဒိသကီဒိသော._  

</Paragraph>

</Division>
<Division number="840" book="vv" e="ch" v="19" p="70">

<Paragraph number="678" type="verses" book="vv">
_ဂုတ္တိန္ဒြိယော ဈာနရတော,_  
_အဗဟိဂ္ဂတမာနသော;_  
_ဟိတော သဗ္ဗဿ လောကဿ,_  
_ဗုဒ္ဓေါ အယံ ဘဝိဿတိ._  

</Paragraph>

</Division>
<Division number="841" book="vv" e="ch" v="19" p="70">

<Paragraph number="679" type="verses" book="vv">
_ဘယဘေရဝေါ ဒုရာသဒေါ,_  
_သီဟောဝ ဂုဟမဿိတော;_  
_ဒုလ္လဘာယံ ဒဿနာယ,_  
_ပုပ္ဖံ ဩဒုမ္ဗရံ ယထာ._  

</Paragraph>

</Division>
<Division number="842" book="vv" e="ch" v="19" p="70">

<Paragraph number="680" type="verses" book="vv">
_သော မံ မုဒူဟိ ဝါစာဟိ,_  
_အာလပိတွာ တထာဂတော;_  
_ရဇ္ဇုမာလေတိ မံဝေါစ,_  
_သရဏံ ဂစ္ဆ တထာဂတံ._  

</Paragraph>

</Division>
<Division number="843" book="vv" e="ch" v="19" p="70">

<Paragraph number="681" type="verses" book="vv">
_တာဟံ ဂိရံ သုဏိတွာန,_  
_နေလံ အတ္ထဝတိံ သုစိံ;_  
_သဏှံ မုဒုဉ္စ ဝဂ္ဂုဉ္စ,_  
_သဗ္ဗသောကာပနူဒနံ._  

</Paragraph>

</Division>
<Division number="844" book="vv" e="ch" v="19" p="70">

<Paragraph number="682" type="verses" book="vv">
_ကလ္လစိတ္တဉ္စ မံ ဉတွာ,_  
_ပသန္နံ သုဒ္ဓမာနသံ;_  
_ဟိတော သဗ္ဗဿ လောကဿ,_  
_အနုသာသိ တထာဂတော._  

</Paragraph>

</Division>
<Division number="845" book="vv" e="ch" v="19" p="70">

<Paragraph number="683" type="verses" book="vv">
ဣဒံ ဒုက္ခန္တိ မံဝေါစ,_  
_အယံ ဒုက္ခဿ သမ္ဘဝေါ;_  
_ဒုက္ခ နိရောဓော မဂ္ဂေါ စ,_  
_အဉ္ဇသော အမတောဂဓော._  

</Paragraph>

</Division>
<Division number="846" book="vv" e="ch" v="19" p="71">

<Paragraph number="684" type="verses" book="vv">
_အနုကမ္ပကဿ ကုသလဿ,_  
_ဩဝါဒမှိ အဟံ ဌိတာ;_  
_အဇ္ဈဂါ အမတံ သန္တိံ,_  
_နိဗ္ဗာနံ ပဒမစ္စုတံ._  

</Paragraph>

</Division>
<Division number="847" book="vv" e="ch" v="19" p="71">

<Paragraph number="685" type="verses" book="vv">
_သာဟံ အဝဋ္ဌိတာပေမာ,_  
_ဒဿနေ အဝိကမ္ပိနီ;_  
_မူလဇာတာယ သဒ္ဓါယ,_  
_ဓီတာ ဗုဒ္ဓဿ ဩရသာ._  

</Paragraph>

</Division>
<Division number="848" book="vv" e="ch" v="19" p="71">

<Paragraph number="686" type="verses" book="vv">
_သာဟံ ရမာမိ ကီဠာမိ,_  
_မောဒါမိ အကုတောဘယာ;_  
_ဒိဗ္ဗမာလံ ဓာရယာမိ,_  
_ပိဝါမိ မဓုမဒ္ဒဝံ._  

</Paragraph>

</Division>
<Division number="849" book="vv" e="ch" v="19" p="71">

<Paragraph number="687" type="verses" book="vv">
_သဋ္ဌိတူရိယသဟဿာနိ,_  
_ပဋိဗောဓံ ကရောန္တိ မေ;_  
_အာဠမ္ဗော ဂဂ္ဂရော ဘီမော,_  
_သာဓုဝါဒီ စ သံသယော._  

</Paragraph>

</Division>
<Division number="850" book="vv" e="ch" v="19" p="71">

<Paragraph number="688" type="verses" book="vv">
_ပေါက္ခရော စ သုဖဿော စ,_  
_ဝီဏာမောက္ခာ စ နာရိယော;_  
_နန္ဒာ စေဝ သုနန္ဒာ စ,_  
_သောဏဒိန္နာ သုစိမှိတာ._  

</Paragraph>

</Division>
<Division number="851" book="vv" e="ch" v="19" p="71">

<Paragraph number="689" type="verses" book="vv">
_အလမ္ဗုသာ မိဿကေသီ စ,_  
_ပုဏ္ဍရီကာတိဒါရုဏီ;_  
_ဧဏီဖဿာ သုဖဿာ စ,_  
_သုဘဒ္ဒါ မုဒုဝါဒိနီ._  

</Paragraph>

</Division>
<Division number="852" book="vv" e="ch" v="19" p="71">

<Paragraph number="690" type="verses" book="vv">
_ဧတာ စညာ စ သေယျာသေ,_  
_အစ္ဆရာနံ ပဗောဓိကာ;_  
_တာ မံ ကာလေနုပါဂန္တွာ,_  
_အဘိဘာသန္တိ ဒေဝတာ._  

</Paragraph>

</Division>
<Division number="853" book="vv" e="ch" v="19" p="71">

<Paragraph number="691" type="verses" book="vv">
_ဟန္ဒ နစ္စာမ ဂါယာမ,_  
_ဟန္ဒ တံ ရမယာမသေ;_  
_နယိဒံ အကတပုညာနံ,_  
_ကတပုညာနမေဝိဒံ._  

</Paragraph>

</Division>
<Division number="854" book="vv" e="ch" v="19" p="71">

<Paragraph number="692" type="verses" book="vv">
_အသောကံ နန္ဒနံ ရမ္မံ,_  
_တိဒသာနံ မဟာဝနံ;_  
_သုခံ အကတပုညာနံ,_  
ဣဓ နတ္ထိ ပရတ္ထ စ._  

</Paragraph>

</Division>
<Division number="855" book="vv" e="ch" v="19" p="71">

<Paragraph number="693" type="verses" book="vv">
_သုခဉ္စ ကတပုညာနံ,_  
ဣဓ စေဝ ပရတ္ထ စ;_  
_တေသံ သဟဗျကာမာနံ,_  
_ကတ္တဗ္ဗံ ကုသလံ ဗဟုံ;_  
_ကတပုညာ ဟိ မောဒန္တိ,_  
_သဂ္ဂေ ဘောဂသမင်္ဂိနော._  

</Paragraph>

</Division>
<Division number="856" book="vv" e="ch" v="19" p="71">

<Paragraph number="694" type="verses" book="vv">
_ဗဟူနံ ဝတ အတ္ထာယ,_  
ဥပ္ပဇ္ဇန္တိ တထာဂတာ;_  
_ဒက္ခိဏေယျာ မနုဿာနံ,_  
_ပုညခေတ္တာနမာကရာ;_  
_ယတ္ထ ကာရံ ကရိတွာန,_  
_သဂ္ဂေ မောဒန္တိ ဒါယကာ”တိ._  


</Paragraph>
</Division>

<Paragraph number="695" type="center" book="vv">
ရဇ္ဇုမာလာဝိမာနံ ဒွါဒသမံ.



</Paragraph>

<Paragraph number="696" type="center" book="vv">
တဿုဒ္ဒါနံ


</Paragraph>

<Paragraph number="697" type="verses" book="vv">
_မဉ္ဇိဋ္ဌာ ပဘဿရာ နာဂါ,_  
_အလောမာကဉ္ဇိကဒါယိကာ;_  
_ဝိဟာရစတုရိတ္ထမ္ဗာ,_  
_ပီတာ ဥစ္ဆုဝန္ဒနရဇ္ဇုမာလာ စ;_  
_ဝဂ္ဂေါ တေန ပဝုစ္စတီတိ._  


</Paragraph>

<Paragraph number="698" type="center" book="vv">
မဉ္ဇိဋ္ဌကဝဂ္ဂေါ စတုတ္ထော.



</Paragraph>

<Paragraph number="699" type="center" book="vv">
ဣတ္ထိဝိမာနံ သမတ္တံ.
</Paragraph>