---
title: 1.2.3 အာစာမဒါယိကာဝိမာနဝတ္ထု
tableOfContents: false
sidebar:
  order: 3
type: tipitaka
basket: su
book: vv
review:
  current: review
  updated: '2025-10-27T21:48:50.668839'
  updated_by: ''
  notes: ''
  history:
  - state: review
    date: '2025-10-27T21:48:50.668839'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="185" book="vv" e="ch" v="19" p="24">

<Paragraph number="208" type="verses" book="vv">
_“ပိဏ္ဍာယ တေ စရန္တဿ,_  
_တုဏှီဘူတဿ တိဋ္ဌတော;_  
_ဒလိဒ္ဒါ ကပဏာ နာရီ,_  
_ပရာဂါရံ အပဿိတာ._  

</Paragraph>

</Division>
<Division number="186" book="vv" e="ch" v="19" p="24">

<Paragraph number="209" type="verses" book="vv">
_ယာ တေ အဒါသိ အာစာမံ,_  
_ပသန္နာ သေဟိ ပါဏိဘိ;_  
_သာ ဟိတွာ မာနုသံ ဒေဟံ,_  
_ကံ နု သာ ဒိသတံ ဂတာ”တိ._  

</Paragraph>

</Division>
<Division number="187" book="vv" e="ch" v="19" p="24">

<Paragraph number="210" type="verses" book="vv">
_“ပိဏ္ဍာယ မေ စရန္တဿ,_  
_တုဏှီဘူတဿ တိဋ္ဌတော;_  
_ဒလိဒ္ဒါ ကပဏာ နာရီ,_  
_ပရာဂါရံ အပဿိတာ._  

</Paragraph>

</Division>
<Division number="188" book="vv" e="ch" v="19" p="24">

<Paragraph number="211" type="verses" book="vv">
_ယာ မေ အဒါသိ အာစာမံ,_  
_ပသန္နာ သေဟိ ပါဏိဘိ;_  
_သာ ဟိတွာ မာနုသံ ဒေဟံ,_  
_ဝိပ္ပမုတ္တာ ဣတော စုတာ._  

</Paragraph>

</Division>
<Division number="189" book="vv" e="ch" v="19" p="24">

<Paragraph number="212" type="verses" book="vv">
_နိမ္မာနရတိနော နာမ,_  
_သန္တိ ဒေဝါ မဟိဒ္ဓိကာ;_  
_တတ္ထ သာ သုခိတာ နာရီ,_  
_မောဒတာစာမဒါယိကာ”တိ._  

</Paragraph>

</Division>
<Division number="190" book="vv" e="ch" v="19" p="25">

<Paragraph number="213" type="verses" book="vv">
_“အဟော ဒါနံ ဝရာကိယာ,_  
_ကဿပေ သုပ္ပတိဋ္ဌိတံ;_  
_ပရာဘတေန ဒါနေန,_  
ဣဇ္ဈိတ္ထ ဝတ ဒက္ခိဏာ._  

</Paragraph>

</Division>
<Division number="191" book="vv" e="ch" v="19" p="25">

<Paragraph number="214" type="verses" book="vv">
_ယာ မဟေသိတ္တံ ကာရေယျ,_  
_စက္ကဝတ္တိဿ ရာဇိနော;_  
_နာရီ သဗ္ဗင်္ဂကလျာဏီ,_  
_ဘတ္တု စာနောမဒဿိကာ;_  
_ဧတဿာစာမဒါနဿ,_  
_ကလံ နာဂ္ဃတိ သောဠသိံ._  

</Paragraph>

</Division>
<Division number="192" book="vv" e="ch" v="19" p="25">

<Paragraph number="215" type="verses" book="vv">
_သတံ နိက္ခာ သတံ အဿာ,_  
_သတံ အဿတရီရထာ;_  
_သတံ ကညာသဟဿာနိ,_  
_အာမုတ္တမဏိကုဏ္ဍလာ;_  
_ဧတဿာစာမဒါနဿ,_  
_ကလံ နာဂ္ဃန္တိ သောဠသိံ._  

</Paragraph>

</Division>
<Division number="193" book="vv" e="ch" v="19" p="25">

<Paragraph number="216" type="verses" book="vv">
_သတံ ဟေမဝတာ နာဂါ,_  
_ဤသာဒန္တာ ဥရူဠှဝါ;_  
_သုဝဏ္ဏကစ္ဆာ မာတင်္ဂါ,_  
_ဟေမကပ္ပနဝါသသာ;_  
_ဧတဿာစာမဒါနဿ,_  
_ကလံ နာဂ္ဃတိ သောဠသိံ._  

</Paragraph>

</Division>
<Division number="194" book="vv" e="ch" v="19" p="25">

<Paragraph number="217" type="verses" book="vv">
_စတုန္နမပိ ဒီပါနံ,_  
ဣဿရံ ယောဓ ကာရယေ;_  
_ဧတဿာစာမဒါနဿ,_  
_ကလံ နာဂ္ဃတိ သောဠသိန်”တိ._  


</Paragraph>
</Division>

<Paragraph number="218" type="center" book="vv">
အာစာမဒါယိကာဝိမာနံ တတိယံ.
</Paragraph>