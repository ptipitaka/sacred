---
title: 1.1.12 ဒုတိယပတိဗ္ဗတာဝိမာနဝတ္ထု
tableOfContents: false
sidebar:
  order: 12
type: tipitaka
basket: su
book: vv
review:
  current: review
  updated: '2025-10-20T19:17:36.688946'
  updated_by: ''
  notes: ''
  history:
  - state: review
    date: '2025-10-20T19:17:36.688946'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="101" book="vv" e="ch" v="19" p="14">

<Paragraph number="113" book="vv">
_“ဝေဠုရိယထမ္ဘံ ရုစိရံ ပဘဿရံ,_  
_ဝိမာနမာရုယှ အနေကစိတ္တံ;_  
_တတ္ထစ္ဆသိ ဒေဝိ မဟာနုဘာဝေ,_  
ဥစ္စာဝစာ ဣဒ္ဓိ ဝိကုဗ္ဗမာနာ;_  
ဣမာ စ တေ အစ္ဆရာယော သမန္တတော,_  
_နစ္စန္တိ ဂါယန္တိ ပမောဒယန္တိ စ._  

</Paragraph>

</Division>
<Division number="102" book="vv" e="ch" v="19" p="14">

<Paragraph number="114" type="verses" book="vv">
_ဒေဝိဒ္ဓိပတ္တာသိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="103" book="vv" e="ch" v="19" p="14">

<Paragraph number="115" type="verses" book="vv">
_သာ ဒေဝတာ အတ္တမနာ,_  
_မောဂ္ဂလ္လာနေန ပုစ္ဆိတာ;_  
_ပဉှံ ပုဋ္ဌာ ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="104" book="vv" e="ch" v="19" p="14">

<Paragraph number="116" type="verses" book="vv">
_“အဟံ မနုဿေသု မနုဿဘူတာ,_  
ဥပါသိကာ စက္ခုမတော အဟောသိံ;_  
_ပါဏာတိပါတာ ဝိရတာ အဟောသိံ,_  
_လောကေ အဒိန္နံ ပရိဝဇ္ဇယိဿံ._  

</Paragraph>

</Division>
<Division number="105" book="vv" e="ch" v="19" p="14">

<Paragraph number="117" type="verses" book="vv">
_အမဇ္ဇပါ နော စ မုသာ အဘာဏိံ,_  
_သကေန သာမိနာ အဟောသိံ တုဋ္ဌာ;_  
_အန္နဉ္စ ပါနဉ္စ ပသန္နစိတ္တာ,_  
_သက္ကစ္စ ဒါနံ ဝိပုလံ အဒါသိံ._  

</Paragraph>

</Division>
<Division number="106" book="vv" e="ch" v="19" p="14">

<Paragraph number="118" type="verses" book="vv">
_တေန မေတာဒိသော ဝဏ္ဏော,_  
_တေန မေ ဣဓ မိဇ္ဈတိ;_  
ဥပ္ပဇ္ဇန္တိ စ မေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="107" book="vv" e="ch" v="19" p="14">

<Paragraph number="119" type="verses" book="vv">
_အက္ခာမိ တေ ဘိက္ခု မဟာနုဘာဝ,_  
_မနုဿဘူတာ ယမကာသိ ပုညံ;_  
_တေနမှိ ဧဝံ ဇလိတာနုဘာဝါ,_  
_ဝဏ္ဏော စ မေ သဗ္ဗဒိသာ ပဘာသတီ”တိ._  


</Paragraph>
</Division>

<Paragraph number="120" type="center" book="vv">
ဒုတိယပတိဗ္ဗတာဝိမာနံ ဒွါဒသမံ.
</Paragraph>