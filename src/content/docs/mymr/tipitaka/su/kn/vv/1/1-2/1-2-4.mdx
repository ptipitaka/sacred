---
title: "1.2.4 စဏ္ဍာလိဝိမာနဝတ္ထု"
tableOfContents: false
sidebar:
  order: 4
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="195" book="vv" e="ch" v="19" p="25">

<Paragraph number="219" type="verses" book="vv">
_“စဏ္ဍာလိ ဝန္ဒ ပါဒါနိ,_  
_ဂေါတမဿ ယသဿိနော;_  
_တမေဝ အနုကမ္ပာယ,_  
_အဋ္ဌာသိ ဣသိသတ္တမော._  

</Paragraph>

</Division>
<Division number="196" book="vv" e="ch" v="19" p="25">

<Paragraph number="220" type="verses" book="vv">
_အဘိပ္ပသာဒေဟိ မနံ,_  
_အရဟန္တမှိ တာဒိနိ;_  
_ခိပ္ပံ ပဉ္ဇလိကာ ဝန္ဒ,_  
_ပရိတ္တံ တဝ ဇီဝိတန်”တိ._  

</Paragraph>

</Division>
<Division number="197" book="vv" e="ch" v="19" p="25">

<Paragraph number="221" type="verses" book="vv">
_စောဒိတာ ဘာဝိတတ္တေန,_  
_သရီရန္တိမဓာရိနာ;_  
_စဏ္ဍာလီ ဝန္ဒိ ပါဒါနိ,_  
_ဂေါတမဿ ယသဿိနော._  

</Paragraph>

</Division>
<Division number="198" book="vv" e="ch" v="19" p="25">

<Paragraph number="222" type="verses" book="vv">
_တမေနံ အဝဓီ ဂါဝီ,_  
_စဏ္ဍာလိံ ပဉ္ဇလိံ ဌိတံ;_  
_နမဿမာနံ သမ္ဗုဒ္ဓံ,_  
_အန္ဓကာရေ ပဘင်္ကရန္တိ._  

</Paragraph>

</Division>
<Division number="199" book="vv" e="ch" v="19" p="26">

<Paragraph number="223" type="verses" book="vv">
_“ခီဏာသဝံ ဝိဂတရဇံ အနေဇံ,_  
_ဧကံ အရညမှိ ရဟော နိသိန္နံ;_  
_ဒေဝိဒ္ဓိပတ္တာ ဥပသင်္ကမိတွာ,_  
_ဝန္ဒာမိ တံ ဝီရ မဟာနုဘာဝန်”တိ._  

</Paragraph>

</Division>
<Division number="200" book="vv" e="ch" v="19" p="26">

<Paragraph number="224" type="verses" book="vv">
_“သုဝဏ္ဏဝဏ္ဏာ ဇလိတာ မဟာယသာ,_  
_ဝိမာနမောရုယှ အနေကစိတ္တာ;_  
_ပရိဝါရိတာ အစ္ဆရာသင်္ဂဏေန,_  
_ကာ တွံ သုဘေ ဒေဝတေ ဝန္ဒသေ မမန်”တိ._  

</Paragraph>

</Division>
<Division number="201" book="vv" e="ch" v="19" p="26">

<Paragraph number="225" type="verses" book="vv">
_“အဟံ ဘဒ္ဒန္တေ စဏ္ဍာလီ,_  
_တယာ ဝီရေန ပေသိတာ;_  
_ဝန္ဒိံ အရဟတော ပါဒေ,_  
_ဂေါတမဿ ယသဿိနော._  

</Paragraph>

</Division>
<Division number="202" book="vv" e="ch" v="19" p="26">

<Paragraph number="226" type="verses" book="vv">
_သာဟံ ဝန္ဒိတွာ ပါဒါနိ,_  
_စုတာ စဏ္ဍာလယောနိယာ;_  
_ဝိမာနံ သဗ္ဗတော ဘဒ္ဒံ,_  
ဥပပန္နမှိ နန္ဒနေ._  

</Paragraph>

</Division>
<Division number="203" book="vv" e="ch" v="19" p="26">

<Paragraph number="227" type="verses" book="vv">
_အစ္ဆရာနံ သတသဟဿံ,_  
_ပုရက္ခတွာန တိဋ္ဌတိ;_  
_တာသာဟံ ပဝရာ သေဋ္ဌာ,_  
_ဝဏ္ဏေန ယသသာယုနာ._  

</Paragraph>

</Division>
<Division number="204" book="vv" e="ch" v="19" p="26">

<Paragraph number="228" type="verses" book="vv">
_ပဟူတကတကလျာဏာ,_  
_သမ္ပဇာနာ ပဋိဿတာ;_  
_မုနိံ ကာရုဏိကံ လောကေ,_  
_တံ ဘန္တေ ဝန္ဒိတုမာဂတာ”တိ._  

</Paragraph>

</Division>
<Division number="205" book="vv" e="ch" v="19" p="26">

<Paragraph number="229" type="verses" book="vv">
ဣဒံ ဝတွာန စဏ္ဍာလီ,_  
_ကတညူ ကတဝေဒိနီ;_  
_ဝန္ဒိတွာ အရဟတော ပါဒေ,_  
_တတ္ထေဝန္တရဓာယထာတိ._  


</Paragraph>
</Division>

<Paragraph number="230" type="center" book="vv">
စဏ္ဍာလိဝိမာနံ စတုတ္ထံ.
</Paragraph>