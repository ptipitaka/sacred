---
title: 1.2.7 ဥပေါသထာဝိမာနဝတ္ထု
tableOfContents: false
sidebar:
  order: 7
type: tipitaka
basket: su
book: vv
review:
  current: review
  updated: '2025-10-20T19:17:36.771367'
  updated_by: ''
  notes: ''
  history:
  - state: review
    date: '2025-10-20T19:17:36.771367'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="229" book="vv" e="ch" v="19" p="29">

<Paragraph number="255" type="verses" book="vv">
_“အဘိက္ကန္တေန ဝဏ္ဏေန,_  
_ယာ တွံ တိဋ္ဌသိ ဒေဝတေ;_  
_ဩဘာသေန္တီ ဒိသာ သဗ္ဗာ,_  
_ဩသဓီ ဝိယ တာရကာ._  


(230–231.)
</Paragraph>

<Paragraph number="256" type="verses" book="vv">
_ကေန တေတာဒိသော ဝဏ္ဏော,_  
_ …ပေ… _  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="232" book="vv" e="ch" v="19" p="29">

<Paragraph number="257" type="verses" book="vv">
_သာ ဒေဝတာ အတ္တမနာ,_  
_ …ပေ… _  
_ယဿ ကမ္မဿိဒံ ဖလံ._  

</Paragraph>

</Division>
<Division number="233" book="vv" e="ch" v="19" p="29">

<Paragraph number="258" type="verses" book="vv">
_“ဥပေါသထာတိ မံ အညံသု,_  
_သာကေတာယံ ဥပါသိကာ;_  
_သဒ္ဓါ သီလေန သမ္ပန္နာ,_  
_သံဝိဘာဂရတာ သဒါ._  

</Paragraph>

</Division>
<Division number="234" book="vv" e="ch" v="19" p="29">

<Paragraph number="259" type="verses" book="vv">
_အစ္ဆာဒနဉ္စ ဘတ္တဉ္စ,_  
_သေနာသနံ ပဒီပိယံ;_  
_အဒါသိံ ဥဇုဘူတေသု,_  
_ဝိပ္ပသန္နေန စေတသာ._  

</Paragraph>

</Division>
<Division number="235" book="vv" e="ch" v="19" p="29">

<Paragraph number="260" type="verses" book="vv">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဂတံ._  

</Paragraph>

</Division>
<Division number="236" book="vv" e="ch" v="19" p="29">

<Paragraph number="261" type="verses" book="vv">
ဥပေါသထံ ဥပဝသိဿံ,_  
_သဒါ သီလေသု သံဝုတာ;_  
_သညမာ သံဝိဘာဂါ စ,_  
_ဝိမာနံ အာဝသာမဟံ._  

</Paragraph>

</Division>
<Division number="237" book="vv" e="ch" v="19" p="29">

<Paragraph number="262" type="verses" book="vv">
_ပါဏာတိပါတာ ဝိရတာ,_  
_မုသာဝါဒါ စ သညတာ;_  
_ထေယျာ စ အတိစာရာ စ,_  
_မဇ္ဇပါနာ စ အာရကာ._  

</Paragraph>

</Division>
<Division number="238" book="vv" e="ch" v="19" p="29">

<Paragraph number="263" book="vv">
_ပဉ္စသိက္ခာပဒေ ရတာ,_  
_အရိယသစ္စာန ကောဝိဒါ;_  
ဥပါသိကာ စက္ခုမတော,_  
_ဂေါတမဿ ယသဿိနော._  


(239–240.)
</Paragraph>

<Paragraph number="264" type="verses" book="vv">
_တေန မေတာဒိသော ဝဏ္ဏော,_  
_ …ပေ… _  
_ဝဏ္ဏော စ မေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="241" book="vv" e="ch" v="19" p="29">

<Paragraph number="265" type="verses" book="vv">
_“အဘိက္ခဏံ နန္ဒနံ သုတွာ,_  
_ဆန္ဒော မေ ဥဒပဇ္ဇထ;_  
_တတ္ထ စိတ္တံ ပဏိဓာယ,_  
ဥပပန္နာမှိ နန္ဒနံ._  

</Paragraph>

</Division>
<Division number="242" book="vv" e="ch" v="19" p="29">

<Paragraph number="266" type="verses" book="vv">
_နာကာသိံ သတ္ထု ဝစနံ,_  
_ဗုဒ္ဓဿာဒိစ္စဗန္ဓုနော;_  
_ဟီနေ စိတ္တံ ပဏိဓာယ,_  
_သာမှိ ပစ္ဆာနုတာပိနီ”တိ._  

</Paragraph>

</Division>
<Division number="243" book="vv" e="ch" v="19" p="29">

<Paragraph number="267" type="verses" book="vv">
_“ကီဝ စိရံ ဝိမာနမှိ,_  
ဣဓ ဝစ္ဆသုပေါသထေ;_  
_ဒေဝတေ ပုစ္ဆိတာစိက္ခ,_  
_ယဒိ ဇာနာသိ အာယုနော”တိ._  

</Paragraph>

</Division>
<Division number="244" book="vv" e="ch" v="19" p="30">

<Paragraph number="268" book="vv">
_“သဋ္ဌိ ဝဿသဟဿာနိ,_  
_တိဿော စ ဝဿကောဋိယော;_  
ဣဓ ဌတွာ မဟာမုနိ,_  
ဣတော စုတာ ဂမိဿာမိ;_  
_မနုဿာနံ သဟဗျတန်”တိ._  

</Paragraph>

</Division>
<Division number="245" book="vv" e="ch" v="19" p="30">

<Paragraph number="269" type="verses" book="vv">
_“မာ တွံ ဥပေါသထေ ဘာယိ,_  
_သမ္ဗုဒ္ဓေနာသိ ဗျာကတာ;_  
_သောတာပန္နာ ဝိသေသယိ,_  
_ပဟီနာ တဝ ဒုဂ္ဂတီ”တိ._  


</Paragraph>
</Division>

<Paragraph number="270" type="center" book="vv">
ဥပေါသထာဝိမာနံ သတ္တမံ.
</Paragraph>