---
title: "1.1.16 သိရိမာဝိမာနဝတ္ထု"
tableOfContents: false
sidebar:
  order: 16
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="137" book="vv" e="ch" v="19" p="18">

<Paragraph number="153" type="verses" book="vv">
_“ယုတ္တာ စ တေ ပရမအလင်္ကတာ ဟယာ,_  
_အဓောမုခါ အဃသိဂမာ ဗလီ ဇဝါ;_  
_အဘိနိမ္မိတာ ပဉ္စရထာသတာ စ တေ,_  
_အနွေန္တိ တံ သာရထိစောဒိတာ ဟယာ._  

</Paragraph>

</Division>
<Division number="138" book="vv" e="ch" v="19" p="18">

<Paragraph number="154" type="verses" book="vv">
_သာ တိဋ္ဌသိ ရထဝရေ အလင်္ကတာ,_  
_ဩဘာသယံ ဇလမိဝ ဇောတိ ပါဝကော;_  
_ပုစ္ဆာမိ တံ ဝရတနု အနောမဒဿနေ,_  
_ကသ္မာ နု ကာယာ အနဓိဝရံ ဥပါဂမိ”._  

</Paragraph>

</Division>
<Division number="139" book="vv" e="ch" v="19" p="18">

<Paragraph number="155" type="verses" book="vv">
_“ကာမဂ္ဂပတ္တာနံ ယမာဟုနုတ္တရံ,_  
_နိမ္မာယ နိမ္မာယ ရမန္တိ ဒေဝတာ;_  
_တသ္မာ ကာယာ အစ္ဆရာ ကာမဝဏ္ဏိနီ,_  
ဣဓာဂတာ အနဓိဝရံ နမဿိတုံ”._  

</Paragraph>

</Division>
<Division number="140" book="vv" e="ch" v="19" p="18">

<Paragraph number="156" type="verses" book="vv">
_“ကိံ တွံ ပုရေ သုစရိတမာစရီဓ,_  
_ကေနစ္ဆသိ တွံ အမိတယသာ သုခေဓိတာ;_  
ဣဒ္ဓီ စ တေ အနဓိဝရာ ဝိဟင်္ဂမာ,_  
_ဝဏ္ဏော စ တေ ဒသ ဒိသာ ဝိရောစတိ._  

</Paragraph>

</Division>
<Division number="141" book="vv" e="ch" v="19" p="18">

<Paragraph number="157" type="verses" book="vv">
_ဒေဝေဟိ တွံ ပရိဝုတာ သက္ကတာ စသိ,_  
_ကုတော စုတာ သုဂတိဂတာသိ ဒေဝတေ;_  
_ကဿ ဝါ တွံ ဝစနကရာနုသာသနိံ,_  
_အာစိက္ခ မေ တွံ ယဒိ ဗုဒ္ဓသာဝိကာ”တိ._  

</Paragraph>

</Division>
<Division number="142" book="vv" e="ch" v="19" p="19">

<Paragraph number="158" type="verses" book="vv">
_“နဂန္တရေ နဂရဝရေ သုမာပိတေ,_  
_ပရိစာရိကာ ရာဇဝရဿ သိရိမတော;_  
_နစ္စေ ဂီတေ ပရမသုသိက္ခိတာ အဟုံ,_  
_သိရိမာတိ မံ ရာဇဂဟေ အဝေဒိံသု._  

</Paragraph>

</Division>
<Division number="143" book="vv" e="ch" v="19" p="19">

<Paragraph number="159" type="verses" book="vv">
_ဗုဒ္ဓေါ စ မေ ဣသိနိသဘော ဝိနာယကော,_  
_အဒေသယီ သမုဒယဒုက္ခနိစ္စတံ;_  
_အသင်္ခတံ ဒုက္ခနိရောဓသဿတံ,_  
_မဂ္ဂဉ္စိမံ အကုဋိလမဉ္ဇသံ သိဝံ._  

</Paragraph>

</Division>
<Division number="144" book="vv" e="ch" v="19" p="19">

<Paragraph number="160" type="verses" book="vv">
_သုတွာနဟံ အမတပဒံ အသင်္ခတံ,_  
_တထာဂတဿနဓိဝရဿ သာသနံ;_  
_သီလေသွဟံ ပရမသုသံဝုတာ အဟုံ,_  
_ဓမ္မေ ဌိတာ နရဝရဗုဒ္ဓဒေသိတေ._  

</Paragraph>

</Division>
<Division number="145" book="vv" e="ch" v="19" p="19">

<Paragraph number="161" type="verses" book="vv">
_ဉတွာနဟံ ဝိရဇပဒံ အသင်္ခတံ,_  
_တထာဂတေနနဓိဝရေန ဒေသိတံ;_  
_တတ္ထေဝဟံ သမထသမာဓိမာဖုသိံ,_  
_သာယေဝ မေ ပရမနိယာမတာ အဟု._  

</Paragraph>

</Division>
<Division number="146" book="vv" e="ch" v="19" p="19">

<Paragraph number="162" type="verses" book="vv">
_လဒ္ဓါနဟံ အမတဝရံ ဝိသေသနံ,_  
_ဧကံသိကာ အဘိသမယေ ဝိသေသိယ;_  
_အသံသယာ ဗဟုဇနပူဇိတာ အဟံ,_  
_ခိဍ္ဍာရတိံ ပစ္စနုဘောမနပ္ပကံ._  

</Paragraph>

</Division>
<Division number="147" book="vv" e="ch" v="19" p="19">

<Paragraph number="163" type="verses" book="vv">
_ဧဝံ အဟံ အမတဒသမှိ ဒေဝတာ,_  
_တထာဂတဿနဓိဝရဿ သာဝိကာ;_  
_ဓမ္မဒ္ဒသာ ပဌမဖလေ ပတိဋ္ဌိတာ,_  
_သောတာပန္နာ န စ ပန မတ္ထိ ဒုဂ္ဂတိ._  

</Paragraph>

</Division>
<Division number="148" book="vv" e="ch" v="19" p="19">

<Paragraph number="164" type="verses" book="vv">
_သာ ဝန္ဒိတုံ အနဓိဝရံ ဥပါဂမိံ,_  
_ပါသာဒိကေ ကုသလရတေ စ ဘိက္ခဝေါ;_  
_နမဿိတုံ သမဏသမာဂမံ သိဝံ,_  
_သဂါရဝါ သိရိမတော ဓမ္မရာဇိနော._  

</Paragraph>

</Division>
<Division number="149" book="vv" e="ch" v="19" p="20">

<Paragraph number="165" type="verses" book="vv">
_ဒိသွာ မုနိံ မုဒိတမနမှိ ပီဏိတာ,_  
_တထာဂတံ နရဝရဒမ္မသာရထိံ;_  
_တဏှစ္ဆိဒံ ကုသလရတံ ဝိနာယကံ,_  
_ဝန္ဒာမဟံ ပရမဟိတာနုကမ္ပကန်”တိ._  


</Paragraph>
</Division>

<Paragraph number="166" type="center" book="vv">
သိရိမာဝိမာနံ သောဠသမံ.
</Paragraph>