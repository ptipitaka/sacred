---
title: "1.1.5 ကုဉ္ဇရဝိမာနဝတ္ထု"
tableOfContents: false
sidebar:
  order: 13
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="31" book="vv">

<Paragraph number="36" type="verses" book="vv">
_“ကုဉ္ဇရော တေ ဝရာရောဟော,_  
_နာနာရတနကပ္ပနော;_  
_ရုစိရော ထာမဝါ ဇဝသမ္ပန္နော,_  
_အာကာသမှိ သမီဟတိ._  

</Paragraph>

</Division>
<Division number="32" book="vv">

<Paragraph number="37" type="verses" book="vv">
_ပဒုမိ ပဒ္မပတ္တက္ခိ,_  
_ပဒ္မုပ္ပလဇုတိန္ဓရော;_  
_ပဒ္မစုဏ္ဏာဘိကိဏ္ဏင်္ဂေါ,_  
_သောဏ္ဏပေါက္ခရမာလဓာ._  

</Paragraph>

</Division>
<Division number="33" book="vv">

<Paragraph number="38" type="verses" book="vv">
_ပဒုမာနုသဋံ မဂ္ဂံ,_  
_ပဒ္မပတ္တဝိဘူသိတံ;_  
_ဌိတံ ဝဂ္ဂု မနုဂ္ဃါတီ,_  
_မိတံ ဂစ္ဆတိ ဝါရဏော._  

</Paragraph>

</Division>
<Division number="34" book="vv">

<Paragraph number="39" type="verses" book="vv">
_တဿ ပက္ကမမာနဿ,_  
_သောဏ္ဏကံသာ ရတိဿရာ;_  
_တေသံ သုယျတိ နိဂ္ဃေါသော,_  
_တူရိယေ ပဉ္စင်္ဂိကေ ယထာ._  

</Paragraph>

</Division>
<Division number="35" book="vv">

<Paragraph number="40" type="verses" book="vv">
_တဿ နာဂဿ ခန္ဓမှိ,_  
_သုစိဝတ္ထာ အလင်္ကတာ;_  
_မဟန္တံ အစ္ဆရာသင်္ဃံ,_  
_ဝဏ္ဏေန အတိရောစသိ._  

</Paragraph>

</Division>
<Division number="36" book="vv">

<Paragraph number="41" type="verses" book="vv">
_ဒါနဿ တေ ဣဒံ ဖလံ,_  
_အထော သီလဿ ဝါ ပန;_  
_အထော အဉ္ဇလိကမ္မဿ,_  
_တံ မေ အက္ခာဟိ ပုစ္ဆိတာ”တိ._  

</Paragraph>

</Division>
<Division number="37" book="vv">

<Paragraph number="42" type="verses" book="vv">
_သာ ဒေဝတာ အတ္တမနာ,_  
_မောဂ္ဂလ္လာနေန ပုစ္ဆိတာ;_  
_ပဉှံ ပုဋ္ဌာ ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="38" book="vv">

<Paragraph number="43" type="verses" book="vv">
_“ဒိသွာန ဂုဏသမ္ပန္နံ,_  
_ဈာယိံ ဈာနရတံ သတံ;_  
_အဒါသိံ ပုပ္ဖါဘိကိဏ္ဏံ,_  
_အာသနံ ဒုဿသန္ထတံ._  

</Paragraph>

</Division>
<Division number="39" book="vv">

<Paragraph number="44" type="verses" book="vv">
ဥပဍ္ဎံ ပဒ္မမာလာဟံ,_  
_အာသနဿ သမန္တတော;_  
_အဗ္ဘောကိရိဿံ ပတ္တေဟိ,_  
_ပသန္နာ သေဟိ ပါဏိဘိ._  

</Paragraph>

</Division>
<Division number="40" book="vv">

<Paragraph number="45" type="verses" book="vv">
_တဿ ကမ္မကုသလဿ,_  
ဣဒံ မေ ဤဒိသံ ဖလံ;_  
_သက္ကာရော ဂရုကာရော စ,_  
_ဒေဝါနံ အပစိတာ အဟံ._  

</Paragraph>

</Division>
<Division number="41" book="vv">

<Paragraph number="46" type="verses" book="vv">
_ယော ဝေ သမ္မာဝိမုတ္တာနံ,_  
_သန္တာနံ ဗြဟ္မစာရိနံ;_  
_ပသန္နော အာသနံ ဒဇ္ဇာ,_  
_ဧဝံ နန္ဒေ ယထာ အဟံ._  

</Paragraph>

</Division>
<Division number="42" book="vv">

<Paragraph number="47" type="verses" book="vv">
_တသ္မာ ဟိ အတ္တကာမေန,_  
_မဟတ္တမဘိကင်္ခတာ;_  
_အာသနံ ဒါတဗ္ဗံ ဟောတိ,_  
_သရီရန္တိမဓာရိနန်”တိ._  


</Paragraph>
</Division>

<Paragraph number="48" type="center" book="vv">
ကုဉ္ဇရဝိမာနံ ပဉ္စမံ.
</Paragraph>