---
title: 1.3.3 ပလ္လင်္ကဝိမာနဝတ္ထု
tableOfContents: false
sidebar:
  order: 3
type: tipitaka
basket: su
book: vv
review:
  current: review
  updated: '2025-10-27T21:48:50.709013'
  updated_by: ''
  notes: ''
  history:
  - state: review
    date: '2025-10-27T21:48:50.709013'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="307" book="vv" e="ch" v="19" p="36">

<Paragraph number="331" type="verses" book="vv">
_“ပလ္လင်္ကသေဋ္ဌေ မဏိသောဏ္ဏစိတ္တေ,_  
_ပုပ္ဖါဘိကိဏ္ဏေ သယနေ ဥဠာရေ;_  
_တတ္ထစ္ဆသိ ဒေဝိ မဟာနုဘာဝေ,_  
ဥစ္စာဝစာ ဣဒ္ဓိ ဝိကုဗ္ဗမာနာ._  

</Paragraph>

</Division>
<Division number="308" book="vv" e="ch" v="19" p="36">

<Paragraph number="332" type="verses" book="vv">
ဣမာ စ တေ အစ္ဆရာယော သမန္တတော,_  
_နစ္စန္တိ ဂါယန္တိ ပမောဒယန္တိ;_  
_ဒေဝိဒ္ဓိပတ္တာသိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="309" book="vv" e="ch" v="19" p="36">

<Paragraph number="333" type="verses" book="vv">
_“အဟံ မနုဿေသု မနုဿဘူတာ,_  
_အဍ္ဎေ ကုလေ သုဏိသာ အဟောသိံ;_  
_အက္ကောဓနာ ဘတ္တုဝသာနုဝတ္တိနီ,_  
ဥပေါသထေ အပ္ပမတ္တာ အဟောသိံ._  

</Paragraph>

</Division>
<Division number="310" book="vv" e="ch" v="19" p="36">

<Paragraph number="334" type="verses" book="vv">
_မနုဿဘူတာ ဒဟရာ အပါပိကာ,_  
_ပသန္နစိတ္တာ ပတိမာဘိရာဓယိံ;_  
_ဒိဝါ စ ရတ္တော စ မနာပစာရိနီ,_  
_အဟံ ပုရေ သီလဝတီ အဟောသိံ._  

</Paragraph>

</Division>
<Division number="311" book="vv" e="ch" v="19" p="37">

<Paragraph number="335" type="verses" book="vv">
_ပါဏာတိပါတာ ဝိရတာ အစောရိကာ,_  
_သံသုဒ္ဓကာယာ သုစိဗြဟ္မစာရိနီ;_  
_အမဇ္ဇပါ နော စ မုသာ အဘာဏိံ,_  
_သိက္ခာပဒေသု ပရိပူရကာရိနီ._  

</Paragraph>

</Division>
<Division number="312" book="vv" e="ch" v="19" p="37">

<Paragraph number="336" type="verses" book="vv">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_ပသန္နမာနသာ အဟံ._  

</Paragraph>

</Division>
<Division number="313" book="vv" e="ch" v="19" p="37">

<Paragraph number="337" book="vv">
_အဋ္ဌင်္ဂုပေတံ အနုဓမ္မစာရိနီ,_  
ဥပေါသထံ ပီတိမနာ ဥပါဝသိံ;_  
ဣမဉ္စ အရိယံ အဋ္ဌင်္ဂဝရေဟုပေတံ,_  
_သမာဒိယိတွာ ကုသလံ သုခုဒြယံ;_  
_ပတိမှိ ကလျာဏီ ဝသာနုဝတ္တိနီ,_  
_အဟောသိံ ပုဗ္ဗေ သုဂတဿ သာဝိကာ._  

</Paragraph>

</Division>
<Division number="314" book="vv" e="ch" v="19" p="37">

<Paragraph number="338" type="verses" book="vv">
_ဧတာဒိသံ ကုသလံ ဇီဝလောကေ,_  
_ကမ္မံ ကရိတွာန ဝိသေသဘာဂိနီ;_  
_ကာယဿ ဘေဒါ အဘိသမ္ပရာယံ,_  
_ဒေဝိဒ္ဓိပတ္တာ သုဂတိမှိ အာဂတာ._  

</Paragraph>

</Division>
<Division number="315" book="vv" e="ch" v="19" p="37">

<Paragraph number="339" type="verses" book="vv">
_ဝိမာနပါသာဒဝရေ မနောရမေ,_  
_ပရိဝါရိတာ အစ္ဆရာသင်္ဂဏေန;_  
_သယံပဘာ ဒေဝဂဏာ ရမေန္တိ မံ,_  
_ဒီဃာယုကိံ ဒေဝဝိမာနမာဂတန်”တိ._  


</Paragraph>
</Division>

<Paragraph number="340" type="center" book="vv">
ပလ္လင်္ကဝိမာနံ တတိယံ.
</Paragraph>