---
title: "1.1.15 ဥတ္တရာဝိမာနဝတ္ထု"
tableOfContents: false
sidebar:
  order: 7
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="124" book="vv">

<Paragraph number="139" type="verses" book="vv">
_“အဘိက္ကန္တေန ဝဏ္ဏေန,_  
_ယာ တွံ တိဋ္ဌသိ ဒေဝတေ;_  
_ဩဘာသေန္တီ ဒိသာ သဗ္ဗာ,_  
_ဩသဓီ ဝိယ တာရကာ._  

</Paragraph>

</Division>
<Division number="125" book="vv">

<Paragraph number="140" type="verses" book="vv">
_ကေန တေတာဒိသော ဝဏ္ဏော,_  
_ကေန တေ ဣဓ မိဇ္ဈတိ;_  
ဥပ္ပဇ္ဇန္တိ စ တေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="126" book="vv">

<Paragraph number="141" type="verses" book="vv">
_ပုစ္ဆာမိ တံ ဒေဝိ မဟာနုဘာဝေ,_  
_မနုဿဘူတာ ကိမကာသိ ပုညံ;_  
_ကေနာသိ ဧဝံ ဇလိတာနုဘာဝါ,_  
_ဝဏ္ဏော စ တေ သဗ္ဗဒိသာ ပဘာသတီ”တိ._  

</Paragraph>

</Division>
<Division number="127" book="vv">

<Paragraph number="142" type="verses" book="vv">
_သာ ဒေဝတာ အတ္တမနာ,_  
_မောဂ္ဂလ္လာနေန ပုစ္ဆိတာ;_  
_ပဉှံ ပုဋ္ဌာ ဝိယာကာသိ,_  
_ယဿ ကမ္မဿိဒံ ဖလံ._  

</Paragraph>

</Division>
<Division number="128" book="vv">

<Paragraph number="143" type="verses" book="vv">
_“ဣဿာ စ မစ္ဆေရမထော ပဠာသော,_  
_နာဟောသိ မယှံ ဃရမာဝသန္တိယာ;_  
_အက္ကောဓနာ ဘတ္တု ဝသာနုဝတ္တိနီ,_  
ဥပေါသထေ နိစ္စဟမပ္ပမတ္တာ._  

</Paragraph>

</Division>
<Division number="129" book="vv">

<Paragraph number="144" type="verses" book="vv">
_စာတုဒ္ဒသိံ ပဉ္စဒသိံ,_  
_ယာ စ ပက္ခဿ အဋ္ဌမီ;_  
_ပါဋိဟာရိယပက္ခဉ္စ,_  
_အဋ္ဌင်္ဂသုသမာဂတံ._  

</Paragraph>

</Division>
<Division number="130" book="vv">

<Paragraph number="145" type="verses" book="vv">
ဥပေါသထံ ဥပဝသိဿံ,_  
_သဒါ သီလေသု သံဝုတာ;_  
_သညမာ သံဝိဘာဂါ စ,_  
_ဝိမာနံ အာဝသာမဟံ._  

</Paragraph>

</Division>
<Division number="131" book="vv">

<Paragraph number="146" type="verses" book="vv">
_ပါဏာတိပါတာ ဝိရတာ,_  
_မုသာဝါဒါ စ သညတာ;_  
_ထေယျာ စ အတိစာရာ စ,_  
_မဇ္ဇပါနာ စ အာရကာ._  

</Paragraph>

</Division>
<Division number="132" book="vv">

<Paragraph number="147" type="verses" book="vv">
_ပဉ္စသိက္ခာပဒေ ရတာ,_  
_အရိယသစ္စာန ကောဝိဒါ;_  
ဥပါသိကာ စက္ခုမတော,_  
_ဂေါတမဿ ယသဿိနော._  

</Paragraph>

</Division>
<Division number="133" book="vv">

<Paragraph number="148" type="verses" book="vv">
_သာဟံ သကေန သီလေန,_  
_ယသသာ စ ယသဿိနီ;_  
_အနုဘောမိ သကံ ပုညံ,_  
_သုခိတာ စမှိနာမယာ._  

</Paragraph>

</Division>
<Division number="134" book="vv">

<Paragraph number="149" type="verses" book="vv">
_တေန မေတာဒိသော ဝဏ္ဏော,_  
_တေန မေ ဣဓ မိဇ္ဈတိ;_  
ဥပ္ပဇ္ဇန္တိ စ မေ ဘောဂါ,_  
_ယေ ကေစိ မနသော ပိယာ._  

</Paragraph>

</Division>
<Division number="135" book="vv">

<Paragraph number="150" type="verses" book="vv">
_အက္ခာမိ တေ ဘိက္ခု မဟာနုဘာဝ,_  
_မနုဿဘူတာ ယမဟံ အကာသိံ;_  
_တေနမှိ ဧဝံ ဇလိတာနုဘာဝါ,_  
_ဝဏ္ဏော စ မေ သဗ္ဗဒိသာ ပဘာသတီတိ._  

</Paragraph>

</Division>
<Division number="136" book="vv">

<Paragraph number="151" book="vv">
မမ စ, ဘန္တေ, ဝစနေန ဘဂဝတော ပါဒေ သိရသာ ဝန္ဒေယျာသိ—  ‘ဥတ္တရာ နာမ, ဘန္တေ, ဥပါသိကာ ဘဂဝတော ပါဒေ သိရသာ ဝန္ဒတီ’တိ. အနစ္ဆရိယံ ခေါ ပနေတံ, ဘန္တေ, ယံ မံ ဘဂဝါ အညတရသ္မိံ သာမညဖလေ ဗျာကရေယျ, တံ ဘဂဝါ သကဒါဂါမိဖလေ ဗျာကာသီ”တိ.

</Paragraph>
</Division>

<Paragraph number="152" type="center" book="vv">
ဥတ္တရာဝိမာနံ ပန္နရသမံ.
</Paragraph>