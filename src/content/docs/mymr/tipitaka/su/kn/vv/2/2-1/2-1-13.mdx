---
title: "2.1.13 စူဠရထဝိမာနဝတ္ထု"
tableOfContents: false
sidebar:
  order: 5
type: "tipitaka"
basket: "su"
book: "vv"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="981" book="vv">

<Paragraph number="824" type="verses" book="vv">
_“ဒဠှဓမ္မာ နိသာရဿ,_  
_ဓနုံ ဩလုဗ္ဘ တိဋ္ဌသိ;_  
_ခတ္တိယော နုသိ ရာဇညော,_  
_အဒု လုဒ္ဒေါ ဝနေစရော”တိ._  

</Paragraph>

</Division>
<Division number="982" book="vv">

<Paragraph number="825" type="verses" book="vv">
_“အဿကာဓိပတိဿာဟံ,_  
_ဘန္တေ ပုတ္တော ဝနေစရော;_  
_နာမံ မေ ဘိက္ခု တေ ဗြူမိ,_  
_သုဇာတော ဣတိ မံ ဝိဒူ._  

</Paragraph>

</Division>
<Division number="983" book="vv">

<Paragraph number="826" type="verses" book="vv">
_မိဂေ ဂဝေသမာနောဟံ,_  
_ဩဂါဟန္တော ဗြဟာဝနံ;_  
_မိဂံ တဉ္စေဝ နာဒ္ဒက္ခိံ,_  
_တဉ္စ ဒိသွာ ဌိတော အဟန်”တိ._  

</Paragraph>

</Division>
<Division number="984" book="vv">

<Paragraph number="827" type="verses" book="vv">
_“သွာဂတံ တေ မဟာပုည,_  
_အထော တေ အဒုရာဂတံ;_  
_ဧတ္တော ဥဒကမာဒါယ,_  
_ပါဒေ ပက္ခာလယဿု တေ._  

</Paragraph>

</Division>
<Division number="985" book="vv">

<Paragraph number="828" type="verses" book="vv">
ဣဒမ္ပိ ပါနီယံ သီတံ,_  
_အာဘတံ ဂိရိဂဗ္ဘရာ;_  
_ရာဇပုတ္တ တတော ပိတွာ,_  
_သန္ထတသ္မိံ ဥပါဝိသာ”တိ._  

</Paragraph>

</Division>
<Division number="986" book="vv">

<Paragraph number="829" type="verses" book="vv">
_“ကလျာဏီ ဝတ တေ ဝါစာ,_  
_သဝနီယာ မဟာမုနိ;_  
_နေလာ အတ္ထဝတီ ဝဂ္ဂု,_  
_မန္တွာ အတ္ထဉ္စ ဘာသသိ._  

</Paragraph>

</Division>
<Division number="987" book="vv">

<Paragraph number="830" type="verses" book="vv">
_ကာ တေ ရတိ ဝနေ ဝိဟရတော,_  
ဣသိနိသဘ ဝဒေဟိ ပုဋ္ဌော;_  
_တဝ ဝစနပထံ နိသာမယိတွာ,_  
_အတ္ထဓမ္မပဒံ သမာစရေမသေ”တိ._  

</Paragraph>

</Division>
<Division number="988" book="vv">

<Paragraph number="831" type="verses" book="vv">
_“အဟိံသာ သဗ္ဗပါဏီနံ,_  
_ကုမာရမှာက ရုစ္စတိ;_  
_ထေယျာ စ အတိစာရာ စ,_  
_မဇ္ဇပါနာ စ အာရတိ._  

</Paragraph>

</Division>
<Division number="989" book="vv">

<Paragraph number="832" type="verses" book="vv">
_အာရတိ သမစရိယာ စ,_  
_ဗာဟုသစ္စံ ကတညုတာ;_  
_ဒိဋ္ဌေဝ ဓမ္မေ ပါသံသာ,_  
_ဓမ္မာ ဧတေ ပသံသိယာတိ._  

</Paragraph>

</Division>
<Division number="990" book="vv">

<Paragraph number="833" type="verses" book="vv">
_သန္တိကေ မရဏံ တုယှံ,_  
_ဩရံ မာသေဟိ ပဉ္စဟိ;_  
_ရာဇပုတ္တ ဝိဇာနာဟိ,_  
_အတ္တာနံ ပရိမောစယာ”တိ._  

</Paragraph>

</Division>
<Division number="991" book="vv">

<Paragraph number="834" type="verses" book="vv">
_“ကတမံ သွာဟံ ဇနပဒံ ဂန္တွာ,_  
_ကိံ ကမ္မံ ကိဉ္စ ပေါရိသံ;_  
_ကာယ ဝါ ပန ဝိဇ္ဇာယ,_  
_ဘဝေယျံ အဇရာမရော”တိ._  

</Paragraph>

</Division>
<Division number="992" book="vv">

<Paragraph number="835" type="verses" book="vv">
_“န ဝိဇ္ဇတေ သော ပဒေသော,_  
_ကမ္မံ ဝိဇ္ဇာ စ ပေါရိသံ;_  
_ယတ္ထ ဂန္တွာ ဘဝေ မစ္စော,_  
_ရာဇပုတ္တာဇရာမရော._  

</Paragraph>

</Division>
<Division number="993" book="vv">

<Paragraph number="836" type="verses" book="vv">
_မဟဒ္ဓနာ မဟာဘောဂါ,_  
_ရဋ္ဌဝန္တောပိ ခတ္တိယာ;_  
_ပဟူတဓနဓညာသေ,_  
_တေပိ နော အဇရာမရာ._  

</Paragraph>

</Division>
<Division number="994" book="vv">

<Paragraph number="837" type="verses" book="vv">
_ယဒိ တေ သုတာ အန္ဓကဝေဏ္ဍုပုတ္တာ,_  
_သူရာ ဝီရာ ဝိက္ကန္တပ္ပဟာရိနော;_  
_တေပိ အာယုက္ခယံ ပတ္တာ,_  
_ဝိဒ္ဓသ္တာ သဿတီသမာ._  

</Paragraph>

</Division>
<Division number="995" book="vv">

<Paragraph number="838" type="verses" book="vv">
_ခတ္တိယာ ဗြာဟ္မဏာ ဝေဿာ,_  
_သုဒ္ဒါ စဏ္ဍာလပုက္ကုသာ;_  
_ဧတေ စညေ စ ဇာတိယာ,_  
_တေပိ နော အဇရာမရာ._  

</Paragraph>

</Division>
<Division number="996" book="vv">

<Paragraph number="839" type="verses" book="vv">
_ယေ မန္တံ ပရိဝတ္တေန္တိ,_  
_ဆဠင်္ဂံ ဗြဟ္မစိန္တိတံ;_  
_ဧတေ စညေ စ ဝိဇ္ဇာယ,_  
_တေပိ နော အဇရာမရာ._  

</Paragraph>

</Division>
<Division number="997" book="vv">

<Paragraph number="840" type="verses" book="vv">
ဣသယော စာပိ ယေ သန္တာ,_  
_သညတတ္တာ တပဿိနော;_  
_သရီရံ တေပိ ကာလေန,_  
_ဝိဇဟန္တိ တပဿိနော._  

</Paragraph>

</Division>
<Division number="998" book="vv">

<Paragraph number="841" type="verses" book="vv">
_ဘာဝိတတ္တာပိ အရဟန္တော,_  
_ကတကိစ္စာ အနာသဝါ;_  
_နိက္ခိပန္တိ ဣမံ ဒေဟံ,_  
_ပုညပါပပရိက္ခယာ”တိ._  

</Paragraph>

</Division>
<Division number="999" book="vv">

<Paragraph number="842" type="verses" book="vv">
_“သုဘာသိတာ အတ္ထဝတီ,_  
_ဂါထာယော တေ မဟာမုနိ;_  
_နိဇ္ဈတ္တောမှိ သုဘဋ္ဌေန,_  
_တွဉ္စ မေ သရဏံ ဘဝါ”တိ._  

</Paragraph>

</Division>
<Division number="1000" book="vv">

<Paragraph number="843" type="verses" book="vv">
_“မာ မံ တွံ သရဏံ ဂစ္ဆ,_  
_တမေဝ သရဏံ ဝဇ;_  
_သကျပုတ္တံ မဟာဝီရံ,_  
_ယမဟံ သရဏံ ဂတော”တိ._  

</Paragraph>

</Division>
<Division number="1001" book="vv">

<Paragraph number="844" type="verses" book="vv">
_“ကတရသ္မိံ သော ဇနပဒေ,_  
_သတ္ထာ တုမှာက မာရိသ;_  
_အဟမ္ပိ ဒဋ္ဌုံ ဂစ္ဆိဿံ,_  
_ဇိနံ အပ္ပဋိပုဂ္ဂလန်”တိ._  

</Paragraph>

</Division>
<Division number="1002" book="vv">

<Paragraph number="845" type="verses" book="vv">
_“ပုရတ္ထိမသ္မိံ ဇနပဒေ,_  
_ဩက္ကာကကုလသမ္ဘဝေါ;_  
_တတ္ထာသိ ပုရိသာဇညော,_  
_သော စ ခေါ ပရိနိဗ္ဗုတော”တိ._  

</Paragraph>

</Division>
<Division number="1003" book="vv">

<Paragraph number="846" type="verses" book="vv">
_“သစေ ဟိ ဗုဒ္ဓေါ တိဋ္ဌေယျ,_  
_သတ္ထာ တုမှာက မာရိသ;_  
_ယောဇနာနိ သဟဿာနိ,_  
_ဂစ္ဆေယျံ ပယိရုပါသိတုံ._  

</Paragraph>

</Division>
<Division number="1004" book="vv">

<Paragraph number="847" type="verses" book="vv">
_ယတော စ ခေါ ပရိနိဗ္ဗုတော,_  
_သတ္ထာ တုမှာက မာရိသ;_  
_နိဗ္ဗုတမ္ပိ မဟာဝီရံ,_  
_ဂစ္ဆာမိ သရဏံ အဟံ._  

</Paragraph>

</Division>
<Division number="1005" book="vv">

<Paragraph number="848" type="verses" book="vv">
ဥပေမိ သရဏံ ဗုဒ္ဓံ,_  
_ဓမ္မဉ္စာပိ အနုတ္တရံ;_  
_သံဃဉ္စ နရဒေဝဿ,_  
_ဂစ္ဆာမိ သရဏံ အဟံ._  

</Paragraph>

</Division>
<Division number="1006" book="vv">

<Paragraph number="849" type="verses" book="vv">
_ပါဏာတိပါတာ ဝိရမာမိ ခိပ္ပံ,_  
_လောကေ အဒိန္နံ ပရိဝဇ္ဇယာမိ;_  
_အမဇ္ဇပေါ နော စ မုသာ ဘဏာမိ,_  
_သကေန ဒါရေန စ ဟောမိ တုဋ္ဌော”တိ._  

</Paragraph>

</Division>
<Division number="1007" book="vv">

<Paragraph number="850" type="verses" book="vv">
_“သဟဿရံသီဝ ယထာ မဟပ္ပဘော,_  
_ဒိသံ ယထာ ဘာတိ နဘေ အနုက္ကမံ;_  
_တထာပကာရော တဝါယံ မဟာရထော,_  
_သမန္တတော ယောဇနသတ္တမာယတော._  

</Paragraph>

</Division>
<Division number="1008" book="vv">

<Paragraph number="851" type="verses" book="vv">
_သုဝဏ္ဏပဋ္ဋေဟိ သမန္တမောတ္ထဋော,_  
ဥရဿ မုတ္တာဟိ မဏီဟိ စိတ္တိတော;_  
_လေခါ သုဝဏ္ဏဿ စ ရူပိယဿ စ,_  
_သောဘေန္တိ ဝေဠုရိယမယာ သုနိမ္မိတာ._  

</Paragraph>

</Division>
<Division number="1009" book="vv">

<Paragraph number="852" type="verses" book="vv">
_သီသဉ္စိဒံ ဝေဠုရိယဿ နိမ္မိတံ,_  
_ယုဂဉ္စိဒံ လောဟိတကာယ စိတ္တိတံ;_  
_ယုတ္တာ သုဝဏ္ဏဿ စ ရူပိယဿ စ,_  
_သောဘန္တိ အဿာ စ ဣမေ မနောဇဝါ._  

</Paragraph>

</Division>
<Division number="1010" book="vv">

<Paragraph number="853" type="verses" book="vv">
_သော တိဋ္ဌသိ ဟေမရထေ အဓိဋ္ဌိတော,_  
_ဒေဝါနမိန္ဒောဝ သဟဿဝါဟနော;_  
_ပုစ္ဆာမိ တာဟံ ယသဝန္တ ကောဝိဒံ,_  
_ကထံ တယာ လဒ္ဓေါ အယံ ဥဠာရော”တိ._  

</Paragraph>

</Division>
<Division number="1011" book="vv">

<Paragraph number="854" type="verses" book="vv">
_“သုဇာတော နာမဟံ ဘန္တေ,_  
_ရာဇပုတ္တော ပုရေ အဟုံ;_  
_တွဉ္စ မံ အနုကမ္ပာယ,_  
_သညမသ္မိံ နိဝေသယိ._  

</Paragraph>

</Division>
<Division number="1012" book="vv">

<Paragraph number="855" type="verses" book="vv">
_ခီဏာယုကဉ္စ မံ ဉတွာ,_  
_သရီရံ ပါဒါသိ သတ္ထုနော;_  
ဣမံ သုဇာတ ပူဇေဟိ,_  
_တံ တေ အတ္ထာယ ဟေဟိတိ._  

</Paragraph>

</Division>
<Division number="1013" book="vv">

<Paragraph number="856" type="verses" book="vv">
_တာဟံ ဂန္ဓေဟိ မာလေဟိ,_  
_ပူဇယိတွာ သမုယျုတော;_  
_ပဟာယ မာနုသံ ဒေဟံ,_  
ဥပပန္နောမှိ နန္ဒနံ._  

</Paragraph>

</Division>
<Division number="1014" book="vv">

<Paragraph number="857" type="verses" book="vv">
_နန္ဒနေ စ ဝနေ ရမ္မေ,_  
_နာနာဒိဇဂဏာယုတေ;_  
_ရမာမိ နစ္စဂီတေဟိ,_  
_အစ္ဆရာဟိ ပုရက္ခတော”တိ._  


</Paragraph>
</Division>

<Paragraph number="858" type="center" book="vv">
စူဠရထဝိမာနံ တေရသမံ.
</Paragraph>