---
title: "3.1.9 တဏှာသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="58" book="it">

<Paragraph number="373" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="374" book="it">
“တိဿော ဣမာ, ဘိက္ခဝေ, တဏှာ. ကတမာ တိဿော? ကာမတဏှာ, ဘဝတဏှာ, ဝိဘဝတဏှာ—  ဣမာ ခေါ, ဘိက္ခဝေ, တိဿော တဏှာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="375" type="verses" book="it">
_“တဏှာယောဂေန သံယုတ္တာ,_  
_ရတ္တစိတ္တာ ဘဝါဘဝေ;_  
_တေ ယောဂယုတ္တာ မာရဿ,_  
_အယောဂက္ခေမိနော ဇနာ;_  
_သတ္တာ ဂစ္ဆန္တိ သံသာရံ,_  
_ဇာတီမရဏဂါမိနော._  

</Paragraph>

<Paragraph number="376" type="verses" book="it">
_ယေ စ တဏှံ ပဟန္တွာန,_  
_ဝီတတဏှာ ဘဝါဘဝေ;_  
_တေ ဝေ ပါရင်္ဂတာ လောကေ,_  
_ယေ ပတ္တာ အာသဝက္ခယန်”တိ._  

</Paragraph>

<Paragraph number="377" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="378" type="center" book="it">
နဝမံ.
</Paragraph>