---
title: "1.2.5 တဏှာသံယောဇနသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="15" book="it">

<Paragraph number="77" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="78" book="it">
“နာဟံ, ဘိက္ခဝေ, အညံ ဧကသံယောဇနမ္ပိ သမနုပဿာမိ ယေန သံယောဇနေန သံယုတ္တာ သတ္တာ ဒီဃရတ္တံ သန္ဓာဝန္တိ သံသရန္တိ ယထယိဒံ, ဘိက္ခဝေ, တဏှာသံယောဇနံ. တဏှာသံယောဇနေန ဟိ, ဘိက္ခဝေ, သံယုတ္တာ သတ္တာ ဒီဃရတ္တံ သန္ဓာဝန္တိ သံသရန္တီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="79" type="verses" book="it">
_“တဏှာဒုတိယော ပုရိသော,_  
_ဒီဃမဒ္ဓါန သံသရံ;_  
ဣတ္ထဘာဝညထာဘာဝံ,_  
_သံသာရံ နာတိဝတ္တတိ._  

</Paragraph>

<Paragraph number="80" type="verses" book="it">
_ဧတမာဒီနဝံ ဉတွာ,_  
_တဏှံ ဒုက္ခဿ သမ္ဘဝံ;_  
_ဝီတတဏှော အနာဒါနော,_  
_သတော ဘိက္ခု ပရိဗ္ဗဇေ”တိ._  

</Paragraph>

<Paragraph number="81" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="82" type="center" book="it">
ပဉ္စမံ.
</Paragraph>