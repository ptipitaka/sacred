---
title: "2.1.7 အာတာပီသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34" book="it">

<Paragraph number="208" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="209" book="it">
“အနာတာပီ, ဘိက္ခဝေ, ဘိက္ခု အနောတ္တာပီ အဘဗ္ဗော သမ္ဗောဓာယ, အဘဗ္ဗော နိဗ္ဗာနာယ, အဘဗ္ဗော အနုတ္တရဿ ယောဂက္ခေမဿ အဓိဂမာယ. အာတာပီ စ ခေါ, ဘိက္ခဝေ, ဘိက္ခု ဩတ္တာပီ ဘဗ္ဗော သမ္ဗောဓာယ, ဘဗ္ဗော နိဗ္ဗာနာယ, ဘဗ္ဗော အနုတ္တရဿ ယောဂက္ခေမဿ အဓိဂမာယာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="210" type="verses" book="it">
_“အနာတာပီ အနောတ္တာပီ,_  
_ကုသီတော ဟီနဝီရိယော;_  
_ယော ထိနမိဒ္ဓဗဟုလော,_  
_အဟိရီကော အနာဒရော;_  
_အဘဗ္ဗော တာဒိသော ဘိက္ခု,_  
_ဖုဋ္ဌုံ သမ္ဗောဓိမုတ္တမံ._  

</Paragraph>

<Paragraph number="211" type="verses" book="it">
_ယော စ သတိမာ နိပကော ဈာယီ,_  
_အာတာပီ ဩတ္တာပီ စ အပ္ပမတ္တော;_  
_သံယောဇနံ ဇာတိဇရာယ ဆေတွာ,_  
ဣဓေဝ သမ္ဗောဓိမနုတ္တရံ ဖုသေ”တိ._  

</Paragraph>

<Paragraph number="212" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="213" type="center" book="it">
သတ္တမံ.
</Paragraph>