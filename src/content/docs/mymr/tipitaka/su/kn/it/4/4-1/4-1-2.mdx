---
title: 4.1.2 သုလဘသုတ္တ
tableOfContents: false
sidebar:
  order: 2
type: tipitaka
basket: su
book: it
review:
  current: review
  updated: '2025-10-23T09:13:37.851395'
  updated_by: ''
  notes: ''
  history:
  - state: review
    date: '2025-10-23T09:13:37.851395'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="101" book="it" e="ch" v="18" p="264">

<Paragraph number="735" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="736" book="it">
“စတ္တာရိမာနိ, ဘိက္ခဝေ, အပ္ပါနိ စေဝ သုလဘာနိ စ, တာနိ စ အနဝဇ္ဇာနိ. ကတမာနိ စတ္တာရိ? ပံသုကူလံ, ဘိက္ခဝေ, စီဝရာနံ အပ္ပဉ္စ သုလဘဉ္စ, တဉ္စ အနဝဇ္ဇံ. ပိဏ္ဍိယာလောပေါ, ဘိက္ခဝေ, ဘောဇနာနံ အပ္ပဉ္စ သုလဘဉ္စ, တဉ္စ အနဝဇ္ဇံ. ရုက္ခမူလံ, ဘိက္ခဝေ, သေနာသနာနံ အပ္ပဉ္စ သုလဘဉ္စ, တဉ္စ အနဝဇ္ဇံ. ပူတိမုတ္တံ, ဘိက္ခဝေ, ဘေသဇ္ဇာနံ အပ္ပဉ္စ သုလဘဉ္စ တဉ္စ အနဝဇ္ဇံ. ဣမာနိ ခေါ, ဘိက္ခဝေ, စတ္တာရိ အပ္ပါနိ စေဝ သုလဘာနိ စ, တာနိ စ အနဝဇ္ဇာနိ. ယတော ခေါ, ဘိက္ခဝေ, ဘိက္ခု အပ္ပေန စ တုဋ္ဌော ဟောတိ သုလဘေန စ အနဝဇ္ဇေန စ, ဣဒမဿာဟံ အညတရံ သာမညင်္ဂန္တိ ဝဒါမီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="737" type="verses" book="it">
_“အနဝဇ္ဇေန တုဋ္ဌဿ,_  
_အပ္ပေန သုလဘေန စ;_  
_န သေနာသနမာရဗ္ဘ,_  
_စီဝရံ ပါနဘောဇနံ;_  
_ဝိဃာတော ဟောတိ စိတ္တဿ,_  
_ဒိသာ နပ္ပဋိဟညတိ._  

</Paragraph>

<Paragraph number="738" type="verses" book="it">
_ယေ စဿ ဓမ္မာ အက္ခာတာ,_  
_သာမညဿာနုလောမိကာ;_  
_အဓိဂ္ဂဟိတာ တုဋ္ဌဿ,_  
_အပ္ပမတ္တဿ ဘိက္ခုနော”တိ._  

</Paragraph>

<Paragraph number="739" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="740" type="center" book="it">
ဒုတိယံ.
</Paragraph>