---
title: 3.5.6 ကာမူပပတ္တိသုတ္တ
tableOfContents: false
sidebar:
  order: 6
type: tipitaka
basket: su
book: it
review:
  current: review
  updated: '2025-10-20T18:39:00.966872'
  updated_by: ''
  notes: ''
  history:
  - state: review
    date: '2025-10-20T18:39:00.966872'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="95" book="it" e="ch" v="18" p="258">

<Paragraph number="677" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="678" book="it">
“တိဿော ဣမာ, ဘိက္ခဝေ, ကာမူပပတ္တိယော. ကတမာ တိဿော? ပစ္စုပဋ္ဌိတကာမာ, နိမ္မာနရတိနော, ပရနိမ္မိတဝသဝတ္တိနော—  ဣမာ ခေါ, ဘိက္ခဝေ, တိဿော ကာမူပပတ္တိယော”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="679" type="verses" book="it">
_“ပစ္စုပဋ္ဌိတကာမာ စ,_  
_ယေ ဒေဝါ ဝသဝတ္တိနော;_  
_နိမ္မာနရတိနော ဒေဝါ,_  
_ယေ စညေ ကာမဘောဂိနော;_  
ဣတ္ထဘာဝညထာဘာဝံ,_  
_သံသာရံ နာတိဝတ္တရေ._  

</Paragraph>

<Paragraph number="680" type="verses" book="it">
_ဧတမာဒီနဝံ ဉတွာ,_  
_ကာမဘောဂေသု ပဏ္ဍိတော;_  
_သဗ္ဗေ ပရိစ္စဇေ ကာမေ,_  
_ယေ ဒိဗ္ဗာ ယေ စ မာနုသာ._  

</Paragraph>

<Paragraph number="681" type="verses" book="it">
_ပိယရူပသာတဂဓိတံ,_  
_ဆေတွာ သောတံ ဒုရစ္စယံ;_  
_အသေသံ ပရိနိဗ္ဗန္တိ,_  
_အသေသံ ဒုက္ခမစ္စဂုံ._  

</Paragraph>

<Paragraph number="682" type="verses" book="it">
_အရိယဒ္ဒသာ ဝေဒဂုနော,_  
_သမ္မဒညာယ ပဏ္ဍိတာ;_  
_ဇာတိက္ခယမဘိညာယ,_  
_နာဂစ္ဆန္တိ ပုနဗ္ဘဝန်”တိ._  

</Paragraph>

<Paragraph number="683" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="684" type="center" book="it">
ဆဋ္ဌံ.
</Paragraph>