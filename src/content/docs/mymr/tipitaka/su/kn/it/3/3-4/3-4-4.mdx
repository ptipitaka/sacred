---
title: 3.4.4 ပဉ္စပုဗ္ဗနိမိတ္တသုတ္တ
tableOfContents: false
sidebar:
  order: 4
type: tipitaka
basket: su
book: it
review:
  current: review
  updated: '2025-10-20T18:39:00.928426'
  updated_by: ''
  notes: ''
  history:
  - state: review
    date: '2025-10-20T18:39:00.928426'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="83" book="it" e="ch" v="18" p="247">

<Paragraph number="562" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="563" book="it">
“ယဒါ, ဘိက္ခဝေ, ဒေဝေါ ဒေဝကာယာ စဝနဓမ္မော ဟောတိ, ပဉ္စဿ ပုဗ္ဗနိမိတ္တာနိ ပါတုဘဝန္တိ—  မာလာ မိလာယန္တိ, ဝတ္ထာနိ ကိလိဿန္တိ, ကစ္ဆေဟိ သေဒါ မုစ္စန္တိ, ကာယေ ဒုဗ္ဗဏ္ဏိယံ ဩက္ကမတိ, သကေ ဒေဝေါ ဒေဝါသနေ နာဘိရမတီတိ. တမေနံ, ဘိက္ခဝေ, ဒေဝါ ‘စဝနဓမ္မော အယံ ဒေဝပုတ္တော’တိ ဣတိ ဝိဒိတွာ တီဟိ ဝါစာဟိ အနုမောဒေန္တိ—  ‘ဣတော, ဘော, သုဂတိံ ဂစ္ဆ. (1)
</Paragraph>

<Paragraph number="564" book="it">
သုဂတိံ ဂန္တွာ သုလဒ္ဓလာဘံ လဘ. (2)
</Paragraph>

<Paragraph number="565" book="it">
သုလဒ္ဓလာဘံ လဘိတွာ သုပ္ပတိဋ္ဌိတော ဘဝါဟီ’”တိ. (3)
</Paragraph>

<Paragraph number="566" book="it">
ဧဝံ ဝုတ္တေ, အညတရော ဘိက္ခု ဘဂဝန္တံ ဧတဒဝေါစ—  “ကိံ နု ခေါ, ဘန္တေ, ဒေဝါနံ သုဂတိဂမနသင်္ခါတံ. (1)
</Paragraph>

<Paragraph number="567" book="it">
ကိဉ္စ, ဘန္တေ, ဒေဝါနံ သုလဒ္ဓလာဘသင်္ခါတံ. (2)
</Paragraph>

<Paragraph number="568" book="it">
ကိံ ပန, ဘန္တေ, ဒေဝါနံ သုပ္ပတိဋ္ဌိတသင်္ခါတန်”တိ? (3)
</Paragraph>

<Paragraph number="569" book="it">
“မနုဿတ္တံ ခေါ, ဘိက္ခု, ဒေဝါနံ သုဂတိဂမနသင်္ခါတံ. (1)
</Paragraph>

<Paragraph number="570" book="it">
ယံ မနုဿဘူတော သမာနော တထာဂတပ္ပဝေဒိတေ ဓမ္မဝိနယေ သဒ္ဓံ ပဋိလဘတိ; ဣဒံ ခေါ, ဘိက္ခု, ဒေဝါနံ သုလဒ္ဓလာဘသင်္ခါတံ. (2)
</Paragraph>

<Paragraph number="571" book="it">
သာ ခေါ ပနဿ သဒ္ဓါ နိဝိဋ္ဌာ ဟောတိ မူလဇာတာ ပတိဋ္ဌိတာ ဒဠှာ အသံဟာရိယာ သမဏေန ဝါ ဗြာဟ္မဏေန ဝါ ဒေဝေန ဝါ မာရေန ဝါ ဗြဟ္မုနာ ဝါ ကေနစိ ဝါ လောကသ္မိံ; ဣဒံ ခေါ, ဘိက္ခု, ဒေဝါနံ သုပ္ပတိဋ္ဌိတသင်္ခါတန်”တိ. (3)
</Paragraph>

<Paragraph number="572" book="it">
ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="573" type="verses" book="it">
_“ယဒါ ဒေဝေါ ဒေဝကာယာ,_  
_စဝတိ အာယုသင်္ခယာ;_  
_တယော သဒ္ဒါ နိစ္ဆရန္တိ,_  
_ဒေဝါနံ အနုမောဒတံ._  

</Paragraph>

<Paragraph number="574" type="verses" book="it">
_‘ဣတော ဘော သုဂတိံ ဂစ္ဆ,_  
_မနုဿာနံ သဟဗျတံ; (1)_  
_မနုဿဘူတော သဒ္ဓမ္မေ,_  
_လဘ သဒ္ဓံ အနုတ္တရံ. (2)_  

</Paragraph>

<Paragraph number="575" type="verses" book="it">
_သာ တေ သဒ္ဓါ နိဝိဋ္ဌဿ,_  
_မူလဇာတာ ပတိဋ္ဌိတာ;_  
_ယာဝဇီဝံ အသံဟီရာ,_  
_သဒ္ဓမ္မေ သုပ္ပဝေဒိတေ. (3)_  

</Paragraph>

<Paragraph number="576" type="verses" book="it">
_ကာယဒုစ္စရိတံ ဟိတွာ,_  
_ဝစီဒုစ္စရိတာနိ စ;_  
_မနောဒုစ္စရိတံ ဟိတွာ,_  
_ယဉ္စညံ ဒေါသသဉှိတံ._  

</Paragraph>

<Paragraph number="577" type="verses" book="it">
_ကာယေန ကုသလံ ကတွာ,_  
_ဝါစာယ ကုသလံ ဗဟုံ;_  
_မနသာ ကုသလံ ကတွာ,_  
_အပ္ပမာဏံ နိရူပဓိံ._  

</Paragraph>

<Paragraph number="578" type="verses" book="it">
_တတော ဩပဓိကံ ပုညံ,_  
_ကတွာ ဒါနေန တံ ဗဟုံ;_  
_အညေပိ မစ္စေ သဒ္ဓမ္မေ,_  
_ဗြဟ္မစရိယေ နိဝေသယ’._  

</Paragraph>

<Paragraph number="579" type="verses" book="it">
ဣမာယ အနုကမ္ပာယ,_  
_ဒေဝါ ဒေဝံ ယဒါ ဝိဒူ;_  
_စဝန္တံ အနုမောဒေန္တိ,_  
_ဧဟိ ဒေဝ ပုနပ္ပုနန်”တိ._  

</Paragraph>

<Paragraph number="580" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="581" type="center" book="it">
စတုတ္ထံ.
</Paragraph>