---
title: 2.2.7 နိဗ္ဗာနဓာတုသုတ္တ
tableOfContents: false
sidebar:
  order: 7
type: tipitaka
basket: su
book: it
review:
  current: review
  updated: '2025-10-27T21:48:42.258933'
  updated_by: ''
  notes: ''
  history:
  - state: review
    date: '2025-10-27T21:48:42.258933'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="44" book="it" e="ch" v="18" p="220">

<Paragraph number="279" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="280" book="it">
“ဒွေမာ, ဘိက္ခဝေ, နိဗ္ဗာနဓာတုယော. ကတမာ ဒွေ? သော်ပါဒိသေသာ စ နိဗ္ဗာနဓာတု, အနုပါဒိသေသာ စ နိဗ္ဗာနဓာတု.
</Paragraph>

<Paragraph number="281" book="it">
ကတမာ စ, ဘိက္ခဝေ, သော်ပါဒိသေသာ နိဗ္ဗာနဓာတု? ဣဓ, ဘိက္ခဝေ, ဘိက္ခု အရဟံ ဟောတိ ခီဏာသဝေါ ဝုသိတဝါ ကတကရဏီယော ဩဟိတဘာရော အနုပ္ပတ္တသဒတ္ထော ပရိက္ခီဏဘဝသံယောဇနော သမ္မဒညာဝိမုတ္တော. တဿ တိဋ္ဌန္တေဝ ပဉ္စိန္ဒြိယာနိ ယေသံ အဝိဃာတတ္တာ မနာပါမနာပံ ပစ္စနုဘောတိ, သုခဒုက္ခံ ပဋိသံဝေဒေတိ. တဿ ယော ရာဂက္ခယော, ဒေါသက္ခယော, မောဟက္ခယော—  အယံ ဝုစ္စတိ, ဘိက္ခဝေ, သော်ပါဒိသေသာ နိဗ္ဗာနဓာတု.
</Paragraph>

<Paragraph number="282" book="it">
ကတမာ စ, ဘိက္ခဝေ, အနုပါဒိသေသာ နိဗ္ဗာနဓာတု? ဣဓ, ဘိက္ခဝေ, ဘိက္ခု အရဟံ ဟောတိ ခီဏာသဝေါ ဝုသိတဝါ ကတကရဏီယော ဩဟိတဘာရော အနုပ္ပတ္တသဒတ္ထော ပရိက္ခီဏဘဝသံယောဇနော သမ္မဒညာဝိမုတ္တော. တဿ ဣဓေဝ, ဘိက္ခဝေ, သဗ္ဗဝေဒယိတာနိ အနဘိနန္ဒိတာနိ သီတိ ဘဝိဿန္တိ. အယံ ဝုစ္စတိ, ဘိက္ခဝေ, အနုပါဒိသေသာ နိဗ္ဗာနဓာတု. ဣမာ ခေါ, ဘိက္ခဝေ, ဒွေ နိဗ္ဗာနဓာတုယော”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="283" type="verses" book="it">
_“ဒုဝေ ဣမာ စက္ခုမတာ ပကာသိတာ,_  
_နိဗ္ဗာနဓာတူ အနိဿိတေန တာဒိနာ;_  
_ဧကာ ဟိ ဓာတု ဣဓ ဒိဋ္ဌဓမ္မိကာ,_  
_သော်ပါဒိသေသာ ဘဝနေတ္တိသင်္ခယာ;_  
_အနုပါဒိသေသာ ပန သမ္ပရာယိကာ,_  
_ယမှိ နိရုဇ္ဈန္တိ ဘဝါနိ သဗ္ဗသော._  

</Paragraph>

<Paragraph number="284" type="verses" book="it">
_ယေ ဧတဒညာယ ပဒံ အသင်္ခတံ,_  
_ဝိမုတ္တစိတ္တာ ဘဝနေတ္တိသင်္ခယာ;_  
_တေ ဓမ္မသာရာဓိဂမာ ခယေ ရတာ,_  
_ပဟံသု တေ သဗ္ဗဘဝါနိ တာဒိနော”တိ._  

</Paragraph>

<Paragraph number="285" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="286" type="center" book="it">
သတ္တမံ.
</Paragraph>