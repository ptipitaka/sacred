---
title: "1.3.4 အဋ္ဌိပုဉ္ဇသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="24" book="it" e="ch" v="18" p="206">

<Paragraph number="134" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="135" book="it">
“ဧကပုဂ္ဂလဿ, ဘိက္ခဝေ, ကပ္ပံ သန္ဓာဝတော သံသရတော သိယာ ဧဝံ မဟာ အဋ္ဌိကင်္ကလော အဋ္ဌိပုဉ္ဇော အဋ္ဌိရာသိ ယထာယံ ဝေပုလ္လော ပဗ္ဗတော, သစေ သံဟာရကော အဿ, သမ္ဘတဉ္စ န ဝိနဿေယျာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="136" type="verses" book="it">
_“ဧကဿေကေန ကပ္ပေန,_  
_ပုဂ္ဂလဿဋ္ဌိသဉ္စယော;_  
_သိယာ ပဗ္ဗတသမော ရာသိ,_  
ဣတိ ဝုတ္တံ မဟေသိနာ._  

</Paragraph>

<Paragraph number="137" type="verses" book="it">
_သော ခေါ ပနာယံ အက္ခာတော,_  
_ဝေပုလ္လော ပဗ္ဗတော မဟာ;_  
ဥတ္တရော ဂိဇ္ဈကူဋဿ,_  
_မဂဓာနံ ဂိရိဗ္ဗဇေ._  

</Paragraph>

<Paragraph number="138" type="verses" book="it">
_ယတော စ အရိယသစ္စာနိ,_  
_သမ္မပ္ပညာယ ပဿတိ;_  
_ဒုက္ခံ ဒုက္ခသမုပ္ပါဒံ,_  
_ဒုက္ခဿ စ အတိက္ကမံ;_  
_အရိယဉ္စဋ္ဌင်္ဂိကံ မဂ္ဂံ,_  
_ဒုက္ခူပသမဂါမိနံ._  

</Paragraph>

<Paragraph number="139" type="verses" book="it">
_သ သတ္တက္ခတ္တုံ ပရမံ,_  
_သန္ဓာဝိတွာန ပုဂ္ဂလော;_  
_ဒုက္ခဿန္တကရော ဟောတိ,_  
_သဗ္ဗသံယောဇနက္ခယာ”တိ._  

</Paragraph>

<Paragraph number="140" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="141" type="center" book="it">
စတုတ္ထံ.
</Paragraph>