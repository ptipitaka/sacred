---
title: "3.5.9 ဒါနသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="98" book="it" e="ch" v="18" p="260">

<Paragraph number="705" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="706" book="it">
“ဒွေမာနိ, ဘိက္ခဝေ, ဒါနာနိ—  အာမိသဒါနဉ္စ ဓမ္မဒါနဉ္စ. ဧတဒဂ္ဂံ, ဘိက္ခဝေ, ဣမေသံ ဒွိန္နံ ဒါနာနံ ယဒိဒံ—  ဓမ္မဒါနံ.
</Paragraph>

<Paragraph number="707" book="it">
ဒွေမေ, ဘိက္ခဝေ, သံဝိဘာဂါ—  အာမိသသံဝိဘာဂေါ စ ဓမ္မသံဝိဘာဂေါ စ. ဧတဒဂ္ဂံ, ဘိက္ခဝေ, ဣမေသံ ဒွိန္နံ သံဝိဘာဂါနံ ယဒိဒံ—  ဓမ္မသံဝိဘာဂေါ.
</Paragraph>

<Paragraph number="708" book="it">
ဒွေမေ, ဘိက္ခဝေ, အနုဂ္ဂဟာ—  အာမိသာနုဂ္ဂဟော စ ဓမ္မာနုဂ္ဂဟော စ. ဧတဒဂ္ဂံ, ဘိက္ခဝေ, ဣမေသံ ဒွိန္နံ အနုဂ္ဂဟာနံ ယဒိဒံ—  ဓမ္မာနုဂ္ဂဟော”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="709" type="verses" book="it">
_“ယမာဟု ဒါနံ ပရမံ အနုတ္တရံ,_  
_ယံ သံဝိဘာဂံ ဘဂဝါ အဝဏ္ဏယိ;_  
_အဂ္ဂမှိ ခေတ္တမှိ ပသန္နစိတ္တော,_  
_ဝိညူ ပဇာနံ ကော န ယဇေထ ကာလေ._  

</Paragraph>

<Paragraph number="710" type="verses" book="it">
_ယေ စေဝ ဘာသန္တိ သုဏန္တိ စူဘယံ,_  
_ပသန္နစိတ္တာ သုဂတဿ သာသနေ;_  
_တေသံ သော အတ္ထော ပရမော ဝိသုဇ္ဈတိ,_  
_ယေ အပ္ပမတ္တာ သုဂတဿ သာသနေ”တိ._  

</Paragraph>

<Paragraph number="711" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="712" type="center" book="it">
နဝမံ.
</Paragraph>