---
title: "1.2.4 အဝိဇ္ဇာနီဝရဏသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="it">

<Paragraph number="71" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="72" book="it">
“နာဟံ, ဘိက္ခဝေ, အညံ ဧကနီဝရဏမ္ပိ သမနုပဿာမိ ယေန နီဝရဏေန နိဝုတာ ပဇာ ဒီဃရတ္တံ သန္ဓာဝန္တိ သံသရန္တိ ယထယိဒံ, ဘိက္ခဝေ, အဝိဇ္ဇာနီဝရဏံ. အဝိဇ္ဇာနီဝရဏေန ဟိ, ဘိက္ခဝေ, နိဝုတာ ပဇာ ဒီဃရတ္တံ သန္ဓာဝန္တိ သံသရန္တီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="73" type="verses" book="it">
_“နတ္ထညော ဧကဓမ္မောပိ,_  
_ယေနေဝံ နိဝုတာ ပဇာ;_  
_သံသရန္တိ အဟောရတ္တံ,_  
_ယထာ မောဟေန အာဝုတာ._  

</Paragraph>

<Paragraph number="74" type="verses" book="it">
_ယေ စ မောဟံ ပဟန္တွာန,_  
_တမောခန္ဓံ ပဒါလယုံ;_  
_န တေ ပုန သံသရန္တိ,_  
_ဟေတု တေသံ န ဝိဇ္ဇတီ”တိ._  

</Paragraph>

<Paragraph number="75" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="76" type="center" book="it">
စတုတ္ထံ.
</Paragraph>