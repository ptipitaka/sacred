---
title: 2.2.1 ဝိတက္ကသုတ္တ
tableOfContents: false
sidebar:
  order: 1
type: tipitaka
basket: su
book: it
review:
  current: review
  updated: '2025-10-23T09:13:37.375476'
  updated_by: ''
  notes: ''
  history:
  - state: review
    date: '2025-10-23T09:13:37.375476'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="38" book="it" e="ch" v="18" p="216">

<Paragraph number="235" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="236" book="it">
“တထာဂတံ, ဘိက္ခဝေ, အရဟန္တံ သမ္မာသမ္ဗုဒ္ဓံ ဒွေ ဝိတက္ကာ ဗဟုလံ သမုဒါစရန္တိ—  ခေမော စ ဝိတက္ကော, ပဝိဝေကော စ. အဗျာပဇ္ဈာရာမော, ဘိက္ခဝေ, တထာဂတော အဗျာပဇ္ဈရတော. တမေနံ, ဘိက္ခဝေ, တထာဂတံ အဗျာပဇ္ဈာရာမံ အဗျာပဇ္ဈရတံ ဧသေဝ ဝိတက္ကော ဗဟုလံ သမုဒါစရတိ—  ‘ဣမာယာဟံ ဣရိယာယ န ကဉ္စိ ဗျာဗာဓေမိ တသံ ဝါ ထာဝရံ ဝါ’တိ.
</Paragraph>

<Paragraph number="237" book="it">
ပဝိဝေကာရာမော, ဘိက္ခဝေ, တထာဂတော ပဝိဝေကရတော. တမေနံ, ဘိက္ခဝေ, တထာဂတံ ပဝိဝေကာရာမံ ပဝိဝေကရတံ ဧသေဝ ဝိတက္ကော ဗဟုလံ သမုဒါစရတိ—  ‘ယံ အကုသလံ တံ ပဟီနန်’တိ.
</Paragraph>

<Paragraph number="238" book="it">
တသ္မာတိဟ, ဘိက္ခဝေ, တုမှေပိ အဗျာပဇ္ဈာရာမာ ဝိဟရထ အဗျာပဇ္ဈရတာ. တေသံ ဝေါ, ဘိက္ခဝေ, တုမှာကံ အဗျာပဇ္ဈာရာမာနံ ဝိဟရတံ အဗျာပဇ္ဈရတာနံ ဧသေဝ ဝိတက္ကော ဗဟုလံ သမုဒါစရိဿတိ—  ‘ဣမာယ မယံ ဣရိယာယ န ကဉ္စိ ဗျာဗာဓေမ တသံ ဝါ ထာဝရံ ဝါ’တိ.
</Paragraph>

<Paragraph number="239" book="it">
ပဝိဝေကာရာမာ, ဘိက္ခဝေ, ဝိဟရထ ပဝိဝေကရတာ. တေသံ ဝေါ, ဘိက္ခဝေ, တုမှာကံ ပဝိဝေကာရာမာနံ ဝိဟရတံ ပဝိဝေကရတာနံ ဧသေဝ ဝိတက္ကော ဗဟုလံ သမုဒါစရိဿတိ—  ‘ကိံ အကုသလံ, ကိံ အပ္ပဟီနံ, ကိံ ပဇဟာမာ’”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="240" type="verses" book="it">
_“တထာဂတံ ဗုဒ္ဓမသယှသာဟိနံ,_  
_ဒုဝေ ဝိတက္ကာ သမုဒါစရန္တိ နံ;_  
_ခေမော ဝိတက္ကော ပဌမော ဥဒီရိတော,_  
_တတော ဝိဝေကော ဒုတိယော ပကာသိတော._  

</Paragraph>

<Paragraph number="241" type="verses" book="it">
_တမောနုဒံ ပါရဂတံ မဟေသိံ,_  
_တံ ပတ္တိပတ္တံ ဝသိမံ အနာသဝံ;_  
_ဝိသန္တရံ တဏှက္ခယေ ဝိမုတ္တံ,_  
_တံ ဝေ မုနိံ အန္တိမဒေဟဓာရိံ;_  
_မာရဉ္ဇဟံ ဗြူမိ ဇရာယ ပါရဂုံ._  

</Paragraph>

<Paragraph number="242" type="verses" book="it">
_သေလေ ယထာ ပဗ္ဗတမုဒ္ဓနိဋ္ဌိတော,_  
_ယထာပိ ပဿေ ဇနတံ သမန္တတော;_  
_တထူပမံ ဓမ္မမယံ သုမေဓော,_  
_ပါသာဒမာရုယှ သမန္တစက္ခု;_  
_သောကာဝတိဏ္ဏံ ဇနတမပေတသောကော,_  
_အဝေက္ခတိ ဇာတိဇရာဘိဘူတန်”တိ._  

</Paragraph>

<Paragraph number="243" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="244" type="center" book="it">
ပဌမံ.
</Paragraph>