---
title: "3.5.7 ကာမယောဂသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="96" book="it">

<Paragraph number="685" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="686" book="it">
“ကာမယောဂယုတ္တော, ဘိက္ခဝေ, ဘဝယောဂယုတ္တော အာဂါမီ ဟောတိ အာဂန္တာ ဣတ္ထတ္တံ. ကာမယောဂဝိသံယုတ္တော, ဘိက္ခဝေ, ဘဝယောဂယုတ္တော အနာဂါမီ ဟောတိ အနာဂန္တာ ဣတ္ထတ္တံ. ကာမယောဂဝိသံယုတ္တော, ဘိက္ခဝေ, ဘဝယောဂဝိသံယုတ္တော အရဟာ ဟောတိ, ခီဏာသဝေါ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="687" type="verses" book="it">
_“ကာမယောဂေန သံယုတ္တာ,_  
_ဘဝယောဂေန စူဘယံ;_  
_သတ္တာ ဂစ္ဆန္တိ သံသာရံ,_  
_ဇာတိမရဏဂါမိနော._  

</Paragraph>

<Paragraph number="688" type="verses" book="it">
_ယေ စ ကာမေ ပဟန္တွာန,_  
_အပ္ပတ္တာ အာသဝက္ခယံ;_  
_ဘဝယောဂေန သံယုတ္တာ,_  
_အနာဂါမီတိ ဝုစ္စရေ._  

</Paragraph>

<Paragraph number="689" type="verses" book="it">
_ယေ စ ခေါ ဆိန္နသံသယာ,_  
_ခီဏမာနပုနဗ္ဘဝါ;_  
_တေ ဝေ ပါရင်္ဂတာ လောကေ,_  
_ယေ ပတ္တာ အာသဝက္ခယန်”တိ._  

</Paragraph>

<Paragraph number="690" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="691" type="center" book="it">
သတ္တမံ.



</Paragraph>

<Paragraph number="692" type="center" book="it">
တတိယဘာဏဝါရံ.
</Paragraph>