---
title: 2.1.2 သုခဝိဟာရသုတ္တ
tableOfContents: false
sidebar:
  order: 2
type: tipitaka
basket: su
book: it
review:
  current: review
  updated: '2025-10-27T21:48:42.193476'
  updated_by: ''
  notes: ''
  history:
  - state: review
    date: '2025-10-27T21:48:42.193476'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="29" book="it" e="ch" v="18" p="211">

<Paragraph number="179" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="180" book="it">
“ဒွီဟိ, ဘိက္ခဝေ, ဓမ္မေဟိ သမန္နာဂတော ဘိက္ခု ဒိဋ္ဌေဝ ဓမ္မေ သုခံ ဝိဟရတိ အဝိဃာတံ အနုပါယာသံ အပရိဠာဟံ; ကာယဿ ဘေဒါ ပရံ မရဏာ သုဂတိ ပါဋိကင်္ခါ. ကတမေဟိ ဒွီဟိ? ဣန္ဒြိယေသု ဂုတ္တဒွါရတာယ စ, ဘောဇနေ မတ္တညုတာယ စ. ဣမေဟိ ခေါ, ဘိက္ခဝေ, ဒွီဟိ ဓမ္မေဟိ သမန္နာဂတော ဘိက္ခု ဒိဋ္ဌေဝ ဓမ္မေ သုခံ ဝိဟရတိ အဝိဃာတံ အနုပါယာသံ အပရိဠာဟံ; ကာယဿ ဘေဒါ ပရံ မရဏာ သုဂတိ ပါဋိကင်္ခါ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="181" type="verses" book="it">
_“စက္ခု သောတဉ္စ ဃာနဉ္စ,_  
_ဇိဝှါ ကာယော တထာ မနော;_  
_ဧတာနိ ယဿ ဒွါရာနိ,_  
_သုဂုတ္တာနိ စ ဘိက္ခုနော._  

</Paragraph>

<Paragraph number="182" type="verses" book="it">
_ဘောဇနမှိ စ မတ္တညူ,_  
ဣန္ဒြိယေသု စ သံဝုတော;_  
_ကာယသုခံ စေတောသုခံ,_  
_သုခံ သော အဓိဂစ္ဆတိ._  

</Paragraph>

<Paragraph number="183" type="verses" book="it">
_အဍယှမာနေန ကာယေန,_  
_အဍယှမာနေန စေတသာ;_  
_ဒိဝါ ဝါ ယဒိ ဝါ ရတ္တိံ,_  
_သုခံ ဝိဟရတိ တာဒိသော”တိ._  

</Paragraph>

<Paragraph number="184" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="185" type="center" book="it">
ဒုတိယံ.
</Paragraph>