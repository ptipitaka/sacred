---
title: "2.2.2 ဒေသနာသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="it" e="ch" v="18" p="218">

<Paragraph number="245" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="246" book="it">
“တထာဂတဿ, ဘိက္ခဝေ, အရဟတော သမ္မာသမ္ဗုဒ္ဓဿ ဒွေ ဓမ္မဒေသနာ ပရိယာယေန ဘဝန္တိ. ကတမာ ဒွေ? ‘ပါပံ ပါပကတော ပဿထာ’တိ—  အယံ ပဌမာ ဓမ္မဒေသနာ; ‘ပါပံ ပါပကတော ဒိသွာ တတ္ထ နိဗ္ဗိန္ဒထ ဝိရဇ္ဇထ ဝိမုစ္စထာ’တိ—  အယံ ဒုတိယာ ဓမ္မဒေသနာ. တထာဂတဿ, ဘိက္ခဝေ, အရဟတော သမ္မာသမ္ဗုဒ္ဓဿ ဣမာ ဒွေ ဓမ္မဒေသနာ ပရိယာယေန ဘဝန္တီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="247" type="verses" book="it">
_“တထာဂတဿ ဗုဒ္ဓဿ,_  
_သဗ္ဗဘူတာနုကမ္ပိနော;_  
_ပရိယာယဝစနံ ပဿ,_  
_ဒွေ စ ဓမ္မာ ပကာသိတာ._  

</Paragraph>

<Paragraph number="248" type="verses" book="it">
_ပါပကံ ပဿထ စေတံ,_  
_တတ္ထ စာပိ ဝိရဇ္ဇထ;_  
_တတော ဝိရတ္တစိတ္တာသေ,_  
_ဒုက္ခဿန္တံ ကရိဿထာ”တိ._  

</Paragraph>

<Paragraph number="249" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="250" type="center" book="it">
ဒုတိယံ.
</Paragraph>