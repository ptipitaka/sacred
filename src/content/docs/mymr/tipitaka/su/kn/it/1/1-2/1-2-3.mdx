---
title: "1.2.3 မက္ခပရိညာသုတ္တ"
tableOfContents: false
sidebar:
  order: 4
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="it">

<Paragraph number="66" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="67" book="it">
“မက္ခံ, ဘိက္ခဝေ, အနဘိဇာနံ အပရိဇာနံ တတ္ထ စိတ္တံ အဝိရာဇယံ အပ္ပဇဟံ အဘဗ္ဗော ဒုက္ခက္ခယာယ. မက္ခဉ္စ ခေါ, ဘိက္ခဝေ, အဘိဇာနံ ပရိဇာနံ တတ္ထ စိတ္တံ ဝိရာဇယံ ပဇဟံ ဘဗ္ဗော ဒုက္ခက္ခယာယာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="68" type="verses" book="it">
_“ယေန မက္ခေန မက္ခာသေ,_  
_သတ္တာ ဂစ္ဆန္တိ ဒုဂ္ဂတိံ;_  
_တံ မက္ခံ သမ္မဒညာယ,_  
_ပဇဟန္တိ ဝိပဿိနော;_  
_ပဟာယ န ပုနာယန္တိ,_  
ဣမံ လောကံ ကုဒါစနန်”တိ._  

</Paragraph>

<Paragraph number="69" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="70" type="center" book="it">
တတိယံ.
</Paragraph>