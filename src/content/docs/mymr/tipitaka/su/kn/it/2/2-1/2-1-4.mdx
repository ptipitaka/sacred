---
title: 2.1.4 အတပနီယသုတ္တ
tableOfContents: false
sidebar:
  order: 4
type: tipitaka
basket: su
book: it
review:
  current: review
  updated: '2025-10-27T21:48:42.201941'
  updated_by: ''
  notes: ''
  history:
  - state: review
    date: '2025-10-27T21:48:42.201941'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="31" book="it" e="ch" v="18" p="213">

<Paragraph number="192" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="193" book="it">
“ဒွေမေ, ဘိက္ခဝေ, ဓမ္မာ အတပနီယာ. ကတမေ ဒွေ? ဣဓ, ဘိက္ခဝေ, ဧကစ္စော ကတကလျာဏော ဟောတိ, ကတကုသလော, ကတဘီရုတ္တာဏော, အကတပါပေါ, အကတလုဒ္ဒေါ, အကတကိဗ္ဗိသော. သော ‘ကတံ မေ ကလျာဏန်’တိပိ န တပ္ပတိ, ‘အကတံ မေ ပါပန်’တိပိ န တပ္ပတိ. ဣမေ ခေါ, ဘိက္ခဝေ, ဒွေ ဓမ္မာ အတပနီယာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="194" type="verses" book="it">
_“ကာယဒုစ္စရိတံ ဟိတွာ,_  
_ဝစီဒုစ္စရိတာနိ စ;_  
_မနောဒုစ္စရိတံ ဟိတွာ,_  
_ယဉ္စညံ ဒေါသသဉှိတံ._  

</Paragraph>

<Paragraph number="195" type="verses" book="it">
_အကတွာကုသလံ ကမ္မံ,_  
_ကတွာန ကုသလံ ဗဟုံ;_  
_ကာယဿ ဘေဒါ သပ္ပညော,_  
_သဂ္ဂံ သော ဥပပဇ္ဇတီ”တိ._  

</Paragraph>

<Paragraph number="196" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="197" type="center" book="it">
စတုတ္ထံ.
</Paragraph>