---
title: "3.3.7 သုခပတ္ထနာသုတ္တ"
tableOfContents: false
sidebar:
  order: 7
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="76" book="it" e="ch" v="18" p="241">

<Paragraph number="499" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="500" book="it">
“တီဏိမာနိ, ဘိက္ခဝေ, သုခါနိ ပတ္ထယမာနော သီလံ ရက္ခေယျ ပဏ္ဍိတော. ကတမာနိ တီဏိ? ပသံသာ မေ အာဂစ္ဆတူတိ သီလံ ရက္ခေယျ ပဏ္ဍိတော, ဘောဂါ မေ ဥပ္ပဇ္ဇန္တူတိ သီလံ ရက္ခေယျ ပဏ္ဍိတော, ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇိဿာမီတိ သီလံ ရက္ခေယျ ပဏ္ဍိတော. ဣမာနိ ခေါ, ဘိက္ခဝေ, တီဏိ သုခါနိ ပတ္ထယမာနော သီလံ ရက္ခေယျ ပဏ္ဍိတော”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="501" type="verses" book="it">
_“သီလံ ရက္ခေယျ မေဓာဝီ,_  
_ပတ္ထယာနော တယော သုခေ;_  
_ပသံသံ ဝိတ္တလာဘဉ္စ,_  
_ပေစ္စ သဂ္ဂေ ပမောဒနံ._  

</Paragraph>

<Paragraph number="502" type="verses" book="it">
_အကရောန္တောပိ စေ ပါပံ,_  
_ကရောန္တမုပသေဝတိ;_  
_သင်္ကိယော ဟောတိ ပါပသ္မိံ,_  
_အဝဏ္ဏော စဿ ရူဟတိ._  

</Paragraph>

<Paragraph number="503" type="verses" book="it">
_ယာဒိသံ ကုရုတေ မိတ္တံ,_  
_ယာဒိသံ စူပသေဝတိ;_  
_သ ဝေ တာဒိသကော ဟောတိ,_  
_သဟဝါသော ဟိ တာဒိသော._  

</Paragraph>

<Paragraph number="504" type="verses" book="it">
_သေဝမာနော သေဝမာနံ,_  
_သမ္ဖုဋ္ဌော သမ္ဖုသံ ပရံ;_  
_သရော ဒိဒ္ဓေါ ကလာပံဝ,_  
_အလိတ္တမုပလိမ္ပတိ;_  
ဥပလေပဘယာ ဓီရော,_  
_နေဝ ပါပသခါ သိယာ._  

</Paragraph>

<Paragraph number="505" type="verses" book="it">
_ပူတိမစ္ဆံ ကုသဂ္ဂေန,_  
_ယော နရော ဥပနယှတိ;_  
_ကုသာပိ ပူတိ ဝါယန္တိ,_  
_ဧဝံ ဗာလူပသေဝနာ._  

</Paragraph>

<Paragraph number="506" type="verses" book="it">
_တဂရဉ္စ ပလာသေန,_  
_ယော နရော ဥပနယှတိ;_  
_ပတ္တာပိ သုရဘိ ဝါယန္တိ,_  
_ဧဝံ ဓီရူပသေဝနာ._  

</Paragraph>

<Paragraph number="507" type="verses" book="it">
_တသ္မာ ပတ္တပုဋဿေဝ,_  
_ဉတွာ သမ္ပာကမတ္တနော;_  
_အသန္တေ နုပသေဝေယျ,_  
_သန္တေ သေဝေယျ ပဏ္ဍိတော;_  
_အသန္တော နိရယံ နေန္တိ,_  
_သန္တော ပါပေန္တိ သုဂ္ဂတိန်”တိ._  

</Paragraph>

<Paragraph number="508" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="509" type="center" book="it">
သတ္တမံ.
</Paragraph>