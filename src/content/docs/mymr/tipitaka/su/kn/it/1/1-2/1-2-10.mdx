---
title: "1.2.10 ပဒုဋ္ဌစိတ္တသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="20" book="it" e="ch" v="18" p="203">

<Paragraph number="103" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="104" book="it">
“ဣဓာဟံ, ဘိက္ခဝေ, ဧကစ္စံ ပုဂ္ဂလံ ပဒုဋ္ဌစိတ္တံ ဧဝံ စေတသာ စေတော ပရိစ္စ ပဇာနာမိ—  ‘ဣမမှိ စာယံ သမယေ ပုဂ္ဂလော ကာလံ ကရေယျ ယထာဘတံ နိက္ခိတ္တော ဧဝံ နိရယေ’. တံ ကိဿ ဟေတု? စိတ္တံ ဟိဿ, ဘိက္ခဝေ, ပဒုဋ္ဌံ. စေတောပဒေါသဟေတု ခေါ ပန, ဘိက္ခဝေ, ဧဝမိဓေကစ္စေ သတ္တာ ကာယဿ ဘေဒါ ပရံ မရဏာ အပါယံ ဒုဂ္ဂတိံ ဝိနိပါတံ နိရယံ ဥပပဇ္ဇန္တီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="105" type="verses" book="it">
_“ပဒုဋ္ဌစိတ္တံ ဉတွာန,_  
_ဧကစ္စံ ဣဓ ပုဂ္ဂလံ;_  
_ဧတမတ္ထဉ္စ ဗျာကာသိ,_  
_ဗုဒ္ဓေါ ဘိက္ခူန သန္တိကေ._  

</Paragraph>

<Paragraph number="106" type="verses" book="it">
ဣမမှိ စာယံ သမယေ,_  
_ကာလံ ကယိရာထ ပုဂ္ဂလော;_  
_နိရယံ ဥပပဇ္ဇေယျ,_  
_စိတ္တံ ဟိဿ ပဒူသိတံ._  

</Paragraph>

<Paragraph number="107" type="verses" book="it">
_ယထာ ဟရိတွာ နိက္ခိပေယျ,_  
_ဧဝမေဝံ တထာဝိဓော;_  
_စေတောပဒေါသဟေတု ဟိ,_  
_သတ္တာ ဂစ္ဆန္တိ ဒုဂ္ဂတိန်”တိ._  

</Paragraph>

<Paragraph number="108" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="109" type="center" book="it">
ဒသမံ.



</Paragraph>

<Paragraph number="110" type="center" book="it">
ဒုတိယော ဝဂ္ဂေါ.



</Paragraph>

<Paragraph number="111" type="center" book="it">
တဿုဒ္ဒါနံ


</Paragraph>

<Paragraph number="112" type="verses" book="it">
_မောဟော ကောဓော အထ မက္ခော,_  
_ဝိဇ္ဇာ တဏှာ သေခဒုဝေ စ;_  
_ဘေဒေါ သာမဂ္ဂိပုဂ္ဂလော,_  
_ဝဂ္ဂမာဟု ဒုတိယန္တိ ဝုစ္စတီတိ._
</Paragraph>