---
title: "2.1.10 သောမနဿသုတ္တ"
tableOfContents: false
sidebar:
  order: 2
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="37" book="it">

<Paragraph number="226" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="227" book="it">
“ဒွီဟိ, ဘိက္ခဝေ, ဓမ္မေဟိ သမန္နာဂတော ဘိက္ခု ဒိဋ္ဌေဝ ဓမ္မေ သုခသောမနဿဗဟုလော ဝိဟရတိ, ယောနိ စဿ အာရဒ္ဓါ ဟောတိ အာသဝါနံ ခယာယ. ကတမေဟိ ဒွီဟိ? သံဝေဇနီယေသု ဌာနေသု သံဝေဇနေန, သံဝိဂ္ဂဿ စ ယောနိသော ပဓာနေန. ဣမေဟိ ခေါ, ဘိက္ခဝေ, ဒွီဟိ ဓမ္မေဟိ သမန္နာဂတော ဘိက္ခု ဒိဋ္ဌေဝ ဓမ္မေ သုခသောမနဿဗဟုလော ဝိဟရတိ, ယောနိ စဿ အာရဒ္ဓါ ဟောတိ အာသဝါနံ ခယာယာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="228" type="verses" book="it">
_“သံဝေဇနီယဋ္ဌာနေသု,_  
_သံဝိဇ္ဇေထေဝ ပဏ္ဍိတော;_  
_အာတာပီ နိပကော ဘိက္ခု,_  
_ပညာယ သမဝေက္ခိယ._  

</Paragraph>

<Paragraph number="229" type="verses" book="it">
_ဧဝံ ဝိဟာရီ အာတာပီ,_  
_သန္တဝုတ္တိ အနုဒ္ဓတော;_  
_စေတောသမထမနုယုတ္တော,_  
_ခယံ ဒုက္ခဿ ပါပုဏေ”တိ._  

</Paragraph>

<Paragraph number="230" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="231" type="center" book="it">
ဒသမံ.



</Paragraph>

<Paragraph number="232" type="center" book="it">
ပဌမော ဝဂ္ဂေါ.



</Paragraph>

<Paragraph number="233" type="center" book="it">
တဿုဒ္ဒါနံ


</Paragraph>

<Paragraph number="234" type="verses" book="it">
_ဒွေ စ ဘိက္ခူ တပနီယာ,_  
_တပနီယာ ပရတ္ထေဟိ;_  
_အာတာပီ နကုဟနာ ဒွေ,_  
_သောမနဿေန တေ ဒသာတိ._
</Paragraph>