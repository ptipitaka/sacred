---
title: "2.2.3 ဝိဇ္ဇာသုတ္တ"
tableOfContents: false
sidebar:
  order: 6
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="40" book="it">

<Paragraph number="251" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="252" book="it">
“အဝိဇ္ဇာ, ဘိက္ခဝေ, ပုဗ္ဗင်္ဂမာ အကုသလာနံ ဓမ္မာနံ သမာပတ္တိယာ အနွဒေဝ အဟိရိကံ အနောတ္တပ္ပံ; ဝိဇ္ဇာ စ ခေါ, ဘိက္ခဝေ, ပုဗ္ဗင်္ဂမာ ကုသလာနံ ဓမ္မာနံ သမာပတ္တိယာ အနွဒေဝ ဟိရောတ္တပ္ပန်”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="253" type="verses" book="it">
_“ယာ ကာစိမာ ဒုဂ္ဂတိယော,_  
_အသ္မိံ လောကေ ပရမှိ စ;_  
_အဝိဇ္ဇာမူလိကာ သဗ္ဗာ,_  
ဣစ္ဆာလောဘသမုဿယာ._  

</Paragraph>

<Paragraph number="254" type="verses" book="it">
_ယတော စ ဟောတိ ပါပိစ္ဆော,_  
_အဟိရီကော အနာဒရော;_  
_တတော ပါပံ ပသဝတိ,_  
_အပါယံ တေန ဂစ္ဆတိ._  

</Paragraph>

<Paragraph number="255" type="verses" book="it">
_တသ္မာ ဆန္ဒဉ္စ လောဘဉ္စ,_  
_အဝိဇ္ဇဉ္စ ဝိရာဇယံ;_  
_ဝိဇ္ဇံ ဥပ္ပါဒယံ ဘိက္ခု,_  
_သဗ္ဗာ ဒုဂ္ဂတိယော ဇဟေ”တိ._  

</Paragraph>

<Paragraph number="256" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="257" type="center" book="it">
တတိယံ.



</Paragraph>

<Paragraph number="258" type="center" book="it">
ပဌမဘာဏဝါရော.
</Paragraph>