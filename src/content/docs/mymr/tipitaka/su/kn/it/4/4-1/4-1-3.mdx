---
title: 4.1.3 အာသဝက္ခယသုတ္တ
tableOfContents: false
sidebar:
  order: 3
type: tipitaka
basket: su
book: it
review:
  current: review
  updated: '2025-10-27T21:48:42.523863'
  updated_by: ''
  notes: ''
  history:
  - state: review
    date: '2025-10-27T21:48:42.523863'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="102" book="it" e="ch" v="18" p="265">

<Paragraph number="741" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="742" book="it">
“ဇာနတောဟံ, ဘိက္ခဝေ, ပဿတော အာသဝါနံ ခယံ ဝဒါမိ, နော အဇာနတော နော အပဿတော. ကိဉ္စ, ဘိက္ခဝေ, ဇာနတော, ကိံ ပဿတော အာသဝါနံ ခယော ဟောတိ? ဣဒံ ဒုက္ခန္တိ, ဘိက္ခဝေ, ဇာနတော ပဿတော အာသဝါနံ ခယော ဟောတိ. အယံ ဒုက္ခသမုဒယောတိ, ဘိက္ခဝေ, ဇာနတော ပဿတော အာသဝါနံ ခယော ဟောတိ. အယံ ဒုက္ခနိရောဓောတိ, ဘိက္ခဝေ, ဇာနတော ပဿတော အာသဝါနံ ခယော ဟောတိ. အယံ ဒုက္ခနိရောဓဂါမိနီ ပဋိပဒါတိ, ဘိက္ခဝေ, ဇာနတော ပဿတော အာသဝါနံ ခယော ဟောတိ. ဧဝံ ခေါ, ဘိက္ခဝေ, ဇာနတော ဧဝံ ပဿတော အာသဝါနံ ခယော ဟောတီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="743" type="verses" book="it">
_“သေခဿ သိက္ခမာနဿ,_  
ဥဇုမဂ္ဂါနုသာရိနော;_  
_ခယသ္မိံ ပဌမံ ဉာဏံ,_  
_တတော အညာ အနန္တရာ._  

</Paragraph>

<Paragraph number="744" type="verses" book="it">
_တတော အညာ ဝိမုတ္တဿ,_  
_ဝိမုတ္တိဉာဏမုတ္တမံ;_  
ဥပ္ပဇ္ဇတိ ခယေ ဉာဏံ,_  
_ခီဏာ သံယောဇနာ ဣတိ._  

</Paragraph>

<Paragraph number="745" type="verses" book="it">
_န တွေဝိဒံ ကုသီတေန,_  
_ဗာလေနမဝိဇာနတာ;_  
_နိဗ္ဗာနံ အဓိဂန္တဗ္ဗံ,_  
_သဗ္ဗဂန္ထပ္ပမောစနန်”တိ._  

</Paragraph>

<Paragraph number="746" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="747" type="center" book="it">
တတိယံ.
</Paragraph>