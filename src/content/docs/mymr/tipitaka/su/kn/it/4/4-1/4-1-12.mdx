---
title: 4.1.12 သမ္ပန္နသီလသုတ္တ
tableOfContents: false
sidebar:
  order: 12
type: tipitaka
basket: su
book: it
review:
  current: review
  updated: '2025-10-23T09:13:37.837360'
  updated_by: ''
  notes: ''
  history:
  - state: review
    date: '2025-10-23T09:13:37.837360'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="111" book="it" e="ch" v="18" p="274">

<Paragraph number="820" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="821" book="it">
“သမ္ပန္နသီလာ, ဘိက္ခဝေ, ဝိဟရထ သမ္ပန္နပါတိမောက္ခာ; ပါတိမောက္ခသံဝရသံဝုတာ ဝိဟရထ အာစာရဂေါစရသမ္ပန္နာ အဏုမတ္တေသု ဝဇ္ဇေသု ဘယဒဿာဝိနော; သမာဒါယ သိက္ခထ သိက္ခာပဒေသု.
</Paragraph>

<Paragraph number="822" book="it">
သမ္ပန္နသီလာနံ ဝေါ, ဘိက္ခဝေ, ဝိဟရတံ သမ္ပန္နပါတိမောက္ခာနံ ပါတိမောက္ခသံဝရသံဝုတာနံ ဝိဟရတံ အာစာရဂေါစရသမ္ပန္နာနံ အဏုမတ္တေသု ဝဇ္ဇေသု ဘယဒဿာဝီနံ သမာဒါယ သိက္ခတံ သိက္ခာပဒေသု, ကိမဿ ဥတ္တရိ ကရဏီယံ?
</Paragraph>

<Paragraph number="823" book="it">
စရတော စေပိ, ဘိက္ခဝေ, ဘိက္ခုနော အဘိဇ္ဈာ, ဗျာပါဒေါ ဝိဂတော ဟောတိ, ထိနမိဒ္ဓံ ဝိဂတံ ဟောတိ, ဥဒ္ဓစ္စကုက္ကုစ္စံ ဝိဂတံ ဟောတိ, ဝိစိကိစ္ဆာ ပဟီနာ ဟောတိ, အာရဒ္ဓံ ဟောတိ ဝီရိယံ အသလ္လီနံ, ဥပဋ္ဌိတာ သတိ အသမ္မုဋ္ဌာ, ပဿဒ္ဓေါ ကာယော အသာရဒ္ဓေါ, သမာဟိတံ စိတ္တံ ဧကဂ္ဂံ. စရမ္ပိ, ဘိက္ခဝေ, ဘိက္ခု ဧဝံဘူတော အာတာပီ ဩတ္တာပီ သတတံ သမိတံ အာရဒ္ဓဝီရိယော ပဟိတတ္တောတိ ဝုစ္စတိ.
</Paragraph>

<Paragraph number="824" book="it">
ဌိတဿ စေပိ, ဘိက္ခဝေ, ဘိက္ခုနော အဘိဇ္ဈာ ဗျာပါဒေါ ဝိဂတော ဟောတိ …ပေ…  ထိနမိဒ္ဓံ…  ဥဒ္ဓစ္စကုက္ကုစ္စံ…  ဝိစိကိစ္ဆာ ပဟီနာ ဟောတိ, အာရဒ္ဓံ ဟောတိ ဝီရိယံ အသလ္လီနံ, ဥပဋ္ဌိတာ သတိ အသမ္မုဋ္ဌာ, ပဿဒ္ဓေါ ကာယော အသာရဒ္ဓေါ, သမာဟိတံ စိတ္တံ ဧကဂ္ဂံ. ဌိတောပိ, ဘိက္ခဝေ, ဘိက္ခု ဧဝံဘူတော အာတာပီ ဩတ္တာပီ သတတံ သမိတံ အာရဒ္ဓဝီရိယော ပဟိတတ္တောတိ ဝုစ္စတိ.
</Paragraph>

<Paragraph number="825" book="it">
နိသိန္နဿ စေပိ, ဘိက္ခဝေ, ဘိက္ခုနော အဘိဇ္ဈာ ဗျာပါဒေါ ဝိဂတော ဟောတိ …ပေ…  ထိနမိဒ္ဓံ…  ဥဒ္ဓစ္စကုက္ကုစ္စံ…  ဝိစိကိစ္ဆာ ပဟီနာ ဟောတိ, အာရဒ္ဓံ ဟောတိ ဝီရိယံ အသလ္လီနံ, ဥပဋ္ဌိတာ သတိ အသမ္မုဋ္ဌာ, ပဿဒ္ဓေါ ကာယော အသာရဒ္ဓေါ, သမာဟိတံ စိတ္တံ ဧကဂ္ဂံ. နိသိန္နောပိ, ဘိက္ခဝေ, ဘိက္ခု ဧဝံဘူတော အာတာပီ ဩတ္တာပီ သတတံ သမိတံ အာရဒ္ဓဝီရိယော ပဟိတတ္တောတိ ဝုစ္စတိ.
</Paragraph>

<Paragraph number="826" book="it">
သယာနဿ စေပိ, ဘိက္ခဝေ, ဘိက္ခုနော ဇာဂရဿ အဘိဇ္ဈာ ဗျာပါဒေါ ဝိဂတော ဟောတိ …ပေ…  ထိနမိဒ္ဓံ…  ဥဒ္ဓစ္စကုက္ကုစ္စံ…  ဝိစိကိစ္ဆာ ပဟီနာ ဟောတိ, အာရဒ္ဓံ ဟောတိ ဝီရိယံ အသလ္လီနံ, ဥပဋ္ဌိတာ သတိ အသမ္မုဋ္ဌာ, ပဿဒ္ဓေါ ကာယော အသာရဒ္ဓေါ, သမာဟိတံ စိတ္တံ ဧကဂ္ဂံ. သယာနောပိ, ဘိက္ခဝေ, ဘိက္ခု ဇာဂရော ဧဝံဘူတော အာတာပီ ဩတ္တာပီ သတတံ သမိတံ အာရဒ္ဓဝီရိယော ပဟိတတ္တောတိ ဝုစ္စတီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="827" type="verses" book="it">
_“ယတံ စရေ ယတံ တိဋ္ဌေ,_  
_ယတံ အစ္ဆေ ယတံ သယေ;_  
_ယတံ သမိဉ္ဇယေ ဘိက္ခု,_  
_ယတမေနံ ပသာရယေ._  

</Paragraph>

<Paragraph number="828" type="verses" book="it">
ဥဒ္ဓံ တိရိယံ အပါစီနံ,_  
_ယာဝတာဇဂတောဂတိ;_  
_သမဝေက္ခိတာ စ ဓမ္မာနံ,_  
_ခန္ဓာနံ ဥဒယဗ္ဗယံ._  

</Paragraph>

<Paragraph number="829" type="verses" book="it">
_ဧဝံ ဝိဟာရိမာတာပိံ,_  
_သန္တဝုတ္တိမနုဒ္ဓတံ;_  
_စေတောသမထသာမီစိံ,_  
_သိက္ခမာနံ သဒါ သတံ;_  
_သတတံ ပဟိတတ္တောတိ,_  
_အာဟု ဘိက္ခုံ တထာဝိဓန်”တိ._  

</Paragraph>

<Paragraph number="830" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="831" type="center" book="it">
ဒွါဒသမံ.
</Paragraph>