---
title: "2.2.5 သုက္ကဓမ္မသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="42" book="it" e="ch" v="18" p="219">

<Paragraph number="266" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="267" book="it">
“ဒွေမေ, ဘိက္ခဝေ, သုက္ကာ ဓမ္မာ လောကံ ပါလေန္တိ. ကတမေ ဒွေ? ဟိရီ စ, ဩတ္တပ္ပဉ္စ. ဣမေ စေ, ဘိက္ခဝေ, ဒွေ သုက္ကာ ဓမ္မာ လောကံ န ပါလေယျုံ, နယိဓ ပညာယေထ မာတာတိ ဝါ မာတုစ္ဆာတိ ဝါ မာတုလာနီတိ ဝါ အာစရိယဘရိယာတိ ဝါ ဂရူနံ ဒါရာတိ ဝါ. သမ္ဘေဒံ လောကော အဂမိဿ ယထာ အဇေဠကာ ကုက္ကုဋသူကရာ သောဏသိင်္ဂါလာ. ယသ္မာ စ ခေါ, ဘိက္ခဝေ, ဣမေ ဒွေ သုက္ကာ ဓမ္မာ လောကံ ပါလေန္တိ တသ္မာ ပညာယတိ မာတာတိ ဝါ မာတုစ္ဆာတိ ဝါ မာတုလာနီတိ ဝါ အာစရိယဘရိယာတိ ဝါ ဂရူနံ ဒါရာတိ ဝါ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="268" type="verses" book="it">
_“ယေသဉ္စေ ဟိရိဩတ္တပ္ပံ,_  
_သဗ္ဗဒါ စ န ဝိဇ္ဇတိ;_  
_ဝေါက္ကန္တာ သုက္ကမူလာ တေ,_  
_ဇာတိမရဏဂါမိနော._  

</Paragraph>

<Paragraph number="269" type="verses" book="it">
_ယေသဉ္စ ဟိရိဩတ္တပ္ပံ,_  
_သဒါ သမ္မာ ဥပဋ္ဌိတာ;_  
_ဝိရူဠှဗြဟ္မစရိယာ တေ,_  
_သန္တော ခီဏပုနဗ္ဘဝါ”တိ._  

</Paragraph>

<Paragraph number="270" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="271" type="center" book="it">
ပဉ္စမံ.
</Paragraph>