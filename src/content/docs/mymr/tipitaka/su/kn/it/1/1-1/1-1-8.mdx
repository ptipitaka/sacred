---
title: "1.1.8 မာနပရိညာသုတ္တ"
tableOfContents: false
sidebar:
  order: 9
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="8" book="it">

<Paragraph number="37" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="38" book="it">
“မာနံ, ဘိက္ခဝေ, အနဘိဇာနံ အပရိဇာနံ တတ္ထ စိတ္တံ အဝိရာဇယံ အပ္ပဇဟံ အဘဗ္ဗော ဒုက္ခက္ခယာယ. မာနဉ္စ ခေါ, ဘိက္ခဝေ, အဘိဇာနံ ပရိဇာနံ တတ္ထ စိတ္တံ ဝိရာဇယံ ပဇဟံ ဘဗ္ဗော ဒုက္ခက္ခယာယာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="39" type="verses" book="it">
_“မာနုပေတာ အယံ ပဇာ,_  
_မာနဂန္ထာ ဘဝေ ရတာ;_  
_မာနံ အပရိဇာနန္တာ,_  
_အာဂန္တာရော ပုနဗ္ဘဝံ._  

</Paragraph>

<Paragraph number="40" type="verses" book="it">
_ယေ စ မာနံ ပဟန္တွာန,_  
_ဝိမုတ္တာ မာနသင်္ခယေ;_  
_တေ မာနဂန္ထာဘိဘုနော,_  
_သဗ္ဗဒုက္ခမုပစ္စဂုန်”တိ._  

</Paragraph>

<Paragraph number="41" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="42" type="center" book="it">
အဋ္ဌမံ.
</Paragraph>