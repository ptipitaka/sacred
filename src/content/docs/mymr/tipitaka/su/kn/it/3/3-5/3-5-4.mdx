---
title: 3.5.4 အဂ္ဂိသုတ္တ
tableOfContents: false
sidebar:
  order: 4
type: tipitaka
basket: su
book: it
review:
  current: review
  updated: '2025-10-23T09:13:37.772678'
  updated_by: ''
  notes: ''
  history:
  - state: review
    date: '2025-10-23T09:13:37.772678'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="93" book="it" e="ch" v="18" p="257">

<Paragraph number="661" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="662" book="it">
“တယောမေ, ဘိက္ခဝေ, အဂ္ဂီ. ကတမေ တယော? ရာဂဂ္ဂိ, ဒေါသဂ္ဂိ, မောဟဂ္ဂိ—  ဣမေ ခေါ, ဘိက္ခဝေ, တယော အဂ္ဂီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="663" type="verses" book="it">
_“ရာဂဂ္ဂိ ဒဟတိ မစ္စေ,_  
_ရတ္တေ ကာမေသု မုစ္ဆိတေ;_  
_ဒေါသဂ္ဂိ ပန ဗျာပန္နေ,_  
_နရေ ပါဏာတိပါတိနော._  

</Paragraph>

<Paragraph number="664" type="verses" book="it">
_မောဟဂ္ဂိ ပန သမ္မူဠှေ,_  
_အရိယဓမ္မေ အကောဝိဒေ;_  
_ဧတေ အဂ္ဂီ အဇာနန္တာ,_  
_သက္ကာယာဘိရတာ ပဇာ._  

</Paragraph>

<Paragraph number="665" type="verses" book="it">
_တေ ဝဍ္ဎယန္တိ နိရယံ,_  
_တိရစ္ဆာနဉ္စ ယောနိယော;_  
_အသုရံ ပေတ္တိဝိသယံ,_  
_အမုတ္တာ မာရဗန္ဓနာ._  

</Paragraph>

<Paragraph number="666" type="verses" book="it">
_ယေ စ ရတ္တိန္ဒိဝါ ယုတ္တာ,_  
_သမ္မာသမ္ဗုဒ္ဓသာသနေ;_  
_တေ နိဗ္ဗာပေန္တိ ရာဂဂ္ဂိံ,_  
_နိစ္စံ အသုဘသညိနော._  

</Paragraph>

<Paragraph number="667" type="verses" book="it">
_ဒေါသဂ္ဂိံ ပန မေတ္တာယ,_  
_နိဗ္ဗာပေန္တိ နရုတ္တမာ;_  
_မောဟဂ္ဂိံ ပန ပညာယ,_  
_ယာယံ နိဗ္ဗေဓဂါမိနီ._  

</Paragraph>

<Paragraph number="668" type="verses" book="it">
_တေ နိဗ္ဗာပေတွာ နိပကာ,_  
_ရတ္တိန္ဒိဝမတန္ဒိတာ;_  
_အသေသံ ပရိနိဗ္ဗန္တိ,_  
_အသေသံ ဒုက္ခမစ္စဂုံ._  

</Paragraph>

<Paragraph number="669" type="verses" book="it">
_အရိယဒ္ဒသာ ဝေဒဂုနော,_  
_သမ္မဒညာယ ပဏ္ဍိတာ;_  
_ဇာတိက္ခယမဘိညာယ,_  
_နာဂစ္ဆန္တိ ပုနဗ္ဘဝန်”တိ._  

</Paragraph>

<Paragraph number="670" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="671" type="center" book="it">
စတုတ္ထံ.
</Paragraph>