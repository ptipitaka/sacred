---
title: 3.3.10 ပရိဟာနသုတ္တ
tableOfContents: false
sidebar:
  order: 10
type: tipitaka
basket: su
book: it
review:
  current: review
  updated: '2025-10-27T21:48:42.368716'
  updated_by: ''
  notes: ''
  history:
  - state: review
    date: '2025-10-27T21:48:42.368716'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="79" book="it" e="ch" v="18" p="243">

<Paragraph number="525" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="526" book="it">
“တယောမေ, ဘိက္ခဝေ, ဓမ္မာ သေခဿ ဘိက္ခုနော ပရိဟာနာယ သံဝတ္တန္တိ. ကတမေ တယော? ဣဓ, ဘိက္ခဝေ, သေခေါ ဘိက္ခု ကမ္မာရာမော ဟောတိ, ကမ္မရတော, ကမ္မာရာမတမနုယုတ္တော; ဘဿာရာမော ဟောတိ, ဘဿရတော, ဘဿာရာမတမနုယုတ္တော; နိဒ္ဒါရာမော ဟောတိ, နိဒ္ဒါရတော, နိဒ္ဒါရာမတမနုယုတ္တော. ဣမေ ခေါ, ဘိက္ခဝေ, တယော ဓမ္မာ သေခဿ ဘိက္ခုနော ပရိဟာနာယ သံဝတ္တန္တိ.
</Paragraph>

<Paragraph number="527" book="it">
တယောမေ, ဘိက္ခဝေ, ဓမ္မာ သေခဿ ဘိက္ခုနော အပရိဟာနာယ သံဝတ္တန္တိ. ကတမေ တယော? ဣဓ, ဘိက္ခဝေ, သေခေါ ဘိက္ခု န ကမ္မာရာမော ဟောတိ, န ကမ္မရတော, န ကမ္မာရာမတမနုယုတ္တော; န ဘဿာရာမော ဟောတိ, န ဘဿရတော, န ဘဿာရာမတမနုယုတ္တော; န နိဒ္ဒါရာမော ဟောတိ, န နိဒ္ဒါရတော, န နိဒ္ဒါရာမတမနုယုတ္တော. ဣမေ ခေါ, ဘိက္ခဝေ, တယော ဓမ္မာ သေခဿ ဘိက္ခုနော အပရိဟာနာယ သံဝတ္တန္တီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="528" type="verses" book="it">
_“ကမ္မာရာမော ဘဿာရာမော,_  
_နိဒ္ဒါရာမော စ ဥဒ္ဓတော;_  
_အဘဗ္ဗော တာဒိသော ဘိက္ခု,_  
_ဖုဋ္ဌုံ သမ္ဗောဓိမုတ္တမံ._  

</Paragraph>

<Paragraph number="529" type="verses" book="it">
_တသ္မာ ဟိ အပ္ပကိစ္စဿ,_  
_အပ္ပမိဒ္ဓေါ အနုဒ္ဓတော;_  
_ဘဗ္ဗော သော တာဒိသော ဘိက္ခု,_  
_ဖုဋ္ဌုံ သမ္ဗောဓိမုတ္တမန်”တိ._  

</Paragraph>

<Paragraph number="530" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="531" type="center" book="it">
ဒသမံ.



</Paragraph>

<Paragraph number="532" type="center" book="it">
တတိယော ဝဂ္ဂေါ.



</Paragraph>

<Paragraph number="533" type="center" book="it">
တဿုဒ္ဒါနံ


</Paragraph>

<Paragraph number="534" type="verses" book="it">
_ဒွေ ဒိဋ္ဌီ နိဿရဏံ ရူပံ,_  
_ပုတ္တော အဝုဋ္ဌိကေန စ;_  
_သုခါ စ ဘိဒုရော ဓာတု,_  
_ပရိဟာနေန တေ ဒသာတိ._
</Paragraph>