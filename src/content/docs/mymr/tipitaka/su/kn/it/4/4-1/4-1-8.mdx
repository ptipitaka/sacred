---
title: "4.1.8 ဗဟုကာရသုတ္တ"
tableOfContents: false
sidebar:
  order: 8
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="107" book="it" e="ch" v="18" p="269">

<Paragraph number="778" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="779" book="it">
“ဗဟုကာရာ, ဘိက္ခဝေ, ဗြာဟ္မဏဂဟပတိကာ တုမှာကံ ယေ ဝေါ ပစ္စုပဋ္ဌိတာ စီဝရပိဏ္ဍပါတသေနာသနဂိလာနပစ္စယဘေသဇ္ဇပရိက္ခာရေဟိ. တုမှေပိ, ဘိက္ခဝေ, ဗဟုကာရာ ဗြာဟ္မဏဂဟပတိကာနံ ယံ နေသံ ဓမ္မံ ဒေသေထ အာဒိကလျာဏံ မဇ္ဈေကလျာဏံ ပရိယောသာနကလျာဏံ သာတ္ထံ သဗျဉ္ဇနံ, ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ ပကာသေထ. ဧဝမိဒံ, ဘိက္ခဝေ, အညမညံ နိဿာယ ဗြဟ္မစရိယံ ဝုဿတိ ဩဃဿ နိတ္ထရဏတ္ထာယ သမ္မာ ဒုက္ခဿ အန္တကိရိယာယာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="780" type="verses" book="it">
_“သာဂါရာ အနဂါရာ စ,_  
ဥဘော အညောညနိဿိတာ;_  
_အာရာဓယန္တိ သဒ္ဓမ္မံ,_  
_ယောဂက္ခေမံ အနုတ္တရံ._  

</Paragraph>

<Paragraph number="781" type="verses" book="it">
_သာဂါရေသု စ စီဝရံ,_  
_ပစ္စယံ သယနာသနံ;_  
_အနဂါရာ ပဋိစ္ဆန္တိ,_  
_ပရိဿယဝိနောဒနံ._  

</Paragraph>

<Paragraph number="782" type="verses" book="it">
_သုဂတံ ပန နိဿာယ,_  
_ဂဟဋ္ဌာ ဃရမေသိနော;_  
_သဒ္ဒဟာနာ အရဟတံ,_  
_အရိယပညာယ ဈာယိနော._  

</Paragraph>

<Paragraph number="783" type="verses" book="it">
ဣဓ ဓမ္မံ စရိတွာန,_  
_မဂ္ဂံ သုဂတိဂါမိနံ;_  
_နန္ဒိနော ဒေဝလောကသ္မိံ,_  
_မောဒန္တိ ကာမကာမိနော”တိ._  

</Paragraph>

<Paragraph number="784" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="785" type="center" book="it">
အဋ္ဌမံ.
</Paragraph>