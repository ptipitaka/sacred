---
title: "3.2.10 ဒုတိယရာဂသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="69" book="it" e="ch" v="18" p="234">

<Paragraph number="440" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="441" book="it">
“ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ ရာဂေါ အပ္ပဟီနော, ဒေါသော အပ္ပဟီနော, မောဟော အပ္ပဟီနော—  အယံ ဝုစ္စတိ, ဘိက္ခဝေ, ‘အတိဏ္ဏော သမုဒ္ဒံ သဦမိံ သဝီစိံ သာဝဋ္ဋံ သဂဟံ သရက္ခသံ’. ယဿ ကဿစိ, ဘိက္ခဝေ, ဘိက္ခုဿ ဝါ ဘိက္ခုနိယာ ဝါ ရာဂေါ ပဟီနော, ဒေါသော ပဟီနော, မောဟော ပဟီနော—  အယံ ဝုစ္စတိ, ဘိက္ခဝေ, ‘အတရိ သမုဒ္ဒံ သဦမိံ သဝီစိံ သာဝဋ္ဋံ သဂဟံ သရက္ခသံ, တိဏ္ဏော ပါရင်္ဂတော ထလေ တိဋ္ဌတိ ဗြာဟ္မဏော’”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="442" type="verses" book="it">
_“ယဿ ရာဂေါ စ ဒေါသော စ,_  
_အဝိဇ္ဇာ စ ဝိရာဇိတာ;_  
_သောမံ သမုဒ္ဒံ သဂဟံ သရက္ခသံ,_  
_သဦမိဘယံ ဒုတ္တရံ အစ္စတာရိ._  

</Paragraph>

<Paragraph number="443" type="verses" book="it">
_သင်္ဂါတိဂေါ မစ္စုဇဟော နိရူပဓိ,_  
_ပဟာသိ ဒုက္ခံ အပုနဗ္ဘဝါယ;_  
_အတ္ထင်္ဂတော သော န ပမာဏမေတိ,_  
_အမောဟယိ မစ္စုရာဇန္တိ ဗြူမီ”တိ._  

</Paragraph>

<Paragraph number="444" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="445" type="center" book="it">
ဒသမံ.



</Paragraph>

<Paragraph number="446" type="center" book="it">
ဒုတိယော ဝဂ္ဂေါ.



</Paragraph>

<Paragraph number="447" type="center" book="it">
တဿုဒ္ဒါနံ


</Paragraph>

<Paragraph number="448" type="verses" book="it">
_ပုညံ စက္ခု အထ ဣန္ဒြိယာနိ,_  
_အဒ္ဓါ စ စရိတံ ဒုဝေ သောစိ;_  
_မုနော အထ ရာဂဒုဝေ,_  
_ပုန ဝဂ္ဂမာဟု ဒုတိယမုတ္တမန္တိ._
</Paragraph>