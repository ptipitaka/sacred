---
title: 1.3.7 မေတ္တာဘာဝနာသုတ္တ
tableOfContents: false
sidebar:
  order: 7
type: tipitaka
basket: su
book: it
review:
  current: review
  updated: '2025-10-20T18:39:00.732034'
  updated_by: ''
  notes: ''
  history:
  - state: review
    date: '2025-10-20T18:39:00.732034'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="27" book="it" e="ch" v="18" p="208">

<Paragraph number="155" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="156" book="it">
“ယာနိ ကာနိစိ, ဘိက္ခဝေ, ဩပဓိကာနိ ပုညကိရိယဝတ္ထူနိ သဗ္ဗာနိ တာနိ မေတ္တာယ စေတောဝိမုတ္တိယာ ကလံ နာဂ္ဃန္တိ သောဠသိံ. မေတ္တာယေဝ တာနိ စေတောဝိမုတ္တိ အဓိဂ္ဂဟေတွာ ဘာသတေ စ တပတေ စ ဝိရောစတိ စ.
</Paragraph>

<Paragraph number="157" book="it">
သေယျထာပိ, ဘိက္ခဝေ, ယာ ကာစိ တာရကရူပါနံ ပဘာ သဗ္ဗာ တာ စန္ဒိယာ ပဘာယ ကလံ နာဂ္ဃန္တိ သောဠသိံ, စန္ဒပဘာယေဝ တာ အဓိဂ္ဂဟေတွာ ဘာသတေ စ တပတေ စ ဝိရောစတိ စ; ဧဝမေဝံ ခေါ, ဘိက္ခဝေ, ယာနိ ကာနိစိ ဩပဓိကာနိ ပုညကိရိယဝတ္ထူနိ သဗ္ဗာနိ တာနိ မေတ္တာယ စေတောဝိမုတ္တိယာ ကလံ နာဂ္ဃန္တိ သောဠသိံ, မေတ္တာယေဝ တာနိ စေတောဝိမုတ္တိ အဓိဂ္ဂဟေတွာ ဘာသတေ စ တပတေ စ ဝိရောစတိ စ.
</Paragraph>

<Paragraph number="158" book="it">
သေယျထာပိ, ဘိက္ခဝေ, ဝဿာနံ ပစ္ဆိမေ မာသေ သရဒသမယေ ဝိဒ္ဓေ ဝိဂတဝလာဟကေ ဒေဝေ အာဒိစ္စော နဘံ အဗ္ဘုဿက္ကမာနော သဗ္ဗံ အာကာသဂတံ တမဂတံ အဘိဝိဟစ္စ ဘာသတေ စ တပတေ စ ဝိရောစတိ စ; ဧဝမေဝံ ခေါ, ဘိက္ခဝေ, ယာနိ ကာနိစိ ဩပဓိကာနိ ပုညကိရိယဝတ္ထူနိ သဗ္ဗာနိ တာနိ မေတ္တာယ စေတောဝိမုတ္တိယာ ကလံ နာဂ္ဃန္တိ သောဠသိံ, မေတ္တာယေဝ တာနိ စေတောဝိမုတ္တိ အဓိဂ္ဂဟေတွာ ဘာသတေ စ တပတေ စ ဝိရောစတိ စ.
</Paragraph>

<Paragraph number="159" book="it">
သေယျထာပိ, ဘိက္ခဝေ, ရတ္တိယာ ပစ္စူသသမယံ ဩသဓိတာရကာ ဘာသတေ စ တပတေ စ ဝိရောစတိ စ; ဧဝမေဝံ ခေါ, ဘိက္ခဝေ, ယာနိ ကာနိစိ ဩပဓိကာနိ ပုညကိရိယဝတ္ထူနိ သဗ္ဗာနိ တာနိ မေတ္တာယ စေတောဝိမုတ္တိယာ ကလံ နာဂ္ဃန္တိ သောဠသိံ, မေတ္တာယေဝ တာနိ စေတောဝိမုတ္တိ အဓိဂ္ဂဟေတွာ ဘာသတေ စ တပတေ စ ဝိရောစတိ စာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="160" type="verses" book="it">
_“ယော စ မေတ္တံ ဘာဝယတိ,_  
_အပ္ပမာဏံ ပဋိဿတော;_  
_တနူ သံယောဇနာ ဟောန္တိ,_  
_ပဿတော ဥပဓိက္ခယံ._  

</Paragraph>

<Paragraph number="161" type="verses" book="it">
_ဧကမ္ပိ စေ ပါဏမဒုဋ္ဌစိတ္တော,_  
_မေတ္တာယတိ ကုသလော တေန ဟောတိ;_  
_သဗ္ဗေ စ ပါဏေ မနသာနုကမ္ပံ,_  
_ပဟူတမရိယော ပကရောတိ ပုညံ._  

</Paragraph>

<Paragraph number="162" type="verses" book="it">
_ယေ သတ္တသဏ္ဍံ ပထဝိံ ဝိဇိတွာ,_  
_ရာဇိသယော ယဇမာနာနုပရိယဂါ;_  
_အဿမေဓံ ပုရိသမေဓံ,_  
_သမ္မာပါသံ ဝါဇပေယျံ နိရဂ္ဂဠံ._  

</Paragraph>

<Paragraph number="163" type="verses" book="it">
_မေတ္တဿ စိတ္တဿ သုဘာဝိတဿ,_  
_ကလမ္ပိ တေ နာနုဘဝန္တိ သောဠသိံ;_  
_စန္ဒပ္ပဘာ တာရဂဏာဝ သဗ္ဗေ._  

</Paragraph>

<Paragraph number="164" type="verses" book="it">
_ယော န ဟန္တိ န ဃာတေတိ,_  
_န ဇိနာတိ န ဇာပယေ;_  
_မေတ္တံသော သဗ္ဗဘူတေသု,_  
_ဝေရံ တဿ န ကေနစီ”တိ._  

</Paragraph>

<Paragraph number="165" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="166" type="center" book="it">
သတ္တမံ.



</Paragraph>

<Paragraph number="167" type="center" book="it">
တတိယော ဝဂ္ဂေါ.



</Paragraph>

<Paragraph number="168" type="center" book="it">
တဿုဒ္ဒါနံ


</Paragraph>

<Paragraph number="169" type="verses" book="it">
_စိတ္တံ မေတ္တံ ဥဘော အတ္ထေ,_  
_ပုဉ္ဇံ ဝေပုလ္လပဗ္ဗတံ;_  
_သမ္ပဇာနမုသာဝါဒေါ,_  
_ဒါနဉ္စ မေတ္တဘာဝနာ._  

</Paragraph>

<Paragraph number="170" type="verses" book="it">
_သတ္တိမာနိ စ သုတ္တာနိ,_  
_ပုရိမာနိ စ ဝီသတိ;_  
_ဧကဓမ္မေသု သုတ္တန္တာ,_  
_သတ္တဝီသတိသင်္ဂဟာတိ._  


</Paragraph>

<Paragraph number="171" type="center" book="it">
ဧကကနိပါတော နိဋ္ဌိတော.
</Paragraph>