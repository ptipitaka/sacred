---
title: "3.4.1 ဝိတက္ကသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="80" book="it" e="ch" v="18" p="244">

<Paragraph number="535" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="536" book="it">
“တယောမေ, ဘိက္ခဝေ, အကုသလဝိတက္ကာ. ကတမေ တယော? အနဝညတ္တိပဋိသံယုတ္တော ဝိတက္ကော, လာဘသက္ကာရသိလောကပဋိသံယုတ္တော ဝိတက္ကော, ပရာနုဒ္ဒယတာပဋိသံယုတ္တော ဝိတက္ကော. ဣမေ ခေါ, ဘိက္ခဝေ, တယော အကုသလဝိတက္ကာ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="537" type="verses" book="it">
_“အနဝညတ္တိသံယုတ္တော,_  
_လာဘသက္ကာရဂါရဝေါ;_  
_သဟနန္ဒီ အမစ္စေဟိ,_  
_အာရာ သံယောဇနက္ခယာ._  

</Paragraph>

<Paragraph number="538" type="verses" book="it">
_ယော စ ပုတ္တပသုံ ဟိတွာ,_  
_ဝိဝါဟေ သံဟရာနိ စ;_  
_ဘဗ္ဗော သော တာဒိသော ဘိက္ခု,_  
_ဖုဋ္ဌုံ သမ္ဗောဓိမုတ္တမန်”တိ._  

</Paragraph>

<Paragraph number="539" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="540" type="center" book="it">
ပဌမံ.
</Paragraph>