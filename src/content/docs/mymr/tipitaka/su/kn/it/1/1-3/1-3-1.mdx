---
title: "1.3.1 ပသန္နစိတ္တသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "it"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="21" book="it">

<Paragraph number="113" book="it">
ဝုတ္တဉှေတံ ဘဂဝတာ ဝုတ္တမရဟတာတိ မေ သုတံ—
</Paragraph>

<Paragraph number="114" book="it">
“ဣဓာဟံ, ဘိက္ခဝေ, ဧကစ္စံ ပုဂ္ဂလံ ပသန္နစိတ္တံ ဧဝံ စေတသာ စေတော ပရိစ္စ ပဇာနာမိ—  ‘ဣမမှိ စာယံ သမယေ ပုဂ္ဂလော ကာလံ ကရေယျ ယထာဘတံ နိက္ခိတ္တော ဧဝံ သဂ္ဂေ’. တံ ကိဿ ဟေတု? စိတ္တံ ဟိဿ, ဘိက္ခဝေ, ပသန္နံ. စေတောပသာဒဟေတု ခေါ ပန, ဘိက္ခဝေ, ဧဝမိဓေကစ္စေ သတ္တာ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇန္တီ”တိ. ဧတမတ္ထံ ဘဂဝါ အဝေါစ. တတ္ထေတံ ဣတိ ဝုစ္စတိ—
</Paragraph>

<Paragraph number="115" type="verses" book="it">
_“ပသန္နစိတ္တံ ဉတွာန,_  
_ဧကစ္စံ ဣဓ ပုဂ္ဂလံ;_  
_ဧတမတ္ထဉ္စ ဗျာကာသိ,_  
_ဗုဒ္ဓေါ ဘိက္ခူန သန္တိကေ._  

</Paragraph>

<Paragraph number="116" type="verses" book="it">
ဣမမှိ စာယံ သမယေ,_  
_ကာလံ ကယိရာထ ပုဂ္ဂလော;_  
_သုဂတိံ ဥပပဇ္ဇေယျ,_  
_စိတ္တံ ဟိဿ ပသာဒိတံ._  

</Paragraph>

<Paragraph number="117" type="verses" book="it">
_ယထာ ဟရိတွာ နိက္ခိပေယျ,_  
_ဧဝမေဝံ တထာဝိဓော;_  
_စေတောပသာဒဟေတု ဟိ,_  
_သတ္တာ ဂစ္ဆန္တိ သုဂ္ဂတိန်”တိ._  

</Paragraph>

<Paragraph number="118" book="it">
အယမ္ပိ အတ္ထော ဝုတ္တော ဘဂဝတာ, ဣတိ မေ သုတန္တိ.

</Paragraph>
</Division>

<Paragraph number="119" type="center" book="it">
ပဌမံ.
</Paragraph>