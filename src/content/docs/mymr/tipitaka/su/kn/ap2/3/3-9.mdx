---
title: "3.9 ယသောဓရာပမုခဒသဘိက္ခုနီသဟဿအပဒါန"
tableOfContents: false
sidebar:
  order: 9
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="411" book="ap2" e="ch" v="20" p="272">

<Paragraph number="1122" type="verses" book="ap2">
_“ကပ္ပေ စ သတသဟဿေ,_  
_စတုရော စ အသင်္ခိယေ;_  
_ဒီပင်္ကရော နာမ ဇိနော,_  
ဥပ္ပဇ္ဇိ လောကနာယကော._  

</Paragraph>

</Division>
<Division number="412" book="ap2" e="ch" v="20" p="272">

<Paragraph number="1123" type="verses" book="ap2">
_ဒီပင်္ကရော မဟာဝီရော,_  
_ဝိယာကာသိ ဝိနာယကော;_  
_သုမေဓဉ္စ သုမိတ္တဉ္စ,_  
_သမာနသုခဒုက္ခတံ._  

</Paragraph>

</Division>
<Division number="413" book="ap2" e="ch" v="20" p="272">

<Paragraph number="1124" type="verses" book="ap2">
_သဒေဝကဉ္စ ပဿန္တော,_  
_ဝိစရန္တော သဒေဝကံ;_  
_တေသံ ပကိတ္တနေ အမှေ,_  
ဥပဂမ္မ သမာဂမံ._  

</Paragraph>

</Division>
<Division number="414" book="ap2" e="ch" v="20" p="272">

<Paragraph number="1125" type="verses" book="ap2">
_အမှံ သဗ္ဗပတိ ဟောဟိ,_  
_အနာဂတသမာဂမေ;_  
_သဗ္ဗာဝ တုယှံ ဘရိယာ,_  
_မနာပါ ပိယဝါဒိကာ._  

</Paragraph>

</Division>
<Division number="415" book="ap2" e="ch" v="20" p="272">

<Paragraph number="1126" type="verses" book="ap2">
_ဒါနံ သီလမယံ သဗ္ဗံ,_  
_ဘာဝနာ စ သုဘာဝိတာ;_  
_ဒီဃရတ္တဉ္စ နော သဗ္ဗံ,_  
_ပရိစ္စတ္တံ မဟာမုနေ._  

</Paragraph>

</Division>
<Division number="416" book="ap2" e="ch" v="20" p="272">

<Paragraph number="1127" type="verses" book="ap2">
_ဂန္ဓံ ဝိလေပနံ မာလံ,_  
_ဒီပဉ္စ ရတနာမယံ;_  
_ယံ ကိဉ္စိ ပတ္ထိတံ သဗ္ဗံ,_  
_ပရိစ္စတ္တံ မဟာမုနိ._  

</Paragraph>

</Division>
<Division number="417" book="ap2" e="ch" v="20" p="272">

<Paragraph number="1128" type="verses" book="ap2">
_အညံ ဝါပိ ကတံ ကမ္မံ,_  
_ပရိဘောဂဉ္စ မာနုသံ;_  
_ဒီဃရတ္တဉှိ နော သဗ္ဗံ,_  
_ပရိစ္စတ္တံ မဟာမုနိ._  

</Paragraph>

</Division>
<Division number="418" book="ap2" e="ch" v="20" p="272">

<Paragraph number="1129" type="verses" book="ap2">
_အနေကဇာတိသံသာရံ,_  
_ဗဟုံ ပုညမ္ပိ နော ကတံ;_  
ဣဿရမနုဘောတွာန,_  
_သံသရိတွာ ဘဝါဘဝေ._  

</Paragraph>

</Division>
<Division number="419" book="ap2" e="ch" v="20" p="273">

<Paragraph number="1130" type="verses" book="ap2">
_ပစ္ဆိမေ ဘဝေ သမ္ပတ္တေ,_  
_သကျပုတ္တနိဝေသနေ;_  
_နာနာကုလူပပန္နာယော,_  
_အစ္ဆရာ ကာမဝဏ္ဏိနီ._  

</Paragraph>

</Division>
<Division number="420" book="ap2" e="ch" v="20" p="273">

<Paragraph number="1131" type="verses" book="ap2">
_လာဘဂ္ဂေန ယသံ ပတ္တာ,_  
_ပူဇိတာ သဗ္ဗသက္ကတာ;_  
_လာဘိယော အန္နပါနာနံ,_  
_သဒါ သမ္မာနိတာ မယံ._  

</Paragraph>

</Division>
<Division number="421" book="ap2" e="ch" v="20" p="273">

<Paragraph number="1132" type="verses" book="ap2">
_အဂါရံ ပဇဟိတွာန,_  
_ပဗ္ဗဇိမှနဂါရိယံ;_  
_အဍ္ဎမာသေ အသမ္ပတ္တေ,_  
_သဗ္ဗာ ပတ္တာမှ နိဗ္ဗုတိံ._  

</Paragraph>

</Division>
<Division number="422" book="ap2" e="ch" v="20" p="273">

<Paragraph number="1133" type="verses" book="ap2">
_လာဘိယော အန္နပါနာနံ,_  
_ဝတ္ထသေနာသနာနိ စ;_  
ဥပေန္တိ ပစ္စယာ သဗ္ဗေ,_  
_သဒါ သက္ကတပူဇိတာ._  

</Paragraph>

</Division>
<Division number="423" book="ap2" e="ch" v="20" p="273">

<Paragraph number="1134" type="verses" book="ap2">
_ကိလေသာ ဈာပိတာ အမှံ,_  
_ …ပေ… _  
_ဝိဟရာမ အနာသဝါ._  

</Paragraph>

</Division>
<Division number="424" book="ap2" e="ch" v="20" p="273">

<Paragraph number="1135" type="verses" book="ap2">
_သွာဂတံ ဝတ နော အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="425" book="ap2" e="ch" v="20" p="273">

<Paragraph number="1136" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1137" book="ap2">
ဣတ္ထံ သုဒံ ယသောဓရာပမုခါနိ ဒသဘိက္ခုနီသဟဿာနိ ဘဂဝတော သမ္မုခါ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1138" type="center" book="ap2">
ယသောဓရာပမုခဒသဘိက္ခုနီသဟဿာပဒါနံ နဝမံ.
</Paragraph>