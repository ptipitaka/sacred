---
title: "2.4 ဧကာသနဒါယိကာထေရီအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="37" book="ap2">

<Paragraph number="199" type="verses" book="ap2">
_“နဂရေ ဟံသဝတိယာ,_  
_အဟောသိံ ဗာလိကာ တဒါ;_  
_မာတာ စ မေ ပိတာ စေဝ,_  
_ကမ္မန္တံ အဂမံသု တေ._  

</Paragraph>

</Division>
<Division number="38" book="ap2">

<Paragraph number="200" type="verses" book="ap2">
_မဇ္ဈနှိကမှိ သူရိယေ,_  
_အဒ္ဒသံ သမဏံ အဟံ;_  
_ဝီထိယာ အနုဂစ္ဆန္တံ,_  
_အာသနံ ပညပေသဟံ._  

</Paragraph>

</Division>
<Division number="39" book="ap2">

<Paragraph number="201" type="verses" book="ap2">
_ဂေါနကာဝိကတိကာဟိ,_  
_ပညပေတွာ မမာသနံ;_  
_ပသန္နစိတ္တာ သုမနာ,_  
ဣဒံ ဝစနမဗြဝိံ._  

</Paragraph>

</Division>
<Division number="40" book="ap2">

<Paragraph number="202" type="verses" book="ap2">
_‘သန္တတ္တာ ကုထိတာ ဘူမိ,_  
_သူရော မဇ္ဈနှိကေ ဌိတော;_  
_မာလုတာ စ န ဝါယန္တိ,_  
_ကာလော စေဝေတ္ထ မေဟိတိ._  

</Paragraph>

</Division>
<Division number="41" book="ap2">

<Paragraph number="203" type="verses" book="ap2">
_ပညတ္တမာသနမိဒံ,_  
_တဝတ္ထာယ မဟာမုနိ;_  
_အနုကမ္ပံ ဥပါဒါယ,_  
_နိသီဒ မမ အာသနေ’._  

</Paragraph>

</Division>
<Division number="42" book="ap2">

<Paragraph number="204" type="verses" book="ap2">
_နိသီဒိ တတ္ထ သမဏော,_  
_သုဒန္တော သုဒ္ဓမာနသော;_  
_တဿ ပတ္တံ ဂဟေတွာန,_  
_ယထာရန္ဓံ အဒါသဟံ._  

</Paragraph>

</Division>
<Division number="43" book="ap2">

<Paragraph number="205" type="verses" book="ap2">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="44" book="ap2">

<Paragraph number="206" type="verses" book="ap2">
_တတ္ထ မေ သုကတံ ဗျမှံ,_  
_အာသနေန သုနိမ္မိတံ;_  
_သဋ္ဌိယောဇနမုဗ္ဗေဓံ,_  
_တိံသယောဇနဝိတ္ထတံ._  

</Paragraph>

</Division>
<Division number="45" book="ap2">

<Paragraph number="207" type="verses" book="ap2">
_သောဏ္ဏမယာ မဏိမယာ,_  
_အထောပိ ဖလိကာမယာ;_  
_လောဟိတင်္ဂမယာ စေဝ,_  
_ပလ္လင်္ကာ ဝိဝိဓာ မမ._  

</Paragraph>

</Division>
<Division number="46" book="ap2">

<Paragraph number="208" type="verses" book="ap2">
_တူလိကာဝိကတိကာဟိ,_  
_ကဋ္ဋိဿစိတ္တကာဟိ စ;_  
ဥဒ္ဒဧကန္တလောမီ စ,_  
_ပလ္လင်္ကာ မေ သုသဏ္ဌိတာ._  

</Paragraph>

</Division>
<Division number="47" book="ap2">

<Paragraph number="209" type="verses" book="ap2">
_ယဒါ ဣစ္ဆာမိ ဂမနံ,_  
_ဟာသခိဍ္ဍသမပ္ပိတာ;_  
_သဟ ပလ္လင်္ကသေဋ္ဌေန,_  
_ဂစ္ဆာမိ မမ ပတ္ထိတံ._  

</Paragraph>

</Division>
<Division number="48" book="ap2">

<Paragraph number="210" type="verses" book="ap2">
_အသီတိ ဒေဝရာဇူနံ,_  
_မဟေသိတ္တမကာရယိံ;_  
_သတ္တတိ စက္ကဝတ္တီနံ,_  
_မဟေသိတ္တမကာရယိံ._  

</Paragraph>

</Division>
<Division number="49" book="ap2">

<Paragraph number="211" type="verses" book="ap2">
_ဘဝါဘဝေ သံသရန္တီ,_  
_မဟာဘောဂံ လဘာမဟံ;_  
_ဘောဂေ မေ ဦနတာ နတ္ထိ,_  
_ဧကာသနဿိဒံ ဖလံ._  

</Paragraph>

</Division>
<Division number="50" book="ap2">

<Paragraph number="212" type="verses" book="ap2">
_ဒုဝေ ဘဝေ သံသရာမိ,_  
_ဒေဝတ္တေ အထ မာနုသေ;_  
_အညေ ဘဝေ န ဇာနာမိ,_  
_ဧကာသနဿိဒံ ဖလံ._  

</Paragraph>

</Division>
<Division number="51" book="ap2">

<Paragraph number="213" type="verses" book="ap2">
_ဒုဝေ ကုလေ ပဇာယာမိ,_  
_ခတ္တိယေ စာပိ ဗြာဟ္မဏေ;_  
ဥစ္စာကုလီနာ သဗ္ဗတ္ထ,_  
_ဧကာသနဿိဒံ ဖလံ._  

</Paragraph>

</Division>
<Division number="52" book="ap2">

<Paragraph number="214" type="verses" book="ap2">
_ဒေါမနဿံ န ဇာနာမိ,_  
_စိတ္တသန္တာပနံ မမ;_  
_ဝေဝဏ္ဏိယံ န ဇာနာမိ,_  
_ဧကာသနဿိဒံ ဖလံ._  

</Paragraph>

</Division>
<Division number="53" book="ap2">

<Paragraph number="215" type="verses" book="ap2">
_ဓာတိယော မံ ဥပဋ္ဌန္တိ,_  
_ခုဇ္ဇာ စေလာပိကာ ဗဟူ;_  
_အင်္ကေန အင်္ကံ ဂစ္ဆာမိ,_  
_ဧကာသနဿိဒံ ဖလံ._  

</Paragraph>

</Division>
<Division number="54" book="ap2">

<Paragraph number="216" type="verses" book="ap2">
_အညာ နှာပေန္တိ ဘောဇေန္တိ,_  
_အညာ ရမေန္တိ မံ သဒါ;_  
_အညာ ဂန္ဓံ ဝိလိမ္ပန္တိ,_  
_ဧကာသနဿိဒံ ဖလံ._  

</Paragraph>

</Division>
<Division number="55" book="ap2">

<Paragraph number="217" type="verses" book="ap2">
_မဏ္ဍပေ ရုက္ခမူလေ ဝါ,_  
_သုညာဂါရေ ဝသန္တိယာ;_  
_မမ သင်္ကပ္ပမညာယ,_  
_ပလ္လင်္ကော ဥပတိဋ္ဌတိ._  

</Paragraph>

</Division>
<Division number="56" book="ap2">

<Paragraph number="218" type="verses" book="ap2">
_အယံ ပစ္ဆိမကော မယှံ,_  
_စရိမော ဝတ္တတေ ဘဝေါ;_  
_အဇ္ဇာပိ ရဇ္ဇံ ဆဍ္ဍေတွာ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="57" book="ap2">

<Paragraph number="219" type="verses" book="ap2">
_သတသဟဿိတော ကပ္ပေ,_  
_ယံ ဒါနမဒဒိံ တဒါ;_  
_ဒုဂ္ဂတိံ နာဘိဇာနာမိ,_  
_ဧကာသနဿိဒံ ဖလံ._  

</Paragraph>

</Division>
<Division number="58" book="ap2">

<Paragraph number="220" type="verses" book="ap2">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝါ._  

</Paragraph>

</Division>
<Division number="59" book="ap2">

<Paragraph number="221" type="verses" book="ap2">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="60" book="ap2">

<Paragraph number="222" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="223" book="ap2">
ဣတ္ထံ သုဒံ ဧကာသနဒါယိကာ ဘိက္ခုနီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="224" type="center" book="ap2">
ဧကာသနဒါယိကာထေရိယာပဒါနံ စတုတ္ထံ.
</Paragraph>