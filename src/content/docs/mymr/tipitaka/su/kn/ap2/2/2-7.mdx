---
title: 2.7 မဟာပဇာပတိဂေါတမီထေရီအပဒါန
tableOfContents: false
sidebar:
  order: 7
type: tipitaka
basket: su
book: ap2
review:
  current: review
  updated: '2025-10-20T21:41:17.701503'
  updated_by: ''
  notes: ''
  history:
  - state: review
    date: '2025-10-20T21:41:17.701503'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="97" book="ap2" e="ch" v="20" p="63">

<Paragraph number="265" type="verses" book="ap2">
_ဧကဒါ လောကပဇ္ဇောတော,_  
_ဝေသာလိယံ မဟာဝနေ;_  
_ကူဋာဂါရေ သုသာလာယံ,_  
_ဝသတေ နရသာရထိ._  

</Paragraph>

</Division>
<Division number="98" book="ap2" e="ch" v="20" p="63">

<Paragraph number="266" type="verses" book="ap2">
_တဒါ ဇိနဿ မာတုစ္ဆာ,_  
_မဟာဂေါတမိ ဘိက္ခုနီ;_  
_တဟိံ ကတေ ပုရေ ရမ္မေ,_  
_ဝသီ ဘိက္ခုနုပဿယေ._  

</Paragraph>

</Division>
<Division number="99" book="ap2" e="ch" v="20" p="63">

<Paragraph number="267" type="verses" book="ap2">
_ဘိက္ခုနီဟိ ဝိမုတ္တာဟိ,_  
_သတေဟိ သဟ ပဉ္စဟိ;_  
_ရဟောဂတာယ တဿေဝံ,_  
_စိတဿာသိ ဝိတက္ကိတံ._  

</Paragraph>

</Division>
<Division number="100" book="ap2" e="ch" v="20" p="63">

<Paragraph number="268" type="verses" book="ap2">
_“ဗုဒ္ဓဿ ပရိနိဗ္ဗာနံ,_  
_သာဝကဂ္ဂယုဂဿ ဝါ;_  
_ရာဟုလာနန္ဒနန္ဒာနံ,_  
_နာဟံ လစ္ဆာမိ ပဿိတုံ._  

</Paragraph>

</Division>
<Division number="101" book="ap2" e="ch" v="20" p="63">

<Paragraph number="269" type="verses" book="ap2">
_ဗုဒ္ဓဿ ပရိနိဗ္ဗာနာ,_  
_သာဝကဂ္ဂယုဂဿ ဝါ;_  
_မဟာကဿပနန္ဒာနံ,_  
_အာနန္ဒရာဟုလာန စ._  

</Paragraph>

</Division>
<Division number="102" book="ap2" e="ch" v="20" p="63">

<Paragraph number="270" type="verses" book="ap2">
_ပဋိကစ္စာယုသင်္ခါရံ,_  
_ဩသဇ္ဇိတွာန နိဗ္ဗုတိံ;_  
_ဂစ္ဆေယျံ လောကနာထေန,_  
_အနုညာတာ မဟေသိနာ”._  

</Paragraph>

</Division>
<Division number="103" book="ap2" e="ch" v="20" p="63">

<Paragraph number="271" type="verses" book="ap2">
_တထာ ပဉ္စသတာနမ္ပိ,_  
_ဘိက္ခုနီနံ ဝိတက္ကိတံ;_  
_အာသိ ခေမာဒိကာနမ္ပိ,_  
_ဧတဒေဝ ဝိတက္ကိတံ._  

</Paragraph>

</Division>
<Division number="104" book="ap2" e="ch" v="20" p="63">

<Paragraph number="272" type="verses" book="ap2">
_ဘူမိစာလော တဒါ အာသိ,_  
_နာဒိတာ ဒေဝဒုန္ဒုဘီ;_  
ဥပဿယာဓိဝတ္ထာယော,_  
_ဒေဝတာ သောကပီဠိတာ._  

</Paragraph>

</Division>
<Division number="105" book="ap2" e="ch" v="20" p="63">

<Paragraph number="273" type="verses" book="ap2">
_ဝိလပန္တာ သုကရုဏံ,_  
_တတ္ထဿူနိ ပဝတ္တယုံ;_  
_မိတ္တာ ဘိက္ခုနိယော တာဟိ,_  
ဥပဂန္တွာန ဂေါတမိံ._  

</Paragraph>

</Division>
<Division number="106" book="ap2" e="ch" v="20" p="63">

<Paragraph number="274" type="verses" book="ap2">
_နိပစ္စ သိရသာ ပါဒေ,_  
ဣဒံ ဝစနမဗြဝုံ;_  
_တတ္ထ တောယလဝါသိတ္တာ,_  
_မယမယျေ ရဟောဂတာ._  

</Paragraph>

</Division>
<Division number="107" book="ap2" e="ch" v="20" p="63">

<Paragraph number="275" type="verses" book="ap2">
_သာ စလာ စလိတာ ဘူမိ,_  
_နာဒိတာ ဒေဝဒုန္ဒုဘီ;_  
_ပရိဒေဝါ စ သုယျန္တေ,_  
_ကိမတ္ထံ နူန ဂေါတမီ._  

</Paragraph>

</Division>
<Division number="108" book="ap2" e="ch" v="20" p="64">

<Paragraph number="276" type="verses" book="ap2">
_တဒါ အဝေါစ သာ သဗ္ဗံ,_  
_ယထာပရိဝိတက္ကိတံ;_  
_တာယောပိ သဗ္ဗာ အာဟံသု,_  
_ယထာပရိဝိတက္ကိတံ._  

</Paragraph>

</Division>
<Division number="109" book="ap2" e="ch" v="20" p="64">

<Paragraph number="277" type="verses" book="ap2">
_“ယဒိ တေ ရုစိတံ အယျေ,_  
_နိဗ္ဗာနံ ပရမံ သိဝံ;_  
_နိဗ္ဗာယိဿာမ သဗ္ဗာပိ,_  
_ဗုဒ္ဓါနုညာယ သုဗ္ဗတေ._  

</Paragraph>

</Division>
<Division number="110" book="ap2" e="ch" v="20" p="64">

<Paragraph number="278" type="verses" book="ap2">
_မယံ သဟာဝ နိက္ခန္တာ,_  
_ဃရာပိ စ ဘဝါပိ စ;_  
_သဟာယေဝ ဂမိဿာမ,_  
_နိဗ္ဗာနံ ပဒမုတ္တမံ”._  

</Paragraph>

</Division>
<Division number="111" book="ap2" e="ch" v="20" p="64">

<Paragraph number="279" type="verses" book="ap2">
_“နိဗ္ဗာနာယ ဝဇန္တီနံ,_  
_ကိံ ဝက္ခာမီ”တိ သာ ဝဒံ;_  
_သဟ သဗ္ဗာဟိ နိဂ္ဂဉ္ဆိ,_  
_ဘိက္ခုနီနိလယာ တဒါ._  

</Paragraph>

</Division>
<Division number="112" book="ap2" e="ch" v="20" p="64">

<Paragraph number="280" type="verses" book="ap2">
_“ဥပဿယေ ယာဓိဝတ္ထာ,_  
_ဒေဝတာ တာ ခမန္တု မေ;_  
_ဘိက္ခုနီနိလယဿေဒံ,_  
_ပစ္ဆိမံ ဒဿနံ မမ._  

</Paragraph>

</Division>
<Division number="113" book="ap2" e="ch" v="20" p="64">

<Paragraph number="281" type="verses" book="ap2">
_န ဇရာ မစ္စု ဝါ ယတ္ထ,_  
_အပ္ပိယေဟိ သမာဂမော;_  
_ပိယေဟိ န ဝိယောဂေါတ္ထိ,_  
_တံ ဝဇိဿံ အသင်္ခတံ”._  

</Paragraph>

</Division>
<Division number="114" book="ap2" e="ch" v="20" p="64">

<Paragraph number="282" type="verses" book="ap2">
_အဝီတရာဂါ တံ သုတွာ,_  
_ဝစနံ သုဂတောရသာ;_  
_သောကဋ္ဋာ ပရိဒေဝိံသု,_  
_“အဟော နော အပ္ပပုညတာ._  

</Paragraph>

</Division>
<Division number="115" book="ap2" e="ch" v="20" p="64">

<Paragraph number="283" type="verses" book="ap2">
_ဘိက္ခုနီနိလယော သုညော,_  
_ဘူတော တာဟိ ဝိနာ အယံ;_  
_ပဘာတေ ဝိယ တာရာယော,_  
_န ဒိဿန္တိ ဇိနောရသာ._  

</Paragraph>

</Division>
<Division number="116" book="ap2" e="ch" v="20" p="64">

<Paragraph number="284" type="verses" book="ap2">
_နိဗ္ဗာနံ ဂေါတမီ ယာတိ,_  
_သတေဟိ သဟ ပဉ္စဟိ;_  
_နဒီသတေဟိဝ သဟ,_  
_ဂင်္ဂါ ပဉ္စဟိ သာဂရံ”._  

</Paragraph>

</Division>
<Division number="117" book="ap2" e="ch" v="20" p="64">

<Paragraph number="285" type="verses" book="ap2">
_ရထိယာယ ဝဇန္တိယော,_  
_ဒိသွာ သဒ္ဓါ ဥပါသိကာ;_  
_ဃရာ နိက္ခမ္မ ပါဒေသု,_  
_နိပစ္စ ဣဒမဗြဝုံ._  

</Paragraph>

</Division>
<Division number="118" book="ap2" e="ch" v="20" p="64">

<Paragraph number="286" type="verses" book="ap2">
_“ပသီဒဿု မဟာဘောဂေ,_  
_အနာထာယော ဝိဟာယ နော;_  
_တယာ န ယုတ္တာ နိဗ္ဗာတုံ,_  
ဣစ္ဆဋ္ဋာ ဝိလပိံသု တာ”._  

</Paragraph>

</Division>
<Division number="119" book="ap2" e="ch" v="20" p="65">

<Paragraph number="287" type="verses" book="ap2">
_တာသံ သောကပဟာနတ္ထံ,_  
_အဝေါစ မဓုရံ ဂိရံ;_  
_“ရုဒိတေန အလံ ပုတ္တာ,_  
_ဟာသကာလောယမဇ္ဇ ဝေါ._  

</Paragraph>

</Division>
<Division number="120" book="ap2" e="ch" v="20" p="65">

<Paragraph number="288" type="verses" book="ap2">
_ပရိညာတံ မယာ ဒုက္ခံ,_  
_ဒုက္ခဟေတု ဝိဝဇ္ဇိတော;_  
_နိရောဓော မေ သစ္ဆိကတော,_  
_မဂ္ဂေါ စာပိ သုဘာဝိတော._  


</Paragraph>
</Division>

<Paragraph number="289" type="center" book="ap2">
ပဌမံ ဘာဏဝါရံ.


</Paragraph>

<Division number="121" book="ap2" e="ch" v="20" p="65">

<Paragraph number="290" type="verses" book="ap2">
_ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_ဘဝနေတ္တိ သမူဟတာ._  

</Paragraph>

</Division>
<Division number="122" book="ap2" e="ch" v="20" p="65">

<Paragraph number="291" type="verses" book="ap2">
_ယဿတ္ထာယ ပဗ္ဗဇိတာ,_  
_အဂါရသ္မာနဂါရိယံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော._  

</Paragraph>

</Division>
<Division number="123" book="ap2" e="ch" v="20" p="65">

<Paragraph number="292" type="verses" book="ap2">
_ဗုဒ္ဓေါ တဿ စ သဒ္ဓမ္မော,_  
_အနူနော ယာဝ တိဋ္ဌတိ;_  
_နိဗ္ဗာတုံ တာဝ ကာလော မေ,_  
_မာ မံ သောစထ ပုတ္တိကာ._  

</Paragraph>

</Division>
<Division number="124" book="ap2" e="ch" v="20" p="65">

<Paragraph number="293" type="verses" book="ap2">
_ကောဏ္ဍညာနန္ဒနန္ဒာဒီ,_  
_တိဋ္ဌန္တိ ရာဟုလော ဇိနော;_  
_သုခိတော သဟိတော သံဃော,_  
_ဟတဒဗ္ဗာ စ တိတ္ထိယာ._  

</Paragraph>

</Division>
<Division number="125" book="ap2" e="ch" v="20" p="65">

<Paragraph number="294" type="verses" book="ap2">
_ဩက္ကာကဝံသဿ ယသော,_  
ဥဿိတော မာရမဒ္ဒနော;_  
_နနု သမ္ပတိ ကာလော မေ,_  
_နိဗ္ဗာနတ္ထာယ ပုတ္တိကာ._  

</Paragraph>

</Division>
<Division number="126" book="ap2" e="ch" v="20" p="65">

<Paragraph number="295" type="verses" book="ap2">
_စိရပ္ပဘုတိ ယံ မယှံ,_  
_ပတ္ထိတံ အဇ္ဇ သိဇ္ဈတေ;_  
_အာနန္ဒဘေရိကာလောယံ,_  
_ကိံ ဝေါ အဿူဟိ ပုတ္တိကာ._  

</Paragraph>

</Division>
<Division number="127" book="ap2" e="ch" v="20" p="65">

<Paragraph number="296" type="verses" book="ap2">
_သစေ မယိ ဒယာ အတ္ထိ,_  
_ယဒိ စတ္ထိ ကတညုတာ;_  
_သဒ္ဓမ္မဋ္ဌိတိယာ သဗ္ဗာ,_  
_ကရောထ ဝီရိယံ ဒဠှံ._  

</Paragraph>

</Division>
<Division number="128" book="ap2" e="ch" v="20" p="65">

<Paragraph number="297" type="verses" book="ap2">
_ထီနံ အဒါသိ ပဗ္ဗဇ္ဇံ,_  
_သမ္ဗုဒ္ဓေါ ယာစိတော မယာ;_  
_တသ္မာ ယထာဟံ နန္ဒိဿံ,_  
_တထာ တမနုတိဋ္ဌထ”._  

</Paragraph>

</Division>
<Division number="129" book="ap2" e="ch" v="20" p="65">

<Paragraph number="298" book="ap2">
_တာ ဧဝမနုသာသိတွာ,_  
_ဘိက္ခုနီဟိ ပုရက္ခတာ;_  
ဥပေစ္စ ဗုဒ္ဓံ ဝန္ဒိတွာ,_  
ဣဒံ ဝစနမဗြဝိ._  

</Paragraph>

</Division>
<Division number="130" book="ap2" e="ch" v="20" p="65">

<Paragraph number="299" type="verses" book="ap2">
_“အဟံ သုဂတ တေ မာတာ,_  
_တွဉ္စ ဝီရ ပိတာ မမ;_  
_သဒ္ဓမ္မသုခဒ နာထ,_  
_တယာ ဇာတာမှိ ဂေါတမ._  

</Paragraph>

</Division>
<Division number="131" book="ap2" e="ch" v="20" p="12">

<Paragraph number="300" type="verses" book="ap2">
_သံဝဒ္ဓိတောယံ သုဂတ,_  
_ရူပကာယော မယာ တဝ;_  
_အနိန္ဒိတော ဓမ္မကာယော,_  
_မမ သံဝဒ္ဓိတော တယာ._  

</Paragraph>

</Division>
<Division number="132" book="ap2" e="ch" v="20" p="12">

<Paragraph number="301" type="verses" book="ap2">
_မုဟုတ္တံ တဏှာသမဏံ,_  
_ခီရံ တွံ ပါယိတော မယာ;_  
_တယာဟံ သန္တမစ္စန္တံ,_  
_ဓမ္မခီရဉှိ ပါယိတာ._  

</Paragraph>

</Division>
<Division number="133" book="ap2" e="ch" v="20" p="12">

<Paragraph number="302" type="verses" book="ap2">
_ဗန္ဓနာရက္ခနေ မယှံ,_  
_အနဏော တွံ မဟာမုနေ;_  
_ပုတ္တကာမာ ထိယော ယာစံ,_  
_လဘန္တိ တာဒိသံ သုတံ._  

</Paragraph>

</Division>
<Division number="134" book="ap2" e="ch" v="20" p="12">

<Paragraph number="303" type="verses" book="ap2">
_မန္ဓာတာဒိနရိန္ဒာနံ,_  
_ယာ မာတာ သာ ဘဝဏ္ဏဝေ;_  
_နိမုဂ္ဂါဟံ တယာ ပုတ္တ,_  
_တာရိတာ ဘဝသာဂရာ._  

</Paragraph>

</Division>
<Division number="135" book="ap2" e="ch" v="20" p="12">

<Paragraph number="304" type="verses" book="ap2">
_ရညော မာတာ မဟေသီတိ,_  
_သုလဘံ နာမမိတ္ထိနံ;_  
_ဗုဒ္ဓမာတာတိ ယံ နာမံ,_  
_ဧတံ ပရမဒုလ္လဘံ._  

</Paragraph>

</Division>
<Division number="136" book="ap2" e="ch" v="20" p="13">

<Paragraph number="305" type="verses" book="ap2">
_တဉ္စ လဒ္ဓံ မဟာဝီရ,_  
_ပဏိဓာနံ မမံ တယာ;_  
_အဏုကံ ဝါ မဟန္တံ ဝါ,_  
_တံ သဗ္ဗံ ပူရိတံ မယာ._  

</Paragraph>

</Division>
<Division number="137" book="ap2" e="ch" v="20" p="13">

<Paragraph number="306" type="verses" book="ap2">
_ပရိနိဗ္ဗာတုမိစ္ဆာမိ,_  
_ဝိဟာယေမံ ကဠေဝရံ;_  
_အနုဇာနာဟိ မေ ဝီရ,_  
_ဒုက္ခန္တကရ နာယက._  

</Paragraph>

</Division>
<Division number="138" book="ap2" e="ch" v="20" p="13">

<Paragraph number="307" type="verses" book="ap2">
_စက္ကင်္ကုသဓဇာကိဏ္ဏေ,_  
_ပါဒေ ကမလကောမလေ;_  
_ပသာရေဟိ ပဏာမံ တေ,_  
_ကရိဿံ ပုတ္တော်တ္တမေ._  

</Paragraph>

</Division>
<Division number="139" book="ap2" e="ch" v="20" p="13">

<Paragraph number="308" type="verses" book="ap2">
_သုဝဏ္ဏရာသိသင်္ကာသံ,_  
_သရီရံ ကုရု ပါကဋံ;_  
_ကတွာ ဒေဟံ သုဒိဋ္ဌံ တေ,_  
_သန္တိံ ဂစ္ဆာမိ နာယက”._  

</Paragraph>

</Division>
<Division number="140" book="ap2" e="ch" v="20" p="13">

<Paragraph number="309" type="verses" book="ap2">
_ဒွတ္တိံသလက္ခဏူပေတံ,_  
_သုပ္ပဘာလင်္ကတံ တနုံ;_  
_သဉ္ဈာဃနာဝ ဗာလက္ကံ,_  
_မာတုစ္ဆံ ဒဿယီ ဇိနော._  

</Paragraph>

</Division>
<Division number="141" book="ap2" e="ch" v="20" p="13">

<Paragraph number="310" type="verses" book="ap2">
_ဖုလ္လာရဝိန္ဒသင်္ကာသေ,_  
_တရုဏာဒိစ္စသပ္ပဘေ;_  
_စက္ကင်္ကိတေ ပါဒတလေ,_  
_တတော သာ သိရသာ ပတိ._  

</Paragraph>

</Division>
<Division number="142" book="ap2" e="ch" v="20" p="13">

<Paragraph number="311" type="verses" book="ap2">
_“ပဏမာမိ နရာဒိစ္စ,_  
_အာဒိစ္စကုလကေတုကံ;_  
_ပစ္ဆိမေ မရဏေ မယှံ,_  
_န တံ ဣက္ခာမဟံ ပုနော._  

</Paragraph>

</Division>
<Division number="143" book="ap2" e="ch" v="20" p="13">

<Paragraph number="312" type="verses" book="ap2">
ဣတ္ထိယော နာမ လောကဂ္ဂ,_  
_သဗ္ဗဒေါသာကရာ မတာ;_  
_ယဒိ ကော စတ္ထိ ဒေါသော မေ,_  
_ခမဿု ကရုဏာကရ._  

</Paragraph>

</Division>
<Division number="144" book="ap2" e="ch" v="20" p="13">

<Paragraph number="313" type="verses" book="ap2">
ဣတ္ထိကာနဉ္စ ပဗ္ဗဇ္ဇံ,_  
_ဟံ တံ ယာစိံ ပုနပ္ပုနံ;_  
_တတ္ထ စေ အတ္ထိ ဒေါသော မေ,_  
_တံ ခမဿု နရာသဘ._  

</Paragraph>

</Division>
<Division number="145" book="ap2" e="ch" v="20" p="13">

<Paragraph number="314" type="verses" book="ap2">
_မယာ ဘိက္ခုနိယော ဝီရ,_  
_တဝါနုညာယ သာသိတာ;_  
_တတြ စေ အတ္ထိ ဒုန္နီတံ,_  
_တံ ခမဿု ခမာဓိပ”._  

</Paragraph>

</Division>
<Division number="146" book="ap2" e="ch" v="20" p="13">

<Paragraph number="315" type="verses" book="ap2">
_“အက္ခန္တေ နာမ ခန္တဗ္ဗံ,_  
_ကိံ ဘဝေ ဂုဏဘူသနေ;_  
_ကိမုတ္တရံ တေ ဝက္ခာမိ,_  
_နိဗ္ဗာနာယ ဝဇန္တိယာ._  

</Paragraph>

</Division>
<Division number="147" book="ap2" e="ch" v="20" p="13">

<Paragraph number="316" type="verses" book="ap2">
_သုဒ္ဓေ အနူနေ မမ ဘိက္ခုသံဃေ,_  
_လောကာ ဣတော နိဿရိတုံ ခမန္တေ;_  
_ပဘာတကာလေ ဗျသနင်္ဂတာနံ,_  
_ဒိသွာန နိယျာတိဝ စန္ဒလေခါ”._  

</Paragraph>

</Division>
<Division number="148" book="ap2" e="ch" v="20" p="14">

<Paragraph number="317" type="verses" book="ap2">
_တဒေတရာ ဘိက္ခုနိယော ဇိနဂ္ဂံ,_  
_တာရာဝ စန္ဒာနုဂတာ သုမေရုံ;_  
_ပဒက္ခိဏံ ကစ္စ နိပစ္စ ပါဒေ,_  
_ဌိတာ မုခန္တံ သမုဒိက္ခမာနာ._  

</Paragraph>

</Division>
<Division number="149" book="ap2" e="ch" v="20" p="14">

<Paragraph number="318" type="verses" book="ap2">
_“န တိတ္တိပုဗ္ဗံ တဝ ဒဿနေန,_  
_စက္ခုံ န သောတံ တဝ ဘာသိတေန;_  
_စိတ္တံ မမံ ကေဝလမေကမေဝ,_  
_ပပ္ပုယျ တံ ဓမ္မရသေန တိတ္တိ._  

</Paragraph>

</Division>
<Division number="150" book="ap2" e="ch" v="20" p="14">

<Paragraph number="319" type="verses" book="ap2">
_နဒတော ပရိသာယံ တေ,_  
_ဝါဒိတဗ္ဗပဟာရိနော;_  
_ယေ တေ ဒက္ခန္တိ ဝဒနံ,_  
_ဓညာ တေ နရပုင်္ဂဝ._  

</Paragraph>

</Division>
<Division number="151" book="ap2" e="ch" v="20" p="14">

<Paragraph number="320" type="verses" book="ap2">
_ဒီဃင်္ဂုလီ တမ္ဗနခေ,_  
_သုဘေ အာယတပဏှိကေ;_  
_ယေ ပါဒေ ပဏမိဿန္တိ,_  
_တေပိ ဓညာ ဂုဏန္ဓရ._  

</Paragraph>

</Division>
<Division number="152" book="ap2" e="ch" v="20" p="14">

<Paragraph number="321" type="verses" book="ap2">
_မဓုရာနိ ပဟဋ္ဌာနိ,_  
_ဒေါသဂ္ဃါနိ ဟိတာနိ စ;_  
_ယေ တေ ဝါကျာနိ သုယျန္တိ,_  
_တေပိ ဓညာ နရုတ္တမ._  

</Paragraph>

</Division>
<Division number="153" book="ap2" e="ch" v="20" p="14">

<Paragraph number="322" type="verses" book="ap2">
_ဓညာဟံ တေ မဟာဝီရ,_  
_ပါဒပူဇနတပ္ပရာ;_  
_တိဏ္ဏသံသာရကန္တာရာ,_  
_သုဝါကျေန သိရီမတော”._  

</Paragraph>

</Division>
<Division number="154" book="ap2" e="ch" v="20" p="14">

<Paragraph number="323" type="verses" book="ap2">
_တတော သာ အနုသာဝေတွာ,_  
_ဘိက္ခုသံဃမ္ပိ သုဗ္ဗတာ;_  
_ရာဟုလာနန္ဒနန္ဒေ စ,_  
_ဝန္ဒိတွာ ဣဒမဗြဝိ._  

</Paragraph>

</Division>
<Division number="155" book="ap2" e="ch" v="20" p="14">

<Paragraph number="324" type="verses" book="ap2">
_“အာသီဝိသာလယသမေ,_  
_ရောဂါဝါသေ ကဠေဝရေ;_  
_နိဗ္ဗိန္ဒာ ဒုက္ခသင်္ဃာဋေ,_  
_ဇရာမရဏဂေါစရေ._  

</Paragraph>

</Division>
<Division number="156" book="ap2" e="ch" v="20" p="14">

<Paragraph number="325" type="verses" book="ap2">
_နာနာကလိမလာကိဏ္ဏေ,_  
_ပရာယတ္တေ နိရီဟကေ;_  
_တေန နိဗ္ဗာတုမိစ္ဆာမိ,_  
_အနုမညထ ပုတ္တကာ”._  

</Paragraph>

</Division>
<Division number="157" book="ap2" e="ch" v="20" p="14">

<Paragraph number="326" type="verses" book="ap2">
_နန္ဒော ရာဟုလဘဒ္ဒေါ စ,_  
_ဝီတသောကာ နိရာသဝါ;_  
_ဌိတာစလဋ္ဌိတိ ထိရာ,_  
_ဓမ္မတမနုစိန္တယုံ._  

</Paragraph>

</Division>
<Division number="158" book="ap2" e="ch" v="20" p="14">

<Paragraph number="327" type="verses" book="ap2">
_“ဓိရတ္ထု သင်္ခတံ လောလံ,_  
_အသာရံ ကဒလူပမံ;_  
_မာယာမရီစိသဒိသံ,_  
ဣတ္တရံ အနဝဋ္ဌိတံ._  

</Paragraph>

</Division>
<Division number="159" book="ap2" e="ch" v="20" p="14">

<Paragraph number="328" type="verses" book="ap2">
_ယတ္ထ နာမ ဇိနဿာယံ,_  
_မာတုစ္ဆာ ဗုဒ္ဓပေါသိကာ;_  
_ဂေါတမီ နိဓနံ ယာတိ,_  
_အနိစ္စံ သဗ္ဗသင်္ခတံ”._  

</Paragraph>

</Division>
<Division number="160" book="ap2" e="ch" v="20" p="15">

<Paragraph number="329" type="verses" book="ap2">
_အာနန္ဒော စ တဒါ သေခေါ,_  
_သောကဋ္ဋော ဇိနဝစ္ဆလော;_  
_တတ္ထဿူနိ ကရောန္တော သော,_  
_ကရုဏံ ပရိဒေဝတိ._  

</Paragraph>

</Division>
<Division number="161" book="ap2" e="ch" v="20" p="15">

<Paragraph number="330" type="verses" book="ap2">
_“ဟာ သန္တိံ ဂေါတမီ ယာတိ,_  
_နူန ဗုဒ္ဓေါပိ နိဗ္ဗုတိံ;_  
_ဂစ္ဆတိ န စိရေနေဝ,_  
_အဂ္ဂိရိဝ နိရိန္ဓနော”._  

</Paragraph>

</Division>
<Division number="162" book="ap2" e="ch" v="20" p="15">

<Paragraph number="331" type="verses" book="ap2">
_ဧဝံ ဝိလာပမာနံ တံ,_  
_အာနန္ဒံ အာဟ ဂေါတမီ;_  
_သုတသာဂရဂမ္ဘီရ-_  
_ဗုဒ္ဓေါပဋ္ဌာနတပ္ပရ._  

</Paragraph>

</Division>
<Division number="163" book="ap2" e="ch" v="20" p="15">

<Paragraph number="332" type="verses" book="ap2">
_“န ယုတ္တံ သောစိတုံ ပုတ္တ,_  
_ဟာသကာလေ ဥပဋ္ဌိတေ;_  
_တယာ မေ သရဏံ ပုတ္တ,_  
_နိဗ္ဗာနံ တမုပါဂတံ._  

</Paragraph>

</Division>
<Division number="164" book="ap2" e="ch" v="20" p="15">

<Paragraph number="333" type="verses" book="ap2">
_တယာ တာတ သမဇ္ဈိဋ္ဌော,_  
_ပဗ္ဗဇ္ဇံ အနုဇာနိ နော;_  
_မာ ပုတ္တ ဝိမနော ဟောဟိ,_  
_သဖလော တေ ပရိဿမော._  

</Paragraph>

</Division>
<Division number="165" book="ap2" e="ch" v="20" p="15">

<Paragraph number="334" type="verses" book="ap2">
_ယံ န ဒိဋ္ဌံ ပုရာဏေဟိ,_  
_တိတ္ထိကာစရိယေဟိပိ;_  
_တံ ပဒံ သုကုမာရီဟိ,_  
_သတ္တဝဿာဟိ ဝေဒိတံ._  

</Paragraph>

</Division>
<Division number="166" book="ap2" e="ch" v="20" p="15">

<Paragraph number="335" type="verses" book="ap2">
_ဗုဒ္ဓသာသနပါလေတ,_  
_ပစ္ဆိမံ ဒဿနံ တဝ;_  
_တတ္ထ ဂစ္ဆာမဟံ ပုတ္တ,_  
_ဂတော ယတ္ထ န ဒိဿတေ._  

</Paragraph>

</Division>
<Division number="167" book="ap2" e="ch" v="20" p="15">

<Paragraph number="336" type="verses" book="ap2">
_ကဒါစိ ဓမ္မံ ဒေသေန္တော,_  
_ခိပီ လောကဂ္ဂနာယကော;_  
_တဒါဟံ အာသီသဝါစံ,_  
_အဝေါစံ အနုကမ္ပိကာ._  

</Paragraph>

</Division>
<Division number="168" book="ap2" e="ch" v="20" p="15">

<Paragraph number="337" type="verses" book="ap2">
_‘စိရံ ဇီဝ မဟာဝီရ,_  
_ကပ္ပံ တိဋ္ဌ မဟာမုနေ;_  
_သဗ္ဗလောကဿ အတ္ထာယ,_  
_ဘဝဿု အဇရာမရော’._  

</Paragraph>

</Division>
<Division number="169" book="ap2" e="ch" v="20" p="15">

<Paragraph number="338" type="verses" book="ap2">
_တံ တထာဝါဒိနိံ ဗုဒ္ဓေါ,_  
_မမံ သော ဧတဒဗြဝိ;_  
_‘န ဟေဝံ ဝန္ဒိယာ ဗုဒ္ဓါ,_  
_ယထာ ဝန္ဒသိ ဂေါတမီ’._  

</Paragraph>

</Division>
<Division number="170" book="ap2" e="ch" v="20" p="69">

<Paragraph number="339" type="verses" book="ap2">
_‘ကထံ စရဟိ သဗ္ဗညူ,_  
_ဝန္ဒိတဗ္ဗာ တထာဂတာ;_  
_ကထံ အဝန္ဒိယာ ဗုဒ္ဓါ,_  
_တံ မေ အက္ခာဟိ ပုစ္ဆိတော’._  

</Paragraph>

</Division>
<Division number="171" book="ap2" e="ch" v="20" p="69">

<Paragraph number="340" type="verses" book="ap2">
_‘အာရဒ္ဓဝီရိယေ ပဟိတတ္တေ,_  
_နိစ္စံ ဒဠှပရက္ကမေ;_  
_သမဂ္ဂေ သာဝကေ ပဿ,_  
_ဧတံ ဗုဒ္ဓါနဝန္ဒနံ’._  

</Paragraph>

</Division>
<Division number="172" book="ap2" e="ch" v="20" p="69">

<Paragraph number="341" type="verses" book="ap2">
_တတော ဥပဿယံ ဂန္တွာ,_  
_ဧကိကာဟံ ဝိစိန္တယိံ;_  
_‘သမဂ္ဂပရိသံ နာထော,_  
_ရောဓေသိ တိဘဝန္တဂေါ._  

</Paragraph>

</Division>
<Division number="173" book="ap2" e="ch" v="20" p="69">

<Paragraph number="342" type="verses" book="ap2">
_ဟန္ဒာဟံ ပရိနိဗ္ဗိဿံ,_  
_မာ ဝိပတ္တိတမဒ္ဒသံ’;_  
_ဧဝါဟံ စိန္တယိတွာန,_  
_ဒိသွာန ဣသိသတ္တမံ._  

</Paragraph>

</Division>
<Division number="174" book="ap2" e="ch" v="20" p="69">

<Paragraph number="343" type="verses" book="ap2">
_ပရိနိဗ္ဗာနကာလံ မေ,_  
_အာရောစေသိံ ဝိနာယကံ;_  
_တတော သော သမနုညာသိ,_  
_‘ကာလံ ဇာနာဟိ ဂေါတမီ’._  

</Paragraph>

</Division>
<Division number="175" book="ap2" e="ch" v="20" p="69">

<Paragraph number="344" type="verses" book="ap2">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝါ._  

</Paragraph>

</Division>
<Division number="176" book="ap2" e="ch" v="20" p="69">

<Paragraph number="345" type="verses" book="ap2">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="177" book="ap2" e="ch" v="20" p="69">

<Paragraph number="346" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

</Division>
<Division number="178" book="ap2" e="ch" v="20" p="69">

<Paragraph number="347" type="verses" book="ap2">
_“ထီနံ ဓမ္မာဘိသမယေ,_  
_ယေ ဗာလာ ဝိမတိံ ဂတာ;_  
_တေသံ ဒိဋ္ဌိပ္ပဟာနတ္ထံ,_  
ဣဒ္ဓိံ ဒဿေဟိ ဂေါတမီ”._  

</Paragraph>

</Division>
<Division number="179" book="ap2" e="ch" v="20" p="69">

<Paragraph number="348" book="ap2">
_တဒါ နိပစ္စ သမ္ဗုဒ္ဓံ,_  
ဥပ္ပတိတွာန အမ္ဗရံ;_  
ဣဒ္ဓီ အနေကာ ဒဿေသိ,_  
_ဗုဒ္ဓါနုညာယ ဂေါတမီ._  

</Paragraph>

</Division>
<Division number="180" book="ap2" e="ch" v="20" p="69">

<Paragraph number="349" type="verses" book="ap2">
_ဧကိကာ ဗဟုဓာ အာသိ,_  
_ဗဟုကာ စေကိကာ တထာ;_  
_အာဝိဘာဝံ တိရောဘာဝံ,_  
_တိရောကုဋ္ဋံ တိရောနဂံ._  

</Paragraph>

</Division>
<Division number="181" book="ap2" e="ch" v="20" p="69">

<Paragraph number="350" type="verses" book="ap2">
_အသဇ္ဇမာနာ အဂမာ,_  
_ဘူမိယမ္ပိ နိမုဇ္ဇထ;_  
_အဘိဇ္ဇမာနေ ဥဒကေ,_  
_အဂဉ္ဆိ မဟိယာ ယထာ._  

</Paragraph>

</Division>
<Division number="182" book="ap2" e="ch" v="20" p="70">

<Paragraph number="351" type="verses" book="ap2">
_သကုဏီဝ တထာကာသေ,_  
_ပလ္လင်္ကေန ကမီ တဒါ;_  
_ဝသံ ဝတ္တေသိ ကာယေန,_  
_ယာဝ ဗြဟ္မနိဝေသနံ._  

</Paragraph>

</Division>
<Division number="183" book="ap2" e="ch" v="20" p="70">

<Paragraph number="352" type="verses" book="ap2">
_သိနေရုံ ဒဏ္ဍံ ကတွာန,_  
_ဆတ္တံ ကတွာ မဟာမဟိံ;_  
_သမူလံ ပရိဝတ္တေတွာ,_  
_ဓာရယံ စင်္ကမီ နဘေ._  

</Paragraph>

</Division>
<Division number="184" book="ap2" e="ch" v="20" p="70">

<Paragraph number="353" type="verses" book="ap2">
_ဆဿူရောဒယကာလေဝ,_  
_လောကဉ္စာကာသိ ဓူမိကံ;_  
_ယုဂန္တေ ဝိယ လောကံ သာ,_  
_ဇာလာမာလာကုလံ အကာ._  

</Paragraph>

</Division>
<Division number="185" book="ap2" e="ch" v="20" p="70">

<Paragraph number="354" type="verses" book="ap2">
_မုစလိန္ဒံ မဟာသေလံ,_  
_မေရုမူလနဒန္တရေ;_  
_သာသပါရိဝ သဗ္ဗာနိ,_  
_ဧကေနဂ္ဂဟိ မုဋ္ဌိနာ._  

</Paragraph>

</Division>
<Division number="186" book="ap2" e="ch" v="20" p="70">

<Paragraph number="355" type="verses" book="ap2">
_အင်္ဂုလဂ္ဂေန ဆာဒေသိ,_  
_ဘာကရံ သနိသာကရံ;_  
_စန္ဒသူရသဟဿာနိ,_  
_အာဝေဠမိဝ ဓာရယိ._  

</Paragraph>

</Division>
<Division number="187" book="ap2" e="ch" v="20" p="70">

<Paragraph number="356" type="verses" book="ap2">
_စတုသာဂရတောယာနိ,_  
_ဓာရယီ ဧကပါဏိနာ;_  
_ယုဂန္တဇလဒါကာရံ,_  
_မဟာဝဿံ ပဝဿထ._  

</Paragraph>

</Division>
<Division number="188" book="ap2" e="ch" v="20" p="70">

<Paragraph number="357" type="verses" book="ap2">
_စက္ကဝတ္တိံ သပရိသံ,_  
_မာပယီ သာ နဘတ္တလေ;_  
_ဂရုဠံ ဒွိရဒံ သီဟံ,_  
_ဝိနဒန္တံ ပဒဿယိ._  

</Paragraph>

</Division>
<Division number="189" book="ap2" e="ch" v="20" p="70">

<Paragraph number="358" type="verses" book="ap2">
_ဧကိကာ အဘိနိမ္မိတွာ,_  
_အပ္ပမေယျံ ဘိက္ခုနီဂဏံ;_  
_ပုန အန္တရဓာပေတွာ,_  
_ဧကိကာ မုနိမဗြဝိ._  

</Paragraph>

</Division>
<Division number="190" book="ap2" e="ch" v="20" p="70">

<Paragraph number="359" type="verses" book="ap2">
_“မာတုစ္ဆာ တေ မဟာဝီရ,_  
_တဝ သာသနကာရိကာ;_  
_အနုပ္ပတ္တာ သကံ အတ္ထံ,_  
_ပါဒေ ဝန္ဒာမိ စက္ခုမ”._  

</Paragraph>

</Division>
<Division number="191" book="ap2" e="ch" v="20" p="70">

<Paragraph number="360" type="verses" book="ap2">
_ဒဿေတွာ ဝိဝိဓာ ဣဒ္ဓီ,_  
_ဩရောဟိတွာ နဘတ္တလာ;_  
_ဝန္ဒိတွာ လောကပဇ္ဇောတံ,_  
_ဧကမန္တံ နိသီဒိ သာ._  

</Paragraph>

</Division>
<Division number="192" book="ap2" e="ch" v="20" p="70">

<Paragraph number="361" type="verses" book="ap2">
_“သာ ဝီသဝဿသတိကာ,_  
_ဇာတိယာဟံ မဟာမုနေ;_  
_အလမေတ္တာဝတာ ဝီရ,_  
_နိဗ္ဗာယိဿာမိ နာယက”._  

</Paragraph>

</Division>
<Division number="193" book="ap2" e="ch" v="20" p="70">

<Paragraph number="362" type="verses" book="ap2">
_တဒါတိဝိမှိတာ သဗ္ဗာ,_  
_ပရိသာ သာ ကတဉ္ဇလီ;_  
_“အဝေါစယျေ ကထံ အာသိ,_  
_အတုလိဒ္ဓိပရက္ကမာ”._  

</Paragraph>

</Division>
<Division number="194" book="ap2" e="ch" v="20" p="71">

<Paragraph number="363" type="verses" book="ap2">
_“ပဒုမုတ္တရော နာမ ဇိနော,_  
_သဗ္ဗဓမ္မေသု စက္ခုမာ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="195" book="ap2" e="ch" v="20" p="128">

<Paragraph number="364" type="verses" book="ap2">
_တဒါဟံ ဟံသဝတိယံ,_  
_ဇာတာမစ္စကုလေ အဟုံ;_  
_သဗ္ဗောပကာရသမ္ပန္နေ,_  
ဣဒ္ဓေ ဖီတေ မဟဒ္ဓနေ._  

</Paragraph>

</Division>
<Division number="196" book="ap2" e="ch" v="20" p="71">

<Paragraph number="365" type="verses" book="ap2">
_ကဒါစိ ပိတုနာ သဒ္ဓိံ,_  
_ဒါသီဂဏပုရက္ခတာ;_  
_မဟတာ ပရိဝါရေန,_  
_တံ ဥပေစ္စ နရာသဘံ._  

</Paragraph>

</Division>
<Division number="197" book="ap2" e="ch" v="20" p="71">

<Paragraph number="366" type="verses" book="ap2">
_ဝါသဝံ ဝိယ ဝဿန္တံ,_  
_ဓမ္မမေဃံ အနာသဝံ;_  
_သရဒါဒိစ္စသဒိသံ,_  
_ရံသိဇာလသမုဇ္ဇလံ._  

</Paragraph>

</Division>
<Division number="198" book="ap2" e="ch" v="20" p="71">

<Paragraph number="367" type="verses" book="ap2">
_ဒိသွာ စိတ္တံ ပသာဒေတွာ,_  
_သုတွာ စဿ သုဘာသိတံ;_  
_မာတုစ္ဆံ ဘိက္ခုနိံ အဂ္ဂေ,_  
_ဌပေန္တံ နရနာယကံ._  

</Paragraph>

</Division>
<Division number="199" book="ap2" e="ch" v="20" p="71">

<Paragraph number="368" type="verses" book="ap2">
_သုတွာ ဒတွာ မဟာဒါနံ,_  
_သတ္တာဟံ တဿ တာဒိနော;_  
_သသံဃဿ နရဂ္ဂဿ,_  
_ပစ္စယာနိ ဗဟူနိ စ._  

</Paragraph>

</Division>
<Division number="200" book="ap2" e="ch" v="20" p="71">

<Paragraph number="369" type="verses" book="ap2">
_နိပစ္စ ပါဒမူလမှိ,_  
_တံ ဌာနမဘိပတ္ထယိံ;_  
_တတော မဟာပရိသတိံ,_  
_အဝေါစ ဣသိသတ္တမော._  

</Paragraph>

</Division>
<Division number="201" book="ap2" e="ch" v="20" p="71">

<Paragraph number="370" type="verses" book="ap2">
_‘ယာ သသံဃံ အဘောဇေသိ,_  
_သတ္တာဟံ လောကနာယကံ;_  
_တမဟံ ကိတ္တယိဿာမိ,_  
_သုဏာထ မမ ဘာသတော._  

</Paragraph>

</Division>
<Division number="202" book="ap2" e="ch" v="20" p="71">

<Paragraph number="371" type="verses" book="ap2">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="203" book="ap2" e="ch" v="20" p="71">

<Paragraph number="372" type="verses" book="ap2">
_တဿ ဓမ္မေသု ဒါယာဒါ,_  
_ဩရသာ ဓမ္မနိမ္မိတာ;_  
_ဂေါတမီ နာမ နာမေန,_  
_ဟေဿတိ သတ္ထု သာဝိကာ._  

</Paragraph>

</Division>
<Division number="204" book="ap2" e="ch" v="20" p="71">

<Paragraph number="373" type="verses" book="ap2">
_တဿ ဗုဒ္ဓဿ မာတုစ္ဆာ,_  
_ဇီဝိတာပါဒိကာ အယံ;_  
_ရတ္တညူနဉ္စ အဂ္ဂတ္တံ,_  
_ဘိက္ခုနီနံ လဘိဿတိ’._  

</Paragraph>

</Division>
<Division number="205" book="ap2" e="ch" v="20" p="71">

<Paragraph number="374" type="verses" book="ap2">
_တံ သုတွာန ပမောဒိတွာ,_  
_ယာဝဇီဝံ တဒါ ဇိနံ;_  
_ပစ္စယေဟိ ဥပဋ္ဌိတွာ,_  
_တတော ကာလင်္ကတာ အဟံ._  

</Paragraph>

</Division>
<Division number="206" book="ap2" e="ch" v="20" p="71">

<Paragraph number="375" type="verses" book="ap2">
_တာဝတိံသေသု ဒေဝေသု,_  
_သဗ္ဗကာမသမိဒ္ဓိသု;_  
_နိဗ္ဗတ္တာ ဒသဟင်္ဂေဟိ,_  
_အညေ အဘိဘဝိံ အဟံ._  

</Paragraph>

</Division>
<Division number="207" book="ap2" e="ch" v="20" p="72">

<Paragraph number="376" type="verses" book="ap2">
_ရူပသဒ္ဒေဟိ ဂန္ဓေဟိ,_  
_ရသေဟိ ဖုသနေဟိ စ;_  
_အာယုနာပိ စ ဝဏ္ဏေန,_  
_သုခေန ယသသာပိ စ._  

</Paragraph>

</Division>
<Division number="208" book="ap2" e="ch" v="20" p="72">

<Paragraph number="377" type="verses" book="ap2">
_တထေဝါဓိပတေယျေန,_  
_အဓိဂယှ ဝိရောစဟံ;_  
_အဟောသိံ အမရိန္ဒဿ,_  
_မဟေသီ ဒယိတာ တဟိံ._  

</Paragraph>

</Division>
<Division number="209" book="ap2" e="ch" v="20" p="72">

<Paragraph number="378" type="verses" book="ap2">
_သံသာရေ သံသရန္တီဟံ,_  
_ကမ္မဝါယုသမေရိတာ;_  
_ကာသိဿ ရညော ဝိသယေ,_  
_အဇာယိံ ဒါသဂါမကေ._  

</Paragraph>

</Division>
<Division number="210" book="ap2" e="ch" v="20" p="72">

<Paragraph number="379" type="verses" book="ap2">
_ပဉ္စဒါသသတာနူနာ,_  
_နိဝသန္တိ တဟိံ တဒါ;_  
_သဗ္ဗေသံ တတ္ထ ယော ဇေဋ္ဌော,_  
_တဿ ဇာယာ အဟောသဟံ._  

</Paragraph>

</Division>
<Division number="211" book="ap2" e="ch" v="20" p="72">

<Paragraph number="380" type="verses" book="ap2">
_သယမ္ဘုနော ပဉ္စသတာ,_  
_ဂါမံ ပိဏ္ဍာယ ပါဝိသုံ;_  
_တေ ဒိသွာန အဟံ တုဋ္ဌာ,_  
_သဟ သဗ္ဗာဟိ ဣတ္ထိဘိ._  

</Paragraph>

</Division>
<Division number="212" book="ap2" e="ch" v="20" p="72">

<Paragraph number="381" type="verses" book="ap2">
_ပူဂါ ဟုတွာဝ သဗ္ဗာယော,_  
_စတုမာသေ ဥပဋ္ဌဟုံ;_  
_တိစီဝရာနိ ဒတွာန,_  
_သံသရိမှ သသာမိကာ._  

</Paragraph>

</Division>
<Division number="213" book="ap2" e="ch" v="20" p="72">

<Paragraph number="382" type="verses" book="ap2">
_တတော စုတာ သဗ္ဗာပိ တာ,_  
_တာဝတိံသဂတာ မယံ;_  
_ပစ္ဆိမေ စ ဘဝေ ဒါနိ,_  
_ဇာတာ ဒေဝဒဟေ ပုရေ._  

</Paragraph>

</Division>
<Division number="214" book="ap2" e="ch" v="20" p="72">

<Paragraph number="383" type="verses" book="ap2">
_ပိတာ အဉ္ဇနသက္ကော မေ,_  
_မာတာ မမ သုလက္ခဏာ;_  
_တတော ကပိလဝတ္ထုသ္မိံ,_  
_သုဒ္ဓေါဒနဃရံ ဂတာ._  

</Paragraph>

</Division>
<Division number="215" book="ap2" e="ch" v="20" p="72">

<Paragraph number="384" type="verses" book="ap2">
_သေသာ သကျကုလေ ဇာတာ,_  
_သကျာနံ ဃရမာဂမုံ;_  
_အဟံ ဝိသိဋ္ဌာ သဗ္ဗာသံ,_  
_ဇိနဿာပါဒိကာ အဟုံ._  

</Paragraph>

</Division>
<Division number="216" book="ap2" e="ch" v="20" p="72">

<Paragraph number="385" type="verses" book="ap2">
_မမ ပုတ္တောဘိနိက္ခမ္မ,_  
_ဗုဒ္ဓေါ အာသိ ဝိနာယကော;_  
_ပစ္ဆာဟံ ပဗ္ဗဇိတွာန,_  
_သတေဟိ သဟ ပဉ္စဟိ._  

</Paragraph>

</Division>
<Division number="217" book="ap2" e="ch" v="20" p="72">

<Paragraph number="386" type="verses" book="ap2">
_သာကိယာနီဟိ ဓီရာဟိ,_  
_သဟ သန္တိသုခံ ဖုသိံ;_  
_ယေ တဒါ ပုဗ္ဗဇာတိယံ,_  
_အမှာကံ အာသု သာမိနော._  

</Paragraph>

</Division>
<Division number="218" book="ap2" e="ch" v="20" p="72">

<Paragraph number="387" type="verses" book="ap2">
_သဟပုညဿ ကတ္တာရော,_  
_မဟာသမယကာရကာ;_  
_ဖုသိံသု အရဟတ္တံ တေ,_  
_သုဂတေနာနုကမ္ပိတာ”._  

</Paragraph>

</Division>
<Division number="219" book="ap2" e="ch" v="20" p="72">

<Paragraph number="388" type="verses" book="ap2">
_တဒေတရာ ဘိက္ခုနိယော,_  
_အာရုဟိံသု နဘတ္တလံ;_  
_သင်္ဂတာ ဝိယ တာရာယော,_  
_ဝိရောစိံသု မဟိဒ္ဓိကာ._  

</Paragraph>

</Division>
<Division number="220" book="ap2" e="ch" v="20" p="72">

<Paragraph number="389" type="verses" book="ap2">
ဣဒ္ဓီ အနေကာ ဒဿေသုံ,_  
_ပိဠန္ဓဝိကတိံ ယထာ;_  
_ကမ္မာရော ကနကဿေဝ,_  
_ကမ္မညဿ သုသိက္ခိတော._  

</Paragraph>

</Division>
<Division number="221" book="ap2" e="ch" v="20" p="131">

<Paragraph number="390" type="verses" book="ap2">
_ဒဿေတွာ ပါဋိဟီရာနိ,_  
_ဝိစိတ္တာနိ ဗဟူနိ စ;_  
_တောသေတွာ ဝါဒိပဝရံ,_  
_မုနိံ သပရိသံ တဒါ._  

</Paragraph>

</Division>
<Division number="222" book="ap2" e="ch" v="20" p="131">

<Paragraph number="391" type="verses" book="ap2">
_ဩရောဟိတွာန ဂဂနာ,_  
_ဝန္ဒိတွာ ဣသိသတ္တမံ;_  
_အနုညာတာ နရဂ္ဂေန,_  
_ယထာဌာနေ နိသီဒိသုံ._  

</Paragraph>

</Division>
<Division number="223" book="ap2" e="ch" v="20" p="131">

<Paragraph number="392" type="verses" book="ap2">
_“အဟောနုကမ္ပိကာ အမှံ,_  
_သဗ္ဗာသံ စိရ ဂေါတမီ;_  
_ဝါသိတာ တဝ ပုညေဟိ,_  
_ပတ္တာ နော အာသဝက္ခယံ._  

</Paragraph>

</Division>
<Division number="224" book="ap2" e="ch" v="20" p="131">

<Paragraph number="393" type="verses" book="ap2">
_ကိလေသာ ဈာပိတာ အမှံ,_  
_ဘဝါ သဗ္ဗေ သမူဟတာ;_  
_နာဂီဝ ဗန္ဓနံ ဆေတွာ,_  
_ဝိဟရာမ အနာသဝါ._  

</Paragraph>

</Division>
<Division number="225" book="ap2" e="ch" v="20" p="131">

<Paragraph number="394" type="verses" book="ap2">
_သွာဂတံ ဝတ နော အာသိ,_  
_ဗုဒ္ဓသေဋ္ဌဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="226" book="ap2" e="ch" v="20" p="131">

<Paragraph number="395" type="verses" book="ap2">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="227" book="ap2" e="ch" v="20" p="131">

<Paragraph number="396" type="verses" book="ap2">
ဣဒ္ဓီသု စ ဝသီ ဟောမ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ ဟောမ မဟာမုနေ._  

</Paragraph>

</Division>
<Division number="228" book="ap2" e="ch" v="20" p="131">

<Paragraph number="397" type="verses" book="ap2">
_ပုဗ္ဗေနိဝါသံ ဇာနာမ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝပရိက္ခီဏာ,_  
_နတ္ထိ ဒါနိ ပုနဗ္ဘဝါ._  

</Paragraph>

</Division>
<Division number="229" book="ap2" e="ch" v="20" p="131">

<Paragraph number="398" type="verses" book="ap2">
_အတ္ထေ ဓမ္မေ စ နေရုတ္တေ,_  
_ပဋိဘာနေ စ ဝိဇ္ဇတိ;_  
_ဉာဏံ အမှံ မဟာဝီရ,_  
ဥပ္ပန္နံ တဝ သန္တိကေ._  

</Paragraph>

</Division>
<Division number="230" book="ap2" e="ch" v="20" p="131">

<Paragraph number="399" type="verses" book="ap2">
_အသ္မာဘိ ပရိစိဏ္ဏောသိ,_  
_မေတ္တစိတ္တာ ဟိ နာယက;_  
_အနုဇာနာဟိ သဗ္ဗာသံ,_  
_နိဗ္ဗာနာယ မဟာမုနေ”._  

</Paragraph>

</Division>
<Division number="231" book="ap2" e="ch" v="20" p="132">

<Paragraph number="400" type="verses" book="ap2">
_“နိဗ္ဗာယိဿာမ ဣစ္စေဝံ,_  
_ကိံ ဝက္ခာမိ ဝဒန္တိယော;_  
_ယဿဒါနိ စ ဝေါ ကာလံ,_  
_မညထာ”တိ ဇိနောဗြဝိ._  

</Paragraph>

</Division>
<Division number="232" book="ap2" e="ch" v="20" p="132">

<Paragraph number="401" type="verses" book="ap2">
_ဂေါတမီအာဒိကာ တာယော,_  
_တဒါ ဘိက္ခုနိယော ဇိနံ;_  
_ဝန္ဒိတွာ အာသနာ တမှာ,_  
_ဝုဋ္ဌာယ အဂမိံသု တာ._  

</Paragraph>

</Division>
<Division number="233" book="ap2" e="ch" v="20" p="132">

<Paragraph number="402" type="verses" book="ap2">
_မဟတာ ဇနကာယေန,_  
_သဟ လောကဂ္ဂနာယကော;_  
_အနုသံယာယီ သော ဝီရော,_  
_မာတုစ္ဆံ ယာဝကောဋ္ဌကံ._  

</Paragraph>

</Division>
<Division number="234" book="ap2" e="ch" v="20" p="132">

<Paragraph number="403" type="verses" book="ap2">
_တဒါ နိပတိ ပါဒေသု,_  
_ဂေါတမီ လောကဗန္ဓုနော;_  
_သဟေဝ တာဟိ သဗ္ဗာဟိ,_  
_“ပစ္ဆိမံ ပါဒဝန္ဒနံ._  

</Paragraph>

</Division>
<Division number="235" book="ap2" e="ch" v="20" p="132">

<Paragraph number="404" type="verses" book="ap2">
ဣဒံ ပစ္ဆိမကံ မယှံ,_  
_လောကနာထဿ ဒဿနံ;_  
_န ပုနော အမတာကာရံ,_  
_ပဿိဿာမိ မုခံ တဝ._  

</Paragraph>

</Division>
<Division number="236" book="ap2" e="ch" v="20" p="132">

<Paragraph number="405" type="verses" book="ap2">
_န စ မေ ဝန္ဒနံ ဝီရ,_  
_တဝ ပါဒေ သုကောမလေ;_  
_သမ္ဖုသိဿတိ လောကဂ္ဂ,_  
_အဇ္ဇ ဂစ္ဆာမိ နိဗ္ဗုတိံ”._  

</Paragraph>

</Division>
<Division number="237" book="ap2" e="ch" v="20" p="132">

<Paragraph number="406" type="verses" book="ap2">
_“ရူပေန ကိံ တဝါနေန,_  
_ဒိဋ္ဌေ ဓမ္မေ ယထာတထေ;_  
_သဗ္ဗံ သင်္ခတမေဝေတံ,_  
_အနဿာသိကမိတ္တရံ”._  

</Paragraph>

</Division>
<Division number="238" book="ap2" e="ch" v="20" p="132">

<Paragraph number="407" type="verses" book="ap2">
_သာ သဟ တာဟိ ဂန္တွာန,_  
_ဘိက္ခုနုပဿယံ သကံ;_  
_အဍ္ဎပလ္လင်္ကမာဘုဇ္ဇ,_  
_နိသီဒိ ပရမာသနေ._  

</Paragraph>

</Division>
<Division number="239" book="ap2" e="ch" v="20" p="132">

<Paragraph number="408" type="verses" book="ap2">
_တဒါ ဥပါသိကာ တတ္ထ,_  
_ဗုဒ္ဓသာသနဝစ္ဆလာ;_  
_တဿာ ပဝတ္တိံ သုတွာန,_  
ဥပေသုံ ပါဒဝန္ဒိကာ._  

</Paragraph>

</Division>
<Division number="240" book="ap2" e="ch" v="20" p="132">

<Paragraph number="409" type="verses" book="ap2">
_ကရေဟိ ဥရံ ပဟန္တာ,_  
_ဆိန္နမူလာ ယထာ လတာ;_  
_ရောဒန္တာ ကရုဏံ ရဝံ,_  
_သောကဋ္ဋာ ဘူမိပါတိတာ._  

</Paragraph>

</Division>
<Division number="241" book="ap2" e="ch" v="20" p="132">

<Paragraph number="410" type="verses" book="ap2">
_“မာ နော သရဏဒေ နာထေ,_  
_ဝိဟာယ ဂမိ နိဗ္ဗုတိံ;_  
_နိပတိတွာန ယာစာမ,_  
_သဗ္ဗာယော သိရသာ မယံ”._  

</Paragraph>

</Division>
<Division number="242" book="ap2" e="ch" v="20" p="132">

<Paragraph number="411" type="verses" book="ap2">
_ယာ ပဓာနတမာ တာသံ,_  
_သဒ္ဓါ ပညာ ဥပါသိကာ;_  
_တဿာ သီသံ ပမဇ္ဇန္တီ,_  
ဣဒံ ဝစနမဗြဝိ._  

</Paragraph>

</Division>
<Division number="243" book="ap2" e="ch" v="20" p="132">

<Paragraph number="412" type="verses" book="ap2">
_“အလံ ပုတ္တာ ဝိသာဒေန,_  
_မာရပါသာနုဝတ္တိနာ;_  
_အနိစ္စံ သင်္ခတံ သဗ္ဗံ,_  
_ဝိယောဂန္တံ စလာစလံ”._  

</Paragraph>

</Division>
<Division number="244" book="ap2" e="ch" v="20" p="133">

<Paragraph number="413" type="verses" book="ap2">
_တတော သာ တာ ဝိသဇ္ဇိတွာ,_  
_ပဌမံ ဈာနမုတ္တမံ;_  
_ဒုတိယဉ္စ တတိယဉ္စ,_  
_သမာပဇ္ဇိ စတုတ္ထကံ._  

</Paragraph>

</Division>
<Division number="245" book="ap2" e="ch" v="20" p="133">

<Paragraph number="414" type="verses" book="ap2">
_အာကာသာယတနဉ္စေဝ,_  
_ဝိညာဏာယတနံ တထာ;_  
_အာကိဉ္စံ နေဝသညဉ္စ,_  
_သမာပဇ္ဇိ ယထာက္ကမံ._  

</Paragraph>

</Division>
<Division number="246" book="ap2" e="ch" v="20" p="133">

<Paragraph number="415" type="verses" book="ap2">
_ပဋိလောမေန ဈာနာနိ,_  
_သမာပဇ္ဇိတ္ထ ဂေါတမီ;_  
_ယာဝတာ ပဌမံ ဈာနံ,_  
_တတော ယာဝစတုတ္ထကံ._  

</Paragraph>

</Division>
<Division number="247" book="ap2" e="ch" v="20" p="133">

<Paragraph number="416" type="verses" book="ap2">
_တတော ဝုဋ္ဌာယ နိဗ္ဗာယိ,_  
_ဒီပစ္စီဝ နိရာသဝါ;_  
_ဘူမိစာလော မဟာ အာသိ,_  
_နဘသာ ဝိဇ္ဇုတာ ပတိ._  

</Paragraph>

</Division>
<Division number="248" book="ap2" e="ch" v="20" p="133">

<Paragraph number="417" type="verses" book="ap2">
_ပနာဒိတာ ဒုန္ဒုဘိယော,_  
_ပရိဒေဝိံသု ဒေဝတာ;_  
_ပုပ္ဖဝုဋ္ဌီ စ ဂဂနာ,_  
_အဘိဝဿထ မေဒနိံ._  

</Paragraph>

</Division>
<Division number="249" book="ap2" e="ch" v="20" p="133">

<Paragraph number="418" type="verses" book="ap2">
_ကမ္ပိတော မေရုရာဇာပိ,_  
_ရင်္ဂမဇ္ဈေ ယထာ နဋော;_  
_သောကေန စာတိဒီနောဝ,_  
_ဝိရဝေါ အာသိ သာဂရော._  

</Paragraph>

</Division>
<Division number="250" book="ap2" e="ch" v="20" p="133">

<Paragraph number="419" type="verses" book="ap2">
_ဒေဝါ နာဂါသုရာ ဗြဟ္မာ,_  
_သံဝိဂ္ဂါဟိံသု တင်္ခဏေ;_  
_“အနိစ္စာ ဝတ သင်္ခါရာ,_  
_ယထာယံ ဝိလယံ ဂတာ”._  

</Paragraph>

</Division>
<Division number="251" book="ap2" e="ch" v="20" p="133">

<Paragraph number="420" type="verses" book="ap2">
_ယာ စေ မံ ပရိဝါရိံသု,_  
_သတ္ထု သာသနကာရိကာ;_  
_တာယောပိ အနုပါဒါနာ,_  
_ဒီပစ္စိ ဝိယ နိဗ္ဗုတာ._  

</Paragraph>

</Division>
<Division number="252" book="ap2" e="ch" v="20" p="133">

<Paragraph number="421" type="verses" book="ap2">
_ဟာ ယောဂါ ဝိပ္ပယောဂန္တာ,_  
_ဟာနိစ္စံ သဗ္ဗသင်္ခတံ;_  
_ဟာ ဇီဝိတံ ဝိနာသန္တံ,_  
ဣစ္စာသိ ပရိဒေဝနာ._  

</Paragraph>

</Division>
<Division number="253" book="ap2" e="ch" v="20" p="133">

<Paragraph number="422" type="verses" book="ap2">
_တတော ဒေဝါ စ ဗြဟ္မာ စ,_  
_လောကဓမ္မာနုဝတ္တနံ;_  
_ကာလာနုရူပံ ကုဗ္ဗန္တိ,_  
ဥပေတွာ ဣသိသတ္တမံ._  

</Paragraph>

</Division>
<Division number="254" book="ap2" e="ch" v="20" p="133">

<Paragraph number="423" type="verses" book="ap2">
_တဒါ အာမန္တယီ သတ္ထာ,_  
_အာနန္ဒံ သုတသာဂရံ;_  
_“ဂစ္ဆာနန္ဒ နိဝေဒေဟိ,_  
_ဘိက္ခူနံ မာတု နိဗ္ဗုတိံ”._  

</Paragraph>

</Division>
<Division number="255" book="ap2" e="ch" v="20" p="133">

<Paragraph number="424" type="verses" book="ap2">
_တဒါနန္ဒော နိရာနန္ဒော,_  
_အဿုနာ ပုဏ္ဏလောစနော;_  
_ဂဂ္ဂရေန သရေနာဟ,_  
_“သမာဂစ္ဆန္တု ဘိက္ခဝေါ._  

</Paragraph>

</Division>
<Division number="256" book="ap2" e="ch" v="20" p="134">

<Paragraph number="425" type="verses" book="ap2">
_ပုဗ္ဗဒက္ခိဏပစ္ဆာသု,_  
ဥတ္တရာယ စ သန္တိကေ;_  
_သုဏန္တု ဘာသိတံ မယှံ,_  
_ဘိက္ခဝေါ သုဂတောရသာ._  

</Paragraph>

</Division>
<Division number="257" book="ap2" e="ch" v="20" p="134">

<Paragraph number="426" type="verses" book="ap2">
_ယာ ဝဍ္ဎယိ ပယတ္တေန,_  
_သရီရံ ပစ္ဆိမံ မုနေ;_  
_သာ ဂေါတမီ ဂတာ သန္တိံ,_  
_တာရာဝ သူရိယောဒယေ._  

</Paragraph>

</Division>
<Division number="258" book="ap2" e="ch" v="20" p="134">

<Paragraph number="427" type="verses" book="ap2">
_ဗုဒ္ဓမာတာတိ ပညတ္တိံ,_  
_ဌပယိတွာ ဂတာသမံ;_  
_န ယတ္ထ ပဉ္စနေတ္တောပိ,_  
_ဂတိံ ဒက္ခတိ နာယကော._  

</Paragraph>

</Division>
<Division number="259" book="ap2" e="ch" v="20" p="134">

<Paragraph number="428" type="verses" book="ap2">
_ယဿတ္ထိ သုဂတေ သဒ္ဓါ,_  
_ယော စ ပိယော မဟာမုနေ;_  
_ဗုဒ္ဓမာတုဿ သက္ကာရံ,_  
_ကရောတု သုဂတောရသော”._  

</Paragraph>

</Division>
<Division number="260" book="ap2" e="ch" v="20" p="134">

<Paragraph number="429" type="verses" book="ap2">
_သုဒူရဋ္ဌာပိ တံ သုတွာ,_  
_သီဃမာဂစ္ဆု ဘိက္ခဝေါ;_  
_ကေစိ ဗုဒ္ဓါနုဘာဝေန,_  
_ကေစိ ဣဒ္ဓီသု ကောဝိဒါ._  

</Paragraph>

</Division>
<Division number="261" book="ap2" e="ch" v="20" p="134">

<Paragraph number="430" type="verses" book="ap2">
_ကူဋာဂါရဝရေ ရမ္မေ,_  
_သဗ္ဗသောဏ္ဏမယေ သုဘေ;_  
_မဉ္စကံ သမာရောပေသုံ,_  
_ယတ္ထ သုတ္တာသိ ဂေါတမီ._  

</Paragraph>

</Division>
<Division number="262" book="ap2" e="ch" v="20" p="134">

<Paragraph number="431" type="verses" book="ap2">
_စတ္တာရော လောကပါလာ တေ,_  
_အံသေဟိ သမဓာရယုံ;_  
_သေသာ သက္ကာဒိကာ ဒေဝါ,_  
_ကူဋာဂါရေ သမဂ္ဂဟုံ._  

</Paragraph>

</Division>
<Division number="263" book="ap2" e="ch" v="20" p="134">

<Paragraph number="432" type="verses" book="ap2">
_ကူဋာဂါရာနိ သဗ္ဗာနိ,_  
_အာသုံ ပဉ္စသတာနိပိ;_  
_သရဒါဒိစ္စဝဏ္ဏာနိ,_  
_ဝိဿကမ္မကတာနိ ဟိ._  

</Paragraph>

</Division>
<Division number="264" book="ap2" e="ch" v="20" p="134">

<Paragraph number="433" type="verses" book="ap2">
_သဗ္ဗာ တာပိ ဘိက္ခုနိယော,_  
_အာသုံ မဉ္စေသု သာယိတာ;_  
_ဒေဝါနံ ခန္ဓမာရုဠှာ,_  
_နိယျန္တိ အနုပုဗ္ဗသော._  

</Paragraph>

</Division>
<Division number="265" book="ap2" e="ch" v="20" p="134">

<Paragraph number="434" type="verses" book="ap2">
_သဗ္ဗသော ဆာဒိတံ အာသိ,_  
_ဝိတာနေန နဘတ္တလံ;_  
_သတာရာ စန္ဒသူရာ စ,_  
_လဉ္ဆိတာ ကနကာမယာ._  

</Paragraph>

</Division>
<Division number="266" book="ap2" e="ch" v="20" p="134">

<Paragraph number="435" type="verses" book="ap2">
_ပဋာကာ ဥဿိတာနေကာ,_  
_ဝိတတာ ပုပ္ဖကဉ္စုကာ;_  
_ဩဂတာကာသပဒုမာ,_  
_မဟိယာ ပုပ္ဖမုဂ္ဂတံ._  

</Paragraph>

</Division>
<Division number="267" book="ap2" e="ch" v="20" p="134">

<Paragraph number="436" type="verses" book="ap2">
_ဒိဿန္တိ စန္ဒသူရိယာ,_  
_ပဇ္ဇလန္တိ စ တာရကာ;_  
_မဇ္ဈံ ဂတောပိ စာဒိစ္စော,_  
_န တာပေသိ သသီ ယထာ._  

</Paragraph>

</Division>
<Division number="268" book="ap2" e="ch" v="20" p="134">

<Paragraph number="437" type="verses" book="ap2">
_ဒေဝါ ဒိဗ္ဗေဟိ ဂန္ဓေဟိ,_  
_မာလေဟိ သုရဘီဟိ စ;_  
_ဝါဒိတေဟိ စ နစ္စေဟိ,_  
_သင်္ဂီတီဟိ စ ပူဇယုံ._  

</Paragraph>

</Division>
<Division number="269" book="ap2" e="ch" v="20" p="135">

<Paragraph number="438" type="verses" book="ap2">
_နာဂါသုရာ စ ဗြဟ္မာနော,_  
_ယထာသတ္တိ ယထာဗလံ;_  
_ပူဇယိံသု စ နိယျန္တိံ,_  
_နိဗ္ဗုတံ ဗုဒ္ဓမာတရံ._  

</Paragraph>

</Division>
<Division number="270" book="ap2" e="ch" v="20" p="135">

<Paragraph number="439" type="verses" book="ap2">
_သဗ္ဗာယော ပုရတော နီတာ,_  
_နိဗ္ဗုတာ သုဂတောရသာ;_  
_ဂေါတမီ နိယျတေ ပစ္ဆာ,_  
_သက္ကတာ ဗုဒ္ဓပေါသိကာ._  

</Paragraph>

</Division>
<Division number="271" book="ap2" e="ch" v="20" p="135">

<Paragraph number="440" type="verses" book="ap2">
_ပုရတော ဒေဝမနုဇာ,_  
_သနာဂါသုရဗြဟ္မကာ;_  
_ပစ္ဆာ သသာဝကော ဗုဒ္ဓေါ,_  
_ပူဇတ္ထံ ယာတိ မာတုယာ._  

</Paragraph>

</Division>
<Division number="272" book="ap2" e="ch" v="20" p="135">

<Paragraph number="441" type="verses" book="ap2">
_ဗုဒ္ဓဿ ပရိနိဗ္ဗာနံ,_  
_နေဒိသံ အာသိ ယာဒိသံ;_  
_ဂေါတမီပရိနိဗ္ဗာနံ,_  
_အတေဝစ္ဆရိယံ အဟု._  

</Paragraph>

</Division>
<Division number="273" book="ap2" e="ch" v="20" p="135">

<Paragraph number="442" type="verses" book="ap2">
_ဗုဒ္ဓေါ ဗုဒ္ဓဿ နိဗ္ဗာနေ,_  
_နောပဋိယာဒိ ဘိက္ခဝေါ;_  
_ဗုဒ္ဓေါ ဂေါတမိနိဗ္ဗာနေ,_  
_သာရိပုတ္တာဒိကာ တထာ._  

</Paragraph>

</Division>
<Division number="274" book="ap2" e="ch" v="20" p="135">

<Paragraph number="443" type="verses" book="ap2">
_စိတကာနိ ကရိတွာန,_  
_သဗ္ဗဂန္ဓမယာနိ တေ;_  
_ဂန္ဓစုဏ္ဏပကိဏ္ဏာနိ,_  
_ဈာပယိံသု စ တာ တဟိံ._  

</Paragraph>

</Division>
<Division number="275" book="ap2" e="ch" v="20" p="135">

<Paragraph number="444" type="verses" book="ap2">
_သေသဘာဂါနိ ဍယှိံသု,_  
_အဋ္ဌီ သေသာနိ သဗ္ဗသော;_  
_အာနန္ဒော စ တဒါဝေါစ,_  
_သံဝေဂဇနကံ ဝစော._  

</Paragraph>

</Division>
<Division number="276" book="ap2" e="ch" v="20" p="135">

<Paragraph number="445" type="verses" book="ap2">
_“ဂေါတမီ နိဓနံ ယာတာ,_  
_ဍယှဉ္စဿာ သရီရကံ;_  
_သင်္ကေတံ ဗုဒ္ဓနိဗ္ဗာနံ,_  
_န စိရေန ဘဝိဿတိ”._  

</Paragraph>

</Division>
<Division number="277" book="ap2" e="ch" v="20" p="135">

<Paragraph number="446" type="verses" book="ap2">
_တတော ဂေါတမိဓာတူနိ,_  
_တဿာ ပတ္တဂတာနိ သော;_  
ဥပနာမေသိ နာထဿ,_  
_အာနန္ဒော ဗုဒ္ဓစောဒိတော._  

</Paragraph>

</Division>
<Division number="278" book="ap2" e="ch" v="20" p="135">

<Paragraph number="447" type="verses" book="ap2">
_ပါဏိနာ တာနိ ပဂ္ဂယှ,_  
_အဝေါစ ဣသိသတ္တမော;_  
_“မဟတော သာရဝန္တဿ,_  
_ယထာ ရုက္ခဿ တိဋ္ဌတော._  

</Paragraph>

</Division>
<Division number="279" book="ap2" e="ch" v="20" p="135">

<Paragraph number="448" type="verses" book="ap2">
_ယော သော မဟတ္တရော ခန္ဓော,_  
_ပလုဇ္ဇေယျ အနိစ္စတာ;_  
_တထာ ဘိက္ခုနိသံဃဿ,_  
_ဂေါတမီ ပရိနိဗ္ဗုတာ._  

</Paragraph>

</Division>
<Division number="280" book="ap2" e="ch" v="20" p="135">

<Paragraph number="449" type="verses" book="ap2">
_အဟော အစ္ဆရိယံ မယှံ,_  
_နိဗ္ဗုတာယပိ မာတုယာ;_  
_သရီရမတ္တသေသာယ,_  
_နတ္ထိ သောကပရိဒ္ဒဝေါ._  

</Paragraph>

</Division>
<Division number="281" book="ap2" e="ch" v="20" p="135">

<Paragraph number="450" type="verses" book="ap2">
_န သောစိယာ ပရေသံ သာ,_  
_တိဏ္ဏသံသာရသာဂရာ;_  
_ပရိဝဇ္ဇိတသန္တာပါ,_  
_သီတိဘူတာ သုနိဗ္ဗုတာ._  

</Paragraph>

</Division>
<Division number="282" book="ap2" e="ch" v="20" p="136">

<Paragraph number="451" type="verses" book="ap2">
_ပဏ္ဍိတာသိ မဟာပညာ,_  
_ပုထုပညာ တထေဝ စ;_  
_ရတ္တညူ ဘိက္ခုနီနံ သာ,_  
_ဧဝံ ဓာရေထ ဘိက္ခဝေါ._  

</Paragraph>

</Division>
<Division number="283" book="ap2" e="ch" v="20" p="136">

<Paragraph number="452" type="verses" book="ap2">
ဣဒ္ဓီသု စ ဝသီ အာသိ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ အာသိ စ ဂေါတမီ._  

</Paragraph>

</Division>
<Division number="284" book="ap2" e="ch" v="20" p="136">

<Paragraph number="453" type="verses" book="ap2">
_ပုဗ္ဗေနိဝါသမညာသိ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝါ ပရိက္ခီဏာ,_  
_နတ္ထိ တဿာ ပုနဗ္ဘဝေါ._  

</Paragraph>

</Division>
<Division number="285" book="ap2" e="ch" v="20" p="136">

<Paragraph number="454" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ပရိသုဒ္ဓံ အဟု ဉာဏံ,_  
_တသ္မာ သောစနိယာ န သာ._  

</Paragraph>

</Division>
<Division number="286" book="ap2" e="ch" v="20" p="136">

<Paragraph number="455" type="verses" book="ap2">
_အယောဃနဟတဿေဝ,_  
_ဇလတော ဇာတဝေဒဿ;_  
_အနုပုဗ္ဗူပသန္တဿ,_  
_ယထာ န ဉာယတေ ဂတိ._  

</Paragraph>

</Division>
<Division number="287" book="ap2" e="ch" v="20" p="136">

<Paragraph number="456" type="verses" book="ap2">
_ဧဝံ သမ္မာ ဝိမုတ္တာနံ,_  
_ကာမဗန္ဓောဃတာရိနံ;_  
_ပညာပေတုံ ဂတိ နတ္ထိ,_  
_ပတ္တာနံ အစလံ သုခံ._  

</Paragraph>

</Division>
<Division number="288" book="ap2" e="ch" v="20" p="136">

<Paragraph number="457" type="verses" book="ap2">
_အတ္တဒီပါ တတော ဟောထ,_  
_သတိပဋ္ဌာနဂေါစရာ;_  
_ဘာဝေတွာ သတ္တဗောဇ္ဈင်္ဂေ,_  
_ဒုက္ခဿန္တံ ကရိဿထ”._  

</Paragraph>

<Paragraph number="458" book="ap2">
ဣတ္ထံ သုဒံ မဟာပဇာပတိဂေါတမီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="459" type="center" book="ap2">
မဟာပဇာပတိဂေါတမီထေရိယာပဒါနံ သတ္တမံ.
</Paragraph>