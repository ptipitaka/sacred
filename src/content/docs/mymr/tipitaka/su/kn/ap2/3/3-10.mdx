---
title: "3.10 ယသောဓရာပမုခအဋ္ဌာရသဘိက္ခုနီသဟဿအပဒါန"
tableOfContents: false
sidebar:
  order: 10
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="426" book="ap2" e="ch" v="20" p="273">

<Paragraph number="1139" type="verses" book="ap2">
_အဋ္ဌာရသသဟဿာနိ,_  
_ဘိက္ခုနီ သကျသမ္ဘဝါ;_  
_ယသောဓရာပမုခါနိ,_  
_သမ္ဗုဒ္ဓံ ဥပသင်္ကမုံ._  

</Paragraph>

</Division>
<Division number="427" book="ap2" e="ch" v="20" p="273">

<Paragraph number="1140" type="verses" book="ap2">
_အဋ္ဌာရသသဟဿာနိ,_  
_သဗ္ဗာ ဟောန္တိ မဟိဒ္ဓိကာ;_  
_ဝန္ဒန္တီ မုနိနော ပါဒေ,_  
_အာရောစေန္တိ ယထာဗလံ._  

</Paragraph>

</Division>
<Division number="428" book="ap2" e="ch" v="20" p="273">

<Paragraph number="1141" type="verses" book="ap2">
_“ဇာတိ ခီဏာ ဇရာ ဗျာဓိ,_  
_မရဏဉ္စ မဟာမုနိ;_  
_အနာသဝံ ပဒံ သန္တံ,_  
_အမတံ ယာမ နာယက._  

</Paragraph>

</Division>
<Division number="429" book="ap2" e="ch" v="20" p="273">

<Paragraph number="1142" type="verses" book="ap2">
_ခလိတဉ္စေ ပုရေ အတ္ထိ,_  
_သဗ္ဗာသမ္ပိ မဟာမုနိ;_  
_အပရာဓမဇာနန္တီ,_  
_ခမ အမှံ ဝိနာယက”._  

</Paragraph>

</Division>
<Division number="430" book="ap2" e="ch" v="20" p="273">

<Paragraph number="1143" type="verses" book="ap2">
_“ဣဒ္ဓိဉ္စာပိ နိဒဿေထ,_  
_မမ သာသနကာရိကာ;_  
_ပရိသာနဉ္စ သဗ္ဗာသံ,_  
_ကင်္ခံ ဆိန္ဒထ ယာဝတာ”._  

</Paragraph>

</Division>
<Division number="431" book="ap2" e="ch" v="20" p="274">

<Paragraph number="1144" type="verses" book="ap2">
_“ယသောဓရာ မဟာဝီရ,_  
_မနာပါ ပိယဒဿနာ;_  
_သဗ္ဗာ တုယှံ မဟာဝီရ,_  
_အဂါရသ္မိံ ပဇာပတိ._  

</Paragraph>

</Division>
<Division number="432" book="ap2" e="ch" v="20" p="274">

<Paragraph number="1145" type="verses" book="ap2">
_ထီနံ သတသဟဿာနံ,_  
_နဝုတီနံ ဆဒုတ္တရိ;_  
_အဂါရေ တေ မယံ ဝီရ,_  
_ပါမောက္ခာ သဗ္ဗာ ဣဿရာ._  

</Paragraph>

</Division>
<Division number="433" book="ap2" e="ch" v="20" p="274">

<Paragraph number="1146" type="verses" book="ap2">
_ရူပါစာရဂုဏူပေတာ,_  
_ယောဗ္ဗနဋ္ဌာ ပိယံဝဒါ;_  
_သဗ္ဗာ နော အပစာယန္တိ,_  
_ဒေဝတာ ဝိယ မာနုသာ._  

</Paragraph>

</Division>
<Division number="434" book="ap2" e="ch" v="20" p="274">

<Paragraph number="1147" type="verses" book="ap2">
_အဋ္ဌာရသသဟဿာနိ,_  
_သဗ္ဗာ သာကိယသမ္ဘဝါ;_  
_ယသောဓရာသဟဿာနိ,_  
_ပါမောက္ခာ ဣဿရာ တဒါ._  

</Paragraph>

</Division>
<Division number="435" book="ap2" e="ch" v="20" p="274">

<Paragraph number="1148" type="verses" book="ap2">
_ကာမဓာတုမတိက္ကမ္မ,_  
_သဏ္ဌိတာ ရူပဓာတုယာ;_  
_ရူပေန သဒိသာ နတ္ထိ,_  
_သဟဿာနံ မဟာမုနိ”._  

</Paragraph>

</Division>
<Division number="436" book="ap2" e="ch" v="20" p="274">

<Paragraph number="1149" type="verses" book="ap2">
_သမ္ဗုဒ္ဓံ အဘိဝါဒေတွာ,_  
ဣဒ္ဓိံ ဒဿံသု သတ္ထုနော;_  
_နေကာ နာနာဝိဓာကာရာ,_  
_မဟာဣဒ္ဓီပိ ဒဿယုံ._  

</Paragraph>

</Division>
<Division number="437" book="ap2" e="ch" v="20" p="274">

<Paragraph number="1150" type="verses" book="ap2">
_စက္ကဝါဠသမံ ကာယံ,_  
_သီသံ ဥတ္တရတော ကုရု;_  
ဥဘော ပက္ခာ ဒုဝေ ဒီပါ,_  
_ဇမ္ဗုဒီပံ သရီရတော._  

</Paragraph>

</Division>
<Division number="438" book="ap2" e="ch" v="20" p="274">

<Paragraph number="1151" type="verses" book="ap2">
_ဒက္ခိဏဉ္စ သရံ ပိဉ္ဆံ,_  
_နာနာသာခါ တု ပတ္တကာ;_  
_စန္ဒဉ္စ သူရိယဉ္စက္ခိ,_  
_မေရုပဗ္ဗတတော သိခံ._  

</Paragraph>

</Division>
<Division number="439" book="ap2" e="ch" v="20" p="274">

<Paragraph number="1152" type="verses" book="ap2">
_စက္ကဝါဠဂိရိံ တုဏ္ဍံ,_  
_ဇမ္ဗုရုက္ခံ သမူလကံ;_  
_ဗီဇမာနာ ဥပါဂန္တွာ,_  
_ဝန္ဒန္တီ လောကနာယကံ._  

</Paragraph>

</Division>
<Division number="440" book="ap2" e="ch" v="20" p="274">

<Paragraph number="1153" type="verses" book="ap2">
_ဟတ္ထိဝဏ္ဏံ တထေဝဿံ,_  
_ပဗ္ဗတံ ဇလဓိံ တထာ;_  
_စန္ဒဉ္စ သူရိယံ မေရုံ,_  
_သက္ကဝဏ္ဏဉ္စ ဒဿယုံ._  

</Paragraph>

</Division>
<Division number="441" book="ap2" e="ch" v="20" p="274">

<Paragraph number="1154" type="verses" book="ap2">
_“ယသောဓရာ မယံ ဝီရ,_  
_ပါဒေ ဝန္ဒာမ စက္ခုမ;_  
_တဝ စိရပဘာဝေန,_  
_နိပ္ဖန္နာ နရနာယက._  

</Paragraph>

</Division>
<Division number="442" book="ap2" e="ch" v="20" p="274">

<Paragraph number="1155" type="verses" book="ap2">
ဣဒ္ဓီသု စ ဝသီ ဟောမ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ ဟောမ မဟာမုနေ._  

</Paragraph>

</Division>
<Division number="443" book="ap2" e="ch" v="20" p="274">

<Paragraph number="1156" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="444" book="ap2" e="ch" v="20" p="274">

<Paragraph number="1157" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ဉာဏံ အမှံ မဟာဝီရ,_  
ဥပ္ပန္နံ တဝ သန္တိကေ._  

</Paragraph>

</Division>
<Division number="445" book="ap2" e="ch" v="20" p="275">

<Paragraph number="1158" type="verses" book="ap2">
_ပုဗ္ဗာနံ လောကနာထာနံ,_  
_သင်္ဂမံ နော နိဒဿိတံ;_  
_အဓိကာရာ ဗဟူ အမှံ,_  
_တုယှတ္ထာယ မဟာမုနေ._  

</Paragraph>

</Division>
<Division number="446" book="ap2" e="ch" v="20" p="275">

<Paragraph number="1159" type="verses" book="ap2">
_ယံ အမှံ ပူရိတံ ကမ္မံ,_  
_ကုသလံ သရသေ မုနေ;_  
_တုယှတ္ထာယ မဟာဝီရ,_  
_ပုညာနုပစိတာနိ နော._  

</Paragraph>

</Division>
<Division number="447" book="ap2" e="ch" v="20" p="275">

<Paragraph number="1160" type="verses" book="ap2">
_အဘဗ္ဗဋ္ဌာနေ ဝဇ္ဇေတွာ,_  
_ဝါရယိမှ အနာစရံ;_  
_တုယှတ္ထာယ မဟာဝီရ,_  
_စတ္တာနိ ဇီဝိတာနိ နော._  

</Paragraph>

</Division>
<Division number="448" book="ap2" e="ch" v="20" p="275">

<Paragraph number="1161" type="verses" book="ap2">
_နေကကောဋိသဟဿာနိ,_  
_ဘရိယတ္ထာယဒါသိ နော;_  
_န တတ္ထ ဝိမနာ ဟောမ,_  
_တုယှတ္ထာယ မဟာမုနေ._  

</Paragraph>

</Division>
<Division number="449" book="ap2" e="ch" v="20" p="275">

<Paragraph number="1162" type="verses" book="ap2">
_နေကကောဋိသဟဿာနိ,_  
ဥပကာရာယဒါသိ နော;_  
_န တတ္ထ ဝိမနာ ဟောမ,_  
_တုယှတ္ထာယ မဟာမုနေ._  

</Paragraph>

</Division>
<Division number="450" book="ap2" e="ch" v="20" p="275">

<Paragraph number="1163" type="verses" book="ap2">
_နေကကောဋိသဟဿာနိ,_  
_ဘောဇနတ္ထာယဒါသိ နော;_  
_န တတ္ထ ဝိမနာ ဟောမ,_  
_တုယှတ္ထာယ မဟာမုနေ._  

</Paragraph>

</Division>
<Division number="451" book="ap2" e="ch" v="20" p="275">

<Paragraph number="1164" type="verses" book="ap2">
_နေကကောဋိသဟဿာနိ,_  
_ဇီဝိတာနိ စဇိမှသေ;_  
_ဘယမောက္ခံ ကရိဿာမ,_  
_ဇီဝိတာနိ စဇိမှသေ._  

</Paragraph>

</Division>
<Division number="452" book="ap2" e="ch" v="20" p="275">

<Paragraph number="1165" type="verses" book="ap2">
_အင်္ဂဂတေ အလင်္ကာရေ,_  
_ဝတ္ထေ နာနာဝိဓေ ဗဟူ;_  
ဣတ္ထိဘဏ္ဍေ န ဂူဟာမ,_  
_တုယှတ္ထာယ မဟာမုနေ._  

</Paragraph>

</Division>
<Division number="453" book="ap2" e="ch" v="20" p="275">

<Paragraph number="1166" type="verses" book="ap2">
_ဓနဓညပရိစ္စာဂံ,_  
_ဂါမာနိ နိဂမာနိ စ;_  
_ခေတ္တံ ပုတ္တာ စ ဓီတာ စ,_  
_ပရိစ္စတ္တာ မဟာမုနေ._  

</Paragraph>

</Division>
<Division number="454" book="ap2" e="ch" v="20" p="275">

<Paragraph number="1167" type="verses" book="ap2">
_ဟတ္ထီ အဿာ ဂဝါ စာပိ,_  
_ဒါသိယော ပရိစာရိကာ;_  
_တုယှတ္ထာယ မဟာဝီရ,_  
_ပရိစ္စတ္တံ အသင်္ခိယံ._  

</Paragraph>

</Division>
<Division number="455" book="ap2" e="ch" v="20" p="275">

<Paragraph number="1168" type="verses" book="ap2">
_ယံ အမှေ ပဋိမန္တေသိ,_  
_‘ဒါနံ ဒဿာမ ယာစကေ’;_  
_ဝိမနံ နော န ပဿာမ,_  
_ဒဒတော ဒါနမုတ္တမံ._  

</Paragraph>

</Division>
<Division number="456" book="ap2" e="ch" v="20" p="275">

<Paragraph number="1169" type="verses" book="ap2">
_နာနာဝိဓံ ဗဟုံ ဒုက္ခံ,_  
_သံသာရေ စ ဗဟုဗ္ဗိဓေ;_  
_တုယှတ္ထာယ မဟာဝီရ,_  
_အနုဘုတ္တံ အသင်္ခိယံ._  

</Paragraph>

</Division>
<Division number="457" book="ap2" e="ch" v="20" p="275">

<Paragraph number="1170" type="verses" book="ap2">
_သုခပ္ပတ္တာနုမောဒါမ,_  
_န စ ဒုက္ခေသု ဒုမ္မနာ;_  
_သဗ္ဗတ္ထ တုလိတာ ဟောမ,_  
_တုယှတ္ထာယ မဟာမုနေ._  

</Paragraph>

</Division>
<Division number="458" book="ap2" e="ch" v="20" p="276">

<Paragraph number="1171" type="verses" book="ap2">
_အနုမဂ္ဂေန သမ္ဗုဒ္ဓေါ,_  
_ယံ ဓမ္မံ အဘိနီဟရိ;_  
_အနုဘောတွာ သုခံ ဒုက္ခံ,_  
_ပတ္တော ဗောဓိံ မဟာမုနေ._  

</Paragraph>

</Division>
<Division number="459" book="ap2" e="ch" v="20" p="276">

<Paragraph number="1172" type="verses" book="ap2">
_ဗြဟ္မဒေဝဉ္စ သမ္ဗုဒ္ဓံ,_  
_ဂေါတမံ လောကနာယကံ;_  
_အညေသံ လောကနာထာနံ,_  
_သင်္ဂမံ တေဟိ နော ဗဟူ._  

</Paragraph>

</Division>
<Division number="460" book="ap2" e="ch" v="20" p="276">

<Paragraph number="1173" type="verses" book="ap2">
_အဓိကာရံ ဗဟုံ အမှေ,_  
_တုယှတ္ထာယ မဟာမုနေ;_  
_ဂဝေသတော ဗုဒ္ဓဓမ္မေ,_  
_မယံ တေ ပရိစာရိကာ._  

</Paragraph>

</Division>
<Division number="461" book="ap2" e="ch" v="20" p="276">

<Paragraph number="1174" type="verses" book="ap2">
_ကပ္ပေ စ သတသဟဿေ,_  
_စတုရော စ အသင်္ခိယေ;_  
_ဒီပင်္ကရော မဟာဝီရော,_  
ဥပ္ပဇ္ဇိ လောကနာယကော._  

</Paragraph>

</Division>
<Division number="462" book="ap2" e="ch" v="20" p="276">

<Paragraph number="1175" type="verses" book="ap2">
_ပစ္စန္တဒေသဝိသယေ,_  
_နိမန္တေတွာ တထာဂတံ;_  
_တဿ အာဂမနံ မဂ္ဂံ,_  
_သောဓေန္တိ တုဋ္ဌမာနသာ._  

</Paragraph>

</Division>
<Division number="463" book="ap2" e="ch" v="20" p="276">

<Paragraph number="1176" type="verses" book="ap2">
_တေန ကာလေန သော အာသိ,_  
_သုမေဓော နာမ ဗြာဟ္မဏော;_  
_မဂ္ဂဉ္စ ပဋိယာဒေသိ,_  
_အာယတော သဗ္ဗဒဿိနော._  

</Paragraph>

</Division>
<Division number="464" book="ap2" e="ch" v="20" p="276">

<Paragraph number="1177" type="verses" book="ap2">
_တေန ကာလေန အဟုမှ,_  
_သဗ္ဗာ ဗြာဟ္မဏသမ္ဘဝါ;_  
_ထလူဒဇာနိ ပုပ္ဖါနိ,_  
_အာဟရိမှ သမာဂမံ._  

</Paragraph>

</Division>
<Division number="465" book="ap2" e="ch" v="20" p="276">

<Paragraph number="1178" type="verses" book="ap2">
_တသ္မိံ သော သမယေ ဗုဒ္ဓေါ,_  
_ဒီပင်္ကရော မဟာယသော;_  
_ဝိယာကာသိ မဟာဝီရော,_  
ဣသိမုဂ္ဂတမာနသံ._  

</Paragraph>

</Division>
<Division number="466" book="ap2" e="ch" v="20" p="276">

<Paragraph number="1179" type="verses" book="ap2">
_စလတီ ရဝတီ ပုထဝီ,_  
_သင်္ကမ္ပတိ သဒေဝကေ;_  
_တဿ ကမ္မံ ပကိတ္တေန္တေ,_  
ဣသိမုဂ္ဂတမာနသံ._  

</Paragraph>

</Division>
<Division number="467" book="ap2" e="ch" v="20" p="276">

<Paragraph number="1180" type="verses" book="ap2">
_ဒေဝကညာ မနုဿာ စ,_  
_မယဉ္စာပိ သဒေဝကာ;_  
_နာနာပူဇနီယံ ဘဏ္ဍံ,_  
_ပူဇယိတွာန ပတ္ထယုံ._  

</Paragraph>

</Division>
<Division number="468" book="ap2" e="ch" v="20" p="276">

<Paragraph number="1181" type="verses" book="ap2">
_တေသံ ဗုဒ္ဓေါ ဝိယာကာသိ,_  
_ဇောတိဒီပ သနာမကော;_  
_‘အဇ္ဇ ယေ ပတ္ထိတာ အတ္ထိ,_  
_တေ ဘဝိဿန္တိ သမ္မုခါ’._  

</Paragraph>

</Division>
<Division number="469" book="ap2" e="ch" v="20" p="276">

<Paragraph number="1182" type="verses" book="ap2">
_အပရိမေယျေ ဣတော ကပ္ပေ,_  
_ယံ နော ဗုဒ္ဓေါ ဝိယာကရိ;_  
_တံ ဝါစမနုမောဒေန္တာ,_  
_ဧဝံကာရီ အဟုမှ နော._  

</Paragraph>

</Division>
<Division number="470" book="ap2" e="ch" v="20" p="276">

<Paragraph number="1183" type="verses" book="ap2">
_တဿ ကမ္မဿ သုကတဿ,_  
_တဿ စိတ္တံ ပသာဒယုံ;_  
_ဒေဝမာနုသိကံ ယောနိံ,_  
_အနုဘောတွာ အသင်္ခိယံ._  

</Paragraph>

</Division>
<Division number="471" book="ap2" e="ch" v="20" p="276">

<Paragraph number="1184" type="verses" book="ap2">
_သုခဒုက္ခေနုဘောတွာန,_  
_ဒေဝေသု မာနုသေသု စ;_  
_ပစ္ဆိမေ ဘဝေ သမ္ပတ္တေ,_  
_ဇာတာမှ သာကိယေ ကုလေ._  

</Paragraph>

</Division>
<Division number="472" book="ap2" e="ch" v="20" p="277">

<Paragraph number="1185" type="verses" book="ap2">
_ရူပဝတီ ဘောဂဝတီ,_  
_ယသသီလဝတီ တတော;_  
_သဗ္ဗင်္ဂသမ္ပဒါ ဟောမ,_  
_ကုလေသု အဘိသက္ကတာ._  

</Paragraph>

</Division>
<Division number="473" book="ap2" e="ch" v="20" p="277">

<Paragraph number="1186" type="verses" book="ap2">
_လာဘံ သိလောကံ သက္ကာရံ,_  
_လောကဓမ္မသမာဂမံ;_  
_စိတ္တဉ္စ ဒုက္ခိတံ နတ္ထိ,_  
_ဝသာမ အကုတောဘယာ._  

</Paragraph>

</Division>
<Division number="474" book="ap2" e="ch" v="20" p="277">

<Paragraph number="1187" type="verses" book="ap2">
_ဝုတ္တဉှေတံ ဘဂဝတာ,_  
_‘ရညော အန္တေပုရေ တဒါ;_  
_ခတ္တိယာနံ ပုရေ ဝီရ,_  
ဥပကာရဉ္စ နိဒ္ဒိသိ._  

</Paragraph>

</Division>
<Division number="475" book="ap2" e="ch" v="20" p="277">

<Paragraph number="1188" type="verses" book="ap2">
ဥပကာရာ စ ယာ နာရီ,_  
_ယာ စ နာရီ သုခေ ဒုခေ;_  
_အတ္ထက္ခာယီ စ ယာ နာရီ,_  
_ယာ စ နာရီနုကမ္ပိကာ._  

</Paragraph>

</Division>
<Division number="476" book="ap2" e="ch" v="20" p="277">

<Paragraph number="1189" type="verses" book="ap2">
_ဓမ္မံ စရေ သုစရိတံ,_  
_န နံ ဒုစ္စရိတံ စရေ;_  
_ဓမ္မစာရီ သုခံ သေတိ,_  
_အသ္မိံ လောကေ ပရမှိ စ’._  

</Paragraph>

</Division>
<Division number="477" book="ap2" e="ch" v="20" p="277">

<Paragraph number="1190" type="verses" book="ap2">
_အဂါရံ ဝိဇဟိတွာန,_  
_ပဗ္ဗဇိမှနဂါရိယံ;_  
_အဍ္ဎမာသေ အသမ္ပတ္တေ,_  
_စတုသစ္စံ ဖုသိမှ နော._  

</Paragraph>

</Division>
<Division number="478" book="ap2" e="ch" v="20" p="277">

<Paragraph number="1191" type="verses" book="ap2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
ဥပနေန္တိ ဗဟူ အမှေ,_  
_သာဂရဿေဝ ဦမိယော._  

</Paragraph>

</Division>
<Division number="479" book="ap2" e="ch" v="20" p="277">

<Paragraph number="1192" type="verses" book="ap2">
_ကိလေသာ ဈာပိတာ အမှံ,_  
_ဘဝါ သဗ္ဗေ သမူဟတာ;_  
_နာဂီဝ ဗန္ဓနံ ဆေတွာ,_  
_ဝိဟရာမ အနာသဝါ._  

</Paragraph>

</Division>
<Division number="480" book="ap2" e="ch" v="20" p="277">

<Paragraph number="1193" type="verses" book="ap2">
_သွာဂတံ ဝတ နော အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="481" book="ap2" e="ch" v="20" p="277">

<Paragraph number="1194" type="verses" book="ap2">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="482" book="ap2" e="ch" v="20" p="277">

<Paragraph number="1195" type="verses" book="ap2">
_ဧဝံ ဗဟုဝိဓံ ဒုက္ခံ,_  
_သမ္ပတ္တီ စ ဗဟုဗ္ဗိဓာ;_  
_ဝိသုဒ္ဓဘာဝံ သမ္ပတ္တာ,_  
_လဘာမ သဗ္ဗသမ္ပဒါ._  

</Paragraph>

</Division>
<Division number="483" book="ap2" e="ch" v="20" p="277">

<Paragraph number="1196" type="verses" book="ap2">
_ယာ ဒဒန္တိ သကတ္တာနံ,_  
_ပုညတ္ထာယ မဟေသိနော;_  
_သဟာယသမ္ပဒါ ဟောန္တိ,_  
_နိဗ္ဗာနပဒမသင်္ခတံ._  

</Paragraph>

</Division>
<Division number="484" book="ap2" e="ch" v="20" p="277">

<Paragraph number="1197" type="verses" book="ap2">
_ပရိက္ခီဏံ အတီတဉ္စ,_  
_ပစ္စုပ္ပန္နံ အနာဂတံ;_  
_သဗ္ဗကမ္မမ္ပိ နော ခီဏံ,_  
_ပါဒေ ဝန္ဒာမ စက္ခုမ”._  

</Paragraph>

</Division>
<Division number="485" book="ap2" e="ch" v="20" p="278">

<Paragraph number="1198" type="verses" book="ap2">
_“နိဗ္ဗာနာယ ဝဒန္တီနံ,_  
_ကိံ ဝေါ ဝက္ခာမ ဥတ္တရိ;_  
_သန္တသင်္ခတဒေါသဉှိ,_  
_ပပ္ပေါထ အမတံ ပဒံ”. (1126)_  

</Paragraph>

<Paragraph number="1199" book="ap2">
ဣတ္ထံ သုဒံ ယသောဓရာပမုခါနိ အဋ္ဌာရသဘိက္ခုနီသဟဿာနိ ဘဂဝတော သမ္မုခါ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1200" type="center" book="ap2">
ယသောဓရာပမုခအဋ္ဌာရသဘိက္ခုနီသဟဿာပဒါနံ ဒသမံ.



</Paragraph>

<Paragraph number="1201" type="center" book="ap2">
ကုဏ္ဍလကေသီဝဂ္ဂေါ တတိယော.



</Paragraph>

<Paragraph number="1202" type="center" book="ap2">
တဿုဒ္ဒါနံ


</Paragraph>

<Paragraph number="1203" type="verses" book="ap2">
_ကုဏ္ဍလာ ဂေါတမီ စေဝ,_  
_ဓမ္မဒိန္နာ စ သကုလာ;_  
_ဝရနန္ဒာ စ သောဏာ စ,_  
_ကာပိလာနီ ယသောဓရာ._  

</Paragraph>

<Paragraph number="1204" type="verses" book="ap2">
_ဒသသဟဿဘိက္ခုနီ,_  
_အဋ္ဌာရသသဟဿကာ;_  
_ဂါထာသတာနိ စတ္တာရိ,_  
_ဆ စ သတ္တတိမေဝ စ._
</Paragraph>