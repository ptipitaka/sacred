---
title: 4.4 သိင်္ဂါလမာတုထေရီအပဒါန
tableOfContents: false
sidebar:
  order: 4
type: tipitaka
basket: su
book: ap2
review:
  current: review
  updated: '2025-10-20T21:41:17.866593'
  updated_by: ''
  notes: ''
  history:
  - state: review
    date: '2025-10-20T21:41:17.866593'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="82" book="ap2" e="ch" v="20" p="61">

<Paragraph number="1292" type="verses" book="ap2">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="83" book="ap2" e="ch" v="20" p="62">

<Paragraph number="1293" type="verses" book="ap2">
_တဒါဟံ ဟံသဝတိယံ,_  
_ဇာတာမစ္စကုလေ အဟုံ;_  
_နာနာရတနပဇ္ဇောတေ,_  
ဣဒ္ဓေ ဖီတေ မဟဒ္ဓနေ._  

</Paragraph>

</Division>
<Division number="84" book="ap2" e="ch" v="20" p="62">

<Paragraph number="1294" type="verses" book="ap2">
_ပိတုနာ သဟ ဂန္တွာန,_  
_မဟာဇနပုရက္ခတာ;_  
_ဓမ္မံ ဗုဒ္ဓဿ သုတွာန,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="85" book="ap2" e="ch" v="20" p="62">

<Paragraph number="1295" type="verses" book="ap2">
_ပဗ္ဗဇိတွာန ကာယေန,_  
_ပါပကမ္မံ ဝိဝဇ္ဇယိံ;_  
_ဝစီဒုစ္စရိတံ ဟိတွာ,_  
_အာဇီဝံ ပရိသောဓယိံ._  

</Paragraph>

</Division>
<Division number="86" book="ap2" e="ch" v="20" p="62">

<Paragraph number="1296" type="verses" book="ap2">
_ဗုဒ္ဓေ ပသန္နာ ဓမ္မေ စ,_  
_သံဃေ စ တိဗ္ဗဂါရဝါ;_  
_သဒ္ဓမ္မဿဝနေ ယုတ္တာ,_  
_ဗုဒ္ဓဒဿနလာလသာ._  

</Paragraph>

</Division>
<Division number="87" book="ap2" e="ch" v="20" p="62">

<Paragraph number="1297" type="verses" book="ap2">
_အဂ္ဂံ သဒ္ဓါဓိမုတ္တာနံ,_  
_အဿောသိံ ဘိက္ခုနိံ တဒါ;_  
_တံ ဌာနံ ပတ္ထယိတွာန,_  
_တိဿော သိက္ခာ အပူရယိံ._  

</Paragraph>

</Division>
<Division number="88" book="ap2" e="ch" v="20" p="81">

<Paragraph number="1298" type="verses" book="ap2">
_တတော မံ သုဂတော အာဟ,_  
_ကရုဏာနုဂတာသယော;_  
_‘ယဿ သဒ္ဓါ တထာဂတေ,_  
_အစလာ သုပ္ပတိဋ္ဌိတာ;_  
_သီလဉ္စ ယဿ ကလျာဏံ,_  
_အရိယကန္တံ ပသံသိတံ._  

</Paragraph>

</Division>
<Division number="89" book="ap2" e="ch" v="20" p="81">

<Paragraph number="1299" type="verses" book="ap2">
_သံဃေ ပသာဒေါ ယဿတ္ထိ,_  
ဥဇုဘူတဉ္စ ဒဿနံ;_  
_အဒလိဒ္ဒေါတိ တံ အာဟု,_  
_အမောဃံ တဿ ဇီဝိတံ._  

</Paragraph>

</Division>
<Division number="90" book="ap2" e="ch" v="20" p="81">

<Paragraph number="1300" type="verses" book="ap2">
_တသ္မာ သဒ္ဓဉ္စ သီလဉ္စ,_  
_ပသာဒံ ဓမ္မဒဿနံ;_  
_အနုယုဉ္ဇေထ မေဓာဝီ,_  
_သရံ ဗုဒ္ဓါန သာသနံ’._  

</Paragraph>

</Division>
<Division number="91" book="ap2" e="ch" v="20" p="81">

<Paragraph number="1301" type="verses" book="ap2">
_တံ သုတွာဟံ ပမုဒိတာ,_  
_အပုစ္ဆိံ ပဏိဓိံ မမ;_  
_တဒါ အနောမော အမိတော,_  
_ဗျာကရိတ္ထ ဝိနာယကော;_  
_‘ဗုဒ္ဓေ ပသန္နာ ကလျာဏီ,_  
_လစ္ဆသေ တံ သုပတ္ထိတံ._  

</Paragraph>

</Division>
<Division number="92" book="ap2" e="ch" v="20" p="81">

<Paragraph number="1302" type="verses" book="ap2">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="93" book="ap2" e="ch" v="20" p="81">

<Paragraph number="1303" type="verses" book="ap2">
_တဿ ဓမ္မေသု ဒါယာဒါ,_  
_ဩရသာ ဓမ္မနိမ္မိတာ;_  
_သိင်္ဂါလကဿ မာတာတိ,_  
_ဟေဿတိ သတ္ထု သာဝိကာ’._  

</Paragraph>

</Division>
<Division number="94" book="ap2" e="ch" v="20" p="82">

<Paragraph number="1304" type="verses" book="ap2">
_တံ သုတွာ မုဒိတာ ဟုတွာ,_  
_ယာဝဇီဝံ တဒါ ဇိနံ;_  
_မေတ္တစိတ္တာ ပရိစရိံ,_  
_ပဋိပတ္တီဟိ နာယကံ._  

</Paragraph>

</Division>
<Division number="95" book="ap2" e="ch" v="20" p="82">

<Paragraph number="1305" type="verses" book="ap2">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="96" book="ap2" e="ch" v="20" p="92">

<Paragraph number="1306" type="verses" book="ap2">
_ပစ္ဆိမေ စ ဘဝေ ဒါနိ,_  
_ဂိရိဗ္ဗဇပုရုတ္တမေ;_  
_ဇာတာ သေဋ္ဌိကုလေ ဖီတေ,_  
_မဟာရတနသဉ္စယေ._  

</Paragraph>

</Division>
<Division number="97" book="ap2" e="ch" v="20" p="92">

<Paragraph number="1307" type="verses" book="ap2">
_ပုတ္တော သိင်္ဂါလကော နာမ,_  
_မမာသိ ဝိပထေ ရတော;_  
_ဒိဋ္ဌိဂဟနပက္ခန္ဒော,_  
_ဒိသာပူဇနတပ္ပရော._  

</Paragraph>

</Division>
<Division number="98" book="ap2" e="ch" v="20" p="92">

<Paragraph number="1308" type="verses" book="ap2">
_နာနာဒိသာ နမဿန္တံ,_  
_ပိဏ္ဍာယ နဂရံ ဝဇံ;_  
_တံ ဒိသွာ ဩဝဒီ ဗုဒ္ဓေါ,_  
_မဂ္ဂေ ဌတွာ ဝိနာယကော._  

</Paragraph>

</Division>
<Division number="99" book="ap2" e="ch" v="20" p="92">

<Paragraph number="1309" type="verses" book="ap2">
_တဿ ဒေသယတော ဓမ္မံ,_  
_ပနာဒေါ ဝိမှယော အဟု;_  
_ဒွေကောဋိနရနာရီနံ,_  
_ဓမ္မာဘိသမယော အဟု._  

</Paragraph>

</Division>
<Division number="100" book="ap2" e="ch" v="20" p="109">

<Paragraph number="1310" type="verses" book="ap2">
_တဒါဟံ ပရိသံ ဂန္တွာ,_  
_သုတွာ သုဂတဘာသိတံ;_  
_သောတာပတ္တိဖလံ ပတ္တာ,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="101" book="ap2" e="ch" v="20" p="109">

<Paragraph number="1311" type="verses" book="ap2">
_န စိရေနေဝ ကာလေန,_  
_ဗုဒ္ဓဒဿနလာလသာ;_  
_အနုဿတိံ တံ ဘာဝေတွာ,_  
_အရဟတ္တမပါပုဏိံ._  

</Paragraph>

</Division>
<Division number="102" book="ap2" e="ch" v="20" p="110">

<Paragraph number="1312" type="verses" book="ap2">
_ဒဿနတ္ထာယ ဗုဒ္ဓဿ,_  
_သဗ္ဗဒါ စ ဝဇာမဟံ;_  
_အတိတ္တာယေဝ ပဿာမိ,_  
_ရူပံ နယနနန္ဒနံ._  

</Paragraph>

</Division>
<Division number="103" book="ap2" e="ch" v="20" p="110">

<Paragraph number="1313" type="verses" book="ap2">
_သဗ္ဗပါရမိသမ္ဘူတံ,_  
_လက္ခီနိလယနံ ဝရံ;_  
_ရူပံ သဗ္ဗသုဘာကိဏ္ဏံ,_  
_အတိတ္တာ ဝိဟရာမဟံ._  

</Paragraph>

</Division>
<Division number="104" book="ap2" e="ch" v="20" p="110">

<Paragraph number="1314" type="verses" book="ap2">
_ဇိနော တသ္မိံ ဂုဏေ တုဋ္ဌော,_  
_ဧတဒဂ္ဂေ ဌပေသိ မံ;_  
_‘သိင်္ဂါလကဿ ယာ မာတာ,_  
_အဂ္ဂါ သဒ္ဓါဓိမုတ္တိကာ’._  

</Paragraph>

</Division>
<Division number="105" book="ap2" e="ch" v="20" p="110">

<Paragraph number="1315" type="verses" book="ap2">
ဣဒ္ဓီသု စ ဝသီ ဟောမိ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ ဟောမိ မဟာမုနိ._  

</Paragraph>

</Division>
<Division number="106" book="ap2" e="ch" v="20" p="110">

<Paragraph number="1316" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="107" book="ap2" e="ch" v="20" p="110">

<Paragraph number="1317" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ဉာဏံ မမ မဟာဝီရ,_  
ဥပ္ပန္နံ တဝ သန္တိကေ._  

</Paragraph>

</Division>
<Division number="108" book="ap2" e="ch" v="20" p="110">

<Paragraph number="1318" type="verses" book="ap2">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝါ._  

</Paragraph>

</Division>
<Division number="109" book="ap2" e="ch" v="20" p="110">

<Paragraph number="1319" type="verses" book="ap2">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="110" book="ap2" e="ch" v="20" p="122">

<Paragraph number="1320" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1321" book="ap2">
ဣတ္ထံ သုဒံ သိင်္ဂါလမာတာ ဘိက္ခုနီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1322" type="center" book="ap2">
သိင်္ဂါလမာတုထေရိယာပဒါနံ စတုတ္ထံ.
</Paragraph>