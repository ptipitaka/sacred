---
title: 2.9 ဥပ္ပလဝဏ္ဏာထေရီအပဒါန
tableOfContents: false
sidebar:
  order: 9
type: tipitaka
basket: su
book: ap2
review:
  current: review
  updated: '2025-10-20T21:41:17.730322'
  updated_by: ''
  notes: ''
  history:
  - state: review
    date: '2025-10-20T21:41:17.730322'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="384" book="ap2" e="ch" v="20" p="229">

<Paragraph number="558" book="ap2">
_“ဘိက္ခုနီ ဥပ္ပလဝဏ္ဏာ,_  
ဣဒ္ဓိယာ ပါရမိံ ဂတာ;_  
_ဝန္ဒိတွာ သတ္ထုနော ပါဒေ,_  
ဣဒံ ဝစနမဗြဝိ._  

</Paragraph>

</Division>
<Division number="385" book="ap2" e="ch" v="20" p="229">

<Paragraph number="559" type="verses" book="ap2">
_‘နိတ္ထိဏ္ဏာ ဇာတိသံသာရံ,_  
_ပတ္တာဟံ အစလံ ပဒံ;_  
_သဗ္ဗဒုက္ခံ မယာ ခီဏံ,_  
_အာရောစေမိ မဟာမုနိ._  

</Paragraph>

</Division>
<Division number="386" book="ap2" e="ch" v="20" p="229">

<Paragraph number="560" type="verses" book="ap2">
_ယာဝတာ ပရိသာ အတ္ထိ,_  
_ပသန္နာ ဇိနသာသနေ;_  
_ယဿာ စ မေပရာဓောတ္ထိ,_  
_ခမန္တု ဇိနသမ္မုခါ._  

</Paragraph>

</Division>
<Division number="387" book="ap2" e="ch" v="20" p="229">

<Paragraph number="561" type="verses" book="ap2">
_သံသာရေ သံသရန္တိယာ,_  
_ခလိတံ မေ သစေ ဘဝေ;_  
_အာရောစေမိ မဟာဝီရ,_  
_အပရာဓံ ခမဿု တံ’._  

</Paragraph>

</Division>
<Division number="388" book="ap2" e="ch" v="20" p="229">

<Paragraph number="562" type="verses" book="ap2">
_‘ဣဒ္ဓိဉ္စာပိ နိဒဿေဟိ,_  
_မမ သာသနကာရိကေ;_  
_စတဿော ပရိသာ အဇ္ဇ,_  
_ကင်္ခံ ဆိန္ဒာဟိ ယာဝတာ’._  

</Paragraph>

</Division>
<Division number="389" book="ap2" e="ch" v="20" p="229">

<Paragraph number="563" type="verses" book="ap2">
_‘ဓီတာ တုယှံ မဟာဝီရ,_  
_ပညဝန္တ ဇုတိန္ဓရ;_  
_ဗဟုဉ္စ ဒုက္ကရံ ကမ္မံ,_  
_ကတံ မေ အတိဒုက္ကရံ._  

</Paragraph>

</Division>
<Division number="390" book="ap2" e="ch" v="20" p="230">

<Paragraph number="564" type="verses" book="ap2">
ဥပ္ပလဿေဝ မေ ဝဏ္ဏော,_  
_နာမေနုပ္ပလနာမိကာ;_  
_သာဝိကာ တေ မဟာဝီရ,_  
_ပါဒေ ဝန္ဒာမိ စက္ခုမ._  

</Paragraph>

</Division>
<Division number="391" book="ap2" e="ch" v="20" p="230">

<Paragraph number="565" type="verses" book="ap2">
_ရာဟုလော စ အဟဉ္စေဝ,_  
_နေကဇာတိသတေ ဗဟူ;_  
_ဧကသ္မိံ သမ္ဘဝေ ဇာတာ,_  
_သမာနဆန္ဒမာနသာ._  

</Paragraph>

</Division>
<Division number="392" book="ap2" e="ch" v="20" p="230">

<Paragraph number="566" type="verses" book="ap2">
_နိဗ္ဗတ္တိ ဧကတော ဟောတိ,_  
_ဇာတိယာပိ စ ဧကတော;_  
_ပစ္ဆိမေ ဘဝေ သမ္ပတ္တေ,_  
ဥဘောပိ နာနာသမ္ဘဝါ._  

</Paragraph>

</Division>
<Division number="393" book="ap2" e="ch" v="20" p="230">

<Paragraph number="567" type="verses" book="ap2">
_ပုတ္တော စ ရာဟုလော နာမ,_  
_ဓီတာ ဥပ္ပလသဝှယာ;_  
_ပဿ ဝီရ မမံ ဣဒ္ဓိံ,_  
_ဗလံ ဒဿေမိ သတ္ထုနော’._  

</Paragraph>

</Division>
<Division number="394" book="ap2" e="ch" v="20" p="230">

<Paragraph number="568" type="verses" book="ap2">
_မဟာသမုဒ္ဒေ စတုရော,_  
_ပက္ခိပိ ဟတ္ထပါတိယံ;_  
_တေလံ ဟတ္ထဂတဉ္စေဝ,_  
_ခိဍ္ဍော ကောမာရကော ယထာ._  

</Paragraph>

</Division>
<Division number="395" book="ap2" e="ch" v="20" p="230">

<Paragraph number="569" type="verses" book="ap2">
ဥဗ္ဗတ္တယိတွာ ပထဝိံ,_  
_ပက္ခိပိ ဟတ္ထပါတိယံ;_  
_စိတ္တံ မုဉ္ဇံ ယထာ နာမ,_  
_လုဉ္စိ ကောမာရကော ယုဝါ._  

</Paragraph>

</Division>
<Division number="396" book="ap2" e="ch" v="20" p="230">

<Paragraph number="570" type="verses" book="ap2">
_စက္ကဝါဠသမံ ပါဏိံ,_  
_ဆာဒယိတွာန မတ္ထကေ;_  
_ဝဿာပေတွာန ဖုသိတံ,_  
_နာနာဝဏ္ဏံ ပုနပ္ပုနံ._  

</Paragraph>

</Division>
<Division number="397" book="ap2" e="ch" v="20" p="230">

<Paragraph number="571" type="verses" book="ap2">
_ဘူမိံ ဥဒုက္ခလံ ကတွာ,_  
_ဓညံ ကတွာန သက္ခရံ;_  
_သိနေရုံ မုသလံ ကတွာ,_  
_မဒ္ဒိ ကောမာရိကာ ယထာ._  

</Paragraph>

</Division>
<Division number="398" book="ap2" e="ch" v="20" p="230">

<Paragraph number="572" type="verses" book="ap2">
_‘ဓီတာဟံ ဗုဒ္ဓသေဋ္ဌဿ,_  
_နာမေနုပ္ပလသဝှယာ;_  
_အဘိညာသု ဝသီဘူတာ,_  
_တဝ သာသနကာရိကာ._  

</Paragraph>

</Division>
<Division number="399" book="ap2" e="ch" v="20" p="230">

<Paragraph number="573" type="verses" book="ap2">
_နာနာဝိကုဗ္ဗနံ ကတွာ,_  
_ဒဿေတွာ လောကနာယကံ;_  
_နာမဂေါတ္တဉ္စ သာဝေတွာ,_  
_ပါဒေ ဝန္ဒာမိ စက္ခုမ._  

</Paragraph>

</Division>
<Division number="400" book="ap2" e="ch" v="20" p="230">

<Paragraph number="574" type="verses" book="ap2">
ဣဒ္ဓီသု စ ဝသီ ဟောမိ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ ဟောမိ မဟာမုနေ._  

</Paragraph>

</Division>
<Division number="401" book="ap2" e="ch" v="20" p="230">

<Paragraph number="575" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="402" book="ap2" e="ch" v="20" p="230">

<Paragraph number="576" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ဉာဏံ မေ ဝိမလံ သုဒ္ဓံ,_  
_သဘာဝေန မဟေသိနော._  

</Paragraph>

</Division>
<Division number="403" book="ap2" e="ch" v="20" p="231">

<Paragraph number="577" type="verses" book="ap2">
_ပုရိမာနံ ဇိနဂ္ဂါနံ,_  
_သင်္ဂမံ တေ နိဒဿိတံ;_  
_အဓိကာရံ ဗဟုံ မယှံ,_  
_တုယှတ္ထာယ မဟာမုနိ._  

</Paragraph>

</Division>
<Division number="404" book="ap2" e="ch" v="20" p="231">

<Paragraph number="578" type="verses" book="ap2">
_ယံ မယာ ပူရိတံ ကမ္မံ,_  
_ကုသလံ သရ မေ မုနိ;_  
_တဝတ္ထာယ မဟာဝီရ,_  
_ပုညံ ဥပစိတံ မယာ._  

</Paragraph>

</Division>
<Division number="405" book="ap2" e="ch" v="20" p="231">

<Paragraph number="579" type="verses" book="ap2">
_အဘဗ္ဗဋ္ဌာနေ ဝဇ္ဇေတွာ,_  
_ဝါရယန္တီ အနာစရံ;_  
_တဝတ္ထာယ မဟာဝီရ,_  
_စတ္တံ မေ ဇီဝိတုတ္တမံ._  

</Paragraph>

</Division>
<Division number="406" book="ap2" e="ch" v="20" p="231">

<Paragraph number="580" type="verses" book="ap2">
_ဒသကောဋိသဟဿာနိ,_  
_အဒါသိံ မမ ဇီဝိတံ;_  
_ပရိစ္စတ္တာ စ မေ ဟောမိ,_  
_တဝတ္ထာယ မဟာမုနိ’._  

</Paragraph>

</Division>
<Division number="407" book="ap2" e="ch" v="20" p="231">

<Paragraph number="581" type="verses" book="ap2">
_တဒါတိဝိမှိတာ သဗ္ဗာ,_  
_သိရသာဝ ကတဉ္ဇလီ;_  
_‘အဝေါစယျေ ကထံ အာသိ,_  
_အတုလိဒ္ဓိပရက္ကမာ’._  

</Paragraph>

</Division>
<Division number="408" book="ap2" e="ch" v="20" p="231">

<Paragraph number="582" type="verses" book="ap2">
_သတသဟဿိတော ကပ္ပေ,_  
_နာဂကညာ အဟံ တဒါ;_  
_ဝိမလာ နာမ နာမေန,_  
_ကညာနံ သာဓုသမ္မတာ._  

</Paragraph>

</Division>
<Division number="409" book="ap2" e="ch" v="20" p="231">

<Paragraph number="583" type="verses" book="ap2">
_မဟောရဂေါ မဟာနာဂေါ,_  
_ပသန္နော ဇိနသာသနေ;_  
_ပဒုမုတ္တရံ မဟာတေဇံ,_  
_နိမန္တေသိ သသာဝကံ._  

</Paragraph>

</Division>
<Division number="410" book="ap2" e="ch" v="20" p="231">

<Paragraph number="584" type="verses" book="ap2">
_ရတနမယံ မဏ္ဍပံ,_  
_ပလ္လင်္ကံ ရတနာမယံ;_  
_ရတနံ ဝါလုကာကိဏ္ဏံ,_  
ဥပဘောဂံ ရတနာမယံ._  

</Paragraph>

</Division>
<Division number="411" book="ap2" e="ch" v="20" p="231">

<Paragraph number="585" type="verses" book="ap2">
_မဂ္ဂဉ္စ ပဋိယာဒေသိ,_  
_ရတနဒ္ဓဇဘူသိတံ;_  
_ပစ္စုဂ္ဂန္တွာန သမ္ဗုဒ္ဓံ,_  
_ဝဇ္ဇန္တော တူရိယေဟိ သော._  

</Paragraph>

</Division>
<Division number="412" book="ap2" e="ch" v="20" p="231">

<Paragraph number="586" type="verses" book="ap2">
_ပရိသာဟိ စ စတူဟိ,_  
_ပရိဝုတော လောကနာယကော;_  
_မဟောရဂဿ ဘဝနေ,_  
_နိသီဒိ ပရမာသနေ._  

</Paragraph>

</Division>
<Division number="413" book="ap2" e="ch" v="20" p="231">

<Paragraph number="587" type="verses" book="ap2">
_အန္နံ ပါနံ ခါဒနီယံ,_  
_ဘောဇနဉ္စ မဟာရဟံ;_  
_ဝရံ ဝရဉ္စ ပါဒါသိ,_  
_နာဂရာဇာ မဟာယသံ._  

</Paragraph>

</Division>
<Division number="414" book="ap2" e="ch" v="20" p="231">

<Paragraph number="588" type="verses" book="ap2">
_ဘုဉ္ဇိတွာန သမ္ဗုဒ္ဓေါ,_  
_ပတ္တံ ဓောဝိတွာ ယောနိသော;_  
_အနုမောဒနီယံကာသိ,_  
_နာဂကညာ မဟိဒ္ဓိကာ._  

</Paragraph>

</Division>
<Division number="415" book="ap2" e="ch" v="20" p="232">

<Paragraph number="589" type="verses" book="ap2">
_သဗ္ဗညုံ ဖုလ္လိတံ ဒိသွာ,_  
_နာဂကညာ မဟာယသံ;_  
_ပသန္နံ သတ္ထုနော စိတ္တံ,_  
_သုနိဗန္ဓဉ္စ မာနသံ._  

</Paragraph>

</Division>
<Division number="416" book="ap2" e="ch" v="20" p="232">

<Paragraph number="590" type="verses" book="ap2">
_မမဉ္စ စိတ္တမညာယ,_  
_ဇလဇုတ္တမနာမကော;_  
_တသ္မိံ ခဏေ မဟာဝီရော,_  
_ဘိက္ခုနိံ ဒဿယိဒ္ဓိယာ._  

</Paragraph>

</Division>
<Division number="417" book="ap2" e="ch" v="20" p="232">

<Paragraph number="591" type="verses" book="ap2">
ဣဒ္ဓီ အနေကာ ဒဿေသိ,_  
_ဘိက္ခုနီ သာ ဝိသာရဒါ;_  
_ပမောဒိတာ ဝေဒဇာတာ,_  
_သတ္ထာရံ ဣဒမဗြဝိ._  

</Paragraph>

</Division>
<Division number="418" book="ap2" e="ch" v="20" p="232">

<Paragraph number="592" type="verses" book="ap2">
_‘အဒ္ဒသာဟံ ဣမံ ဣဒ္ဓိံ,_  
_သုမနံ ဣတရာယပိ;_  
_ကထံ အဟောသိ သာ ဝီရ,_  
ဣဒ္ဓိယာ သုဝိသာရဒါ’._  

</Paragraph>

</Division>
<Division number="419" book="ap2" e="ch" v="20" p="232">

<Paragraph number="593" type="verses" book="ap2">
_‘ဩရသာ မုခတော ဇာတာ,_  
_ဓီတာ မမ မဟိဒ္ဓိကာ;_  
_မမာနုသာသနိကရာ,_  
ဣဒ္ဓိယာ သုဝိသာရဒါ’._  

</Paragraph>

</Division>
<Division number="420" book="ap2" e="ch" v="20" p="232">

<Paragraph number="594" type="verses" book="ap2">
_ဗုဒ္ဓဿ ဝစနံ သုတွာ,_  
_ဧဝံ ပတ္ထေသဟံ တဒါ;_  
_‘အဟမ္ပိ တာဒိသာ ဟောမိ,_  
ဣဒ္ဓိယာ သုဝိသာရဒါ._  

</Paragraph>

</Division>
<Division number="421" book="ap2" e="ch" v="20" p="232">

<Paragraph number="595" type="verses" book="ap2">
_ပမောဒိတာဟံ သုမနာ,_  
_ပတ္ထေ ဥတ္တမမာနသာ;_  
_အနာဂတမှိ အဒ္ဓါနေ,_  
_ဤဒိသာ ဟောမိ နာယက’._  

</Paragraph>

</Division>
<Division number="422" book="ap2" e="ch" v="20" p="232">

<Paragraph number="596" type="verses" book="ap2">
_မဏိမယမှိ ပလ္လင်္ကေ,_  
_မဏ္ဍပမှိ ပဘဿရေ;_  
_အန္နပါနေန တပ္ပေတွာ,_  
_သသံဃံ လောကနာယကံ._  

</Paragraph>

</Division>
<Division number="423" book="ap2" e="ch" v="20" p="232">

<Paragraph number="597" type="verses" book="ap2">
_နာဂါနံ ပဝရံ ပုပ္ဖံ,_  
_အရုဏံ နာမ ဥပ္ပလံ;_  
_‘ဝဏ္ဏံ မေ ဤဒိသံ ဟောတု’,_  
_ပူဇေသိံ လောကနာယကံ._  

</Paragraph>

</Division>
<Division number="424" book="ap2" e="ch" v="20" p="232">

<Paragraph number="598" type="verses" book="ap2">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="425" book="ap2" e="ch" v="20" p="232">

<Paragraph number="599" book="ap2">
_တတော စုတာဟံ မနုဇေ,_  
ဥပပန္နာ သယမ္ဘုနော;_  
ဥပ္ပလေဟိ ပဋိစ္ဆန္နံ,_  
_ပိဏ္ဍပါတမဒါသဟံ._  

</Paragraph>

</Division>
<Division number="426" book="ap2" e="ch" v="20" p="232">

<Paragraph number="600" type="verses" book="ap2">
_ဧကနဝုတိတော ကပ္ပေ,_  
_ဝိပဿီ နာမ နာယကော;_  
ဥပ္ပဇ္ဇိ စာရုဒဿနော,_  
_သဗ္ဗဓမ္မေသု စက္ခုမာ._  

</Paragraph>

</Division>
<Division number="427" book="ap2" e="ch" v="20" p="232">

<Paragraph number="601" type="verses" book="ap2">
_သေဋ္ဌိဓီတာ တဒါ ဟုတွာ,_  
_ဗာရာဏသိပုရုတ္တမေ;_  
_နိမန္တေတွာန သမ္ဗုဒ္ဓံ,_  
_သသံဃံ လောကနာယကံ._  

</Paragraph>

</Division>
<Division number="428" book="ap2" e="ch" v="20" p="233">

<Paragraph number="602" type="verses" book="ap2">
_မဟာဒါနံ ဒဒိတွာန,_  
ဥပ္ပလေဟိ ဝိနာယကံ;_  
_ပူဇယိတွာ စေတသာဝ,_  
_ဝဏ္ဏသောဘံ အပတ္ထယိံ._  

</Paragraph>

</Division>
<Division number="429" book="ap2" e="ch" v="20" p="233">

<Paragraph number="603" book="ap2">
ဣမမှိ ဘဒ္ဒကေ ကပ္ပေ,_  
_ဗြဟ္မဗန္ဓု မဟာယသော;_  
_ကဿပေါ နာမ ဂေါတ္တေန,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="430" book="ap2" e="ch" v="20" p="233">

<Paragraph number="604" type="verses" book="ap2">
ဥပဋ္ဌာကော မဟေသိဿ,_  
_တဒါ အာသိ နရိဿရော;_  
_ကာသိရာဇာ ကိကီ နာမ,_  
_ဗာရာဏသိပုရုတ္တမေ._  

</Paragraph>

</Division>
<Division number="431" book="ap2" e="ch" v="20" p="233">

<Paragraph number="605" type="verses" book="ap2">
_တဿာသိံ ဒုတိယာ ဓီတာ,_  
_သမဏဂုတ္တသဝှယာ;_  
_ဓမ္မံ သုတွာ ဇိနဂ္ဂဿ,_  
_ပဗ္ဗဇ္ဇံ သမရောစယိံ._  

</Paragraph>

</Division>
<Division number="432" book="ap2" e="ch" v="20" p="233">

<Paragraph number="606" type="verses" book="ap2">
_အနုဇာနိ န နော တာတော,_  
_အဂါရေဝ တဒါ မယံ;_  
_ဝီသဝဿသဟဿာနိ,_  
_ဝိစရိမှ အတန္ဒိတာ._  

</Paragraph>

</Division>
<Division number="433" book="ap2" e="ch" v="20" p="233">

<Paragraph number="607" type="verses" book="ap2">
_ကောမာရိဗြဟ္မစရိယံ,_  
_ရာဇကညာ သုခေဓိတာ;_  
_ဗုဒ္ဓေါပဋ္ဌာနနိရတာ,_  
_မုဒိတာ သတ္တဓီတရော._  

</Paragraph>

</Division>
<Division number="434" book="ap2" e="ch" v="20" p="233">

<Paragraph number="608" type="verses" book="ap2">
_သမဏီ သမဏဂုတ္တာ စ,_  
_ဘိက္ခုနီ ဘိက္ခုဒါယိကာ;_  
_ဓမ္မာ စေဝ သုဓမ္မာ စ,_  
_သတ္တမီ သံဃဒါယိကာ._  

</Paragraph>

</Division>
<Division number="435" book="ap2" e="ch" v="20" p="233">

<Paragraph number="609" type="verses" book="ap2">
_အဟံ ခေမာ စ သပ္ပညာ,_  
_ပဋာစာရာ စ ကုဏ္ဍလာ;_  
_ကိသာဂေါတမီ ဓမ္မဒိန္နာ,_  
_ဝိသာခါ ဟောတိ သတ္တမီ._  

</Paragraph>

</Division>
<Division number="436" book="ap2" e="ch" v="20" p="233">

<Paragraph number="610" type="verses" book="ap2">
_တေဟိ ကမ္မေဟိ သုကတေဟိ,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="437" book="ap2" e="ch" v="20" p="233">

<Paragraph number="611" type="verses" book="ap2">
_တတော စုတာ မနုဿေသု,_  
ဥပပန္နာ မဟာကုလေ;_  
_ပီတံ မဋ္ဌံ ဝရံ ဒုဿံ,_  
_အဒံ အရဟတော အဟံ._  

</Paragraph>

</Division>
<Division number="438" book="ap2" e="ch" v="20" p="233">

<Paragraph number="612" type="verses" book="ap2">
_တတော စုတာရိဋ္ဌပုရေ,_  
_ဇာတာ ဝိပ္ပကုလေ အဟံ;_  
_ဓီတာ တိရိဋိဝစ္ဆဿ,_  
ဥမ္မာဒန္တီ မနောဟရာ._  

</Paragraph>

</Division>
<Division number="439" book="ap2" e="ch" v="20" p="233">

<Paragraph number="613" type="verses" book="ap2">
_တတော စုတာ ဇနပဒေ,_  
_ကုလေ အညတရေ အဟံ;_  
_ပသူတာ နာတိဖီတမှိ,_  
_သာလိံ ဂေါပေမဟံ တဒါ._  

</Paragraph>

</Division>
<Division number="440" book="ap2" e="ch" v="20" p="233">

<Paragraph number="614" type="verses" book="ap2">
_ဒိသွာ ပစ္စေကသမ္ဗုဒ္ဓံ,_  
_ပဉ္စလာဇာသတာနိဟံ;_  
_ဒတွာ ပဒုမစ္ဆန္နာနိ,_  
_ပဉ္စ ပုတ္တသတာနိဟံ._  

</Paragraph>

</Division>
<Division number="441" book="ap2" e="ch" v="20" p="234">

<Paragraph number="615" type="verses" book="ap2">
_ပတ္ထယိံ တေပိ ပတ္ထေသုံ,_  
_မဓုံ ဒတွာ သယမ္ဘုနော;_  
_တတော စုတာ အရညေဟံ,_  
_အဇာယိံ ပဒုမောဒရေ._  

</Paragraph>

</Division>
<Division number="442" book="ap2" e="ch" v="20" p="234">

<Paragraph number="616" type="verses" book="ap2">
_ကာသိရညော မဟေသီဟံ,_  
_ဟုတွာ သက္ကတပူဇိတာ;_  
_အဇနိံ ရာဇပုတ္တာနံ,_  
_အနူနံ သတပဉ္စကံ._  

</Paragraph>

</Division>
<Division number="443" book="ap2" e="ch" v="20" p="234">

<Paragraph number="617" type="verses" book="ap2">
_ယဒါ တေ ယောဗ္ဗနပ္ပတ္တာ,_  
_ကီဠန္တာ ဇလကီဠိတံ;_  
_ဒိသွာ ဩပတ္တပဒုမံ,_  
_အာသုံ ပစ္စေကနာယကာ._  

</Paragraph>

</Division>
<Division number="444" book="ap2" e="ch" v="20" p="234">

<Paragraph number="618" type="verses" book="ap2">
_သာဟံ တေဟိ ဝိနာဘူတာ,_  
_သုတဝီရေဟိ သောကိနီ;_  
_စုတာ ဣသိဂိလိပဿေ,_  
_ဂါမကမှိ အဇာယိဟံ._  

</Paragraph>

</Division>
<Division number="445" book="ap2" e="ch" v="20" p="234">

<Paragraph number="619" type="verses" book="ap2">
_ယဒါ ဗုဒ္ဓါ သုတမတီ,_  
_သုတာနံ ဘတ္တုနောပိ စ;_  
_ယာဂုံ အာဒါယ ဂစ္ဆန္တီ,_  
_အဋ္ဌ ပစ္စေကနာယကေ._  

</Paragraph>

</Division>
<Division number="446" book="ap2" e="ch" v="20" p="234">

<Paragraph number="620" type="verses" book="ap2">
_ဘိက္ခာယ ဂါမံ ဂစ္ဆန္တေ,_  
_ဒိသွာ ပုတ္တေ အနုဿရိံ;_  
_ခီရဓာရာ ဝိနိဂ္ဂစ္ဆိ,_  
_တဒါ မေ ပုတ္တပေမသာ._  

</Paragraph>

</Division>
<Division number="447" book="ap2" e="ch" v="20" p="234">

<Paragraph number="621" type="verses" book="ap2">
_တတော တေသံ အဒံ ယာဂုံ,_  
_ပသန္နာ သေဟိ ပါဏိဘိ;_  
_တတော စုတာဟံ တိဒသံ,_  
_နန္ဒနံ ဥပပဇ္ဇဟံ._  

</Paragraph>

</Division>
<Division number="448" book="ap2" e="ch" v="20" p="234">

<Paragraph number="622" type="verses" book="ap2">
_အနုဘောတွာ သုခံ ဒုက္ခံ,_  
_သံသရိတွာ ဘဝါဘဝေ;_  
_တဝတ္ထာယ မဟာဝီရ,_  
_ပရိစ္စတ္တဉ္စ ဇီဝိတံ._  

</Paragraph>

</Division>
<Division number="449" book="ap2" e="ch" v="20" p="234">

<Paragraph number="623" type="verses" book="ap2">
_ဧဝံ ဗဟုဝိဓံ ဒုက္ခံ,_  
_သမ္ပတ္တီ စ ဗဟုဗ္ဗိဓာ;_  
_ပစ္ဆိမေ ဘဝေ သမ္ပတ္တေ,_  
_ဇာတာ သာဝတ္ထိယံ ပုရေ._  

</Paragraph>

</Division>
<Division number="450" book="ap2" e="ch" v="20" p="234">

<Paragraph number="624" type="verses" book="ap2">
_မဟာဓနသေဋ္ဌိကုလေ,_  
_သုခိတေ သဇ္ဇိတေ တထာ;_  
_နာနာရတနပဇ္ဇောတေ,_  
_သဗ္ဗကာမသမိဒ္ဓိနေ._  

</Paragraph>

</Division>
<Division number="451" book="ap2" e="ch" v="20" p="234">

<Paragraph number="625" type="verses" book="ap2">
_သက္ကတာ ပူဇိတာ စေဝ,_  
_မာနိတာပစိတာ တထာ;_  
_ရူပသောဘဂ္ဂသမ္ပန္နာ,_  
_ကုလေသု အတိသက္ကတာ._  

</Paragraph>

</Division>
<Division number="452" book="ap2" e="ch" v="20" p="234">

<Paragraph number="626" type="verses" book="ap2">
_အတီဝ ပတ္ထိတာ စာသိံ,_  
_ရူပဘောဂသိရီဟိ စ;_  
_ပတ္ထိတာ သေဋ္ဌိပုတ္တေဟိ,_  
_အနေကေဟိ သတေဟိပိ._  

</Paragraph>

</Division>
<Division number="453" book="ap2" e="ch" v="20" p="234">

<Paragraph number="627" type="verses" book="ap2">
_အဂါရံ ပဇဟိတွာန,_  
_ပဗ္ဗဇိံ အနဂါရိယံ;_  
_အဍ္ဎမာသေ အသမ္ပတ္တေ,_  
_စတုသစ္စမပါပုဏိံ._  

</Paragraph>

</Division>
<Division number="454" book="ap2" e="ch" v="20" p="235">

<Paragraph number="628" type="verses" book="ap2">
ဣဒ္ဓိယာ အဘိနိမ္မိတွာ,_  
_စတုရဿံ ရထံ အဟံ;_  
_ဗုဒ္ဓဿ ပါဒေ ဝန္ဒိဿံ,_  
_လောကနာထဿ တာဒိနော._  

</Paragraph>

</Division>
<Division number="455" book="ap2" e="ch" v="20" p="235">

<Paragraph number="629" type="verses" book="ap2">
_‘သုပုပ္ဖိတဂ္ဂံ ဥပဂမ္မ ပါဒပံ,_  
_ဧကာ တုဝံ တိဋ္ဌသိ သာလမူလေ;_  
_န စာပိ တေ ဒုတိယော အတ္ထိ ကောစိ,_  
_ဗာလေ န တွံ ဘာယသိ ဓုတ္တကာနံ’._  

</Paragraph>

</Division>
<Division number="456" book="ap2" e="ch" v="20" p="235">

<Paragraph number="630" type="verses" book="ap2">
_‘သတံ သဟဿာနိပိ ဓုတ္တကာနံ,_  
_သမာဂတာ ဧဒိသကာ ဘဝေယျုံ;_  
_လောမံ န ဣဉ္ဇေ န သမ္ပဝေဓေ,_  
_ကိံ မေ တုဝံ မာရ ကရိဿသေကော._  

</Paragraph>

</Division>
<Division number="457" book="ap2" e="ch" v="20" p="235">

<Paragraph number="631" type="verses" book="ap2">
_ဧသာ အန္တရဓာယာမိ,_  
_ကုစ္ဆိံ ဝါ ပဝိသာမိ တေ;_  
_ဘမုကန္တရိကာယမ္ပိ,_  
_တိဋ္ဌန္တိံ မံ န ဒက္ခသိ._  

</Paragraph>

</Division>
<Division number="458" book="ap2" e="ch" v="20" p="235">

<Paragraph number="632" type="verses" book="ap2">
_စိတ္တသ္မိံ ဝသီဘူတာမှိ,_  
ဣဒ္ဓိပါဒါ သုဘာဝိတာ;_  
_သဗ္ဗဗန္ဓနမုတ္တာမှိ,_  
_န တံ ဘာယာမိ အာဝုသော._  

</Paragraph>

</Division>
<Division number="459" book="ap2" e="ch" v="20" p="235">

<Paragraph number="633" type="verses" book="ap2">
_သတ္တိသူလူပမာ ကာမာ,_  
_ခန္ဓာသံ အဓိကုဋ္ဋနာ;_  
_ယံ တွံ ကာမရတိံ ဗြူသိ,_  
_အရတီ ဒါနိ သာ မမ._  

</Paragraph>

</Division>
<Division number="460" book="ap2" e="ch" v="20" p="235">

<Paragraph number="634" type="verses" book="ap2">
_သဗ္ဗတ္ထ ဝိဟတာ နန္ဒီ,_  
_တမောခန္ဓော ပဒါလိတော;_  
_ဧဝံ ဇာနာဟိ ပါပိမ,_  
_နိဟတော တွမသိ အန္တက’._  

</Paragraph>

</Division>
<Division number="461" book="ap2" e="ch" v="20" p="235">

<Paragraph number="635" type="verses" book="ap2">
_ဇိနော တမှိ ဂုဏေ တုဋ္ဌော,_  
_ဧတဒဂ္ဂေ ဌပေသိ မံ;_  
_အဂ္ဂါ ဣဒ္ဓိမတီနန္တိ,_  
_ပရိသာသု ဝိနာယကော._  

</Paragraph>

</Division>
<Division number="462" book="ap2" e="ch" v="20" p="235">

<Paragraph number="636" type="verses" book="ap2">
_ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_ဘဝနေတ္တိသမူဟတာ._  

</Paragraph>

</Division>
<Division number="463" book="ap2" e="ch" v="20" p="235">

<Paragraph number="637" type="verses" book="ap2">
_ယဿတ္ထာယ ပဗ္ဗဇိတာ,_  
_အဂါရသ္မာနဂါရိယံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော._  

</Paragraph>

</Division>
<Division number="464" book="ap2" e="ch" v="20" p="236">

<Paragraph number="638" type="verses" book="ap2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
_ခဏေန ဥပနာမေန္တိ,_  
_သဟဿာနိ သမန္တတော._  

</Paragraph>

</Division>
<Division number="465" book="ap2" e="ch" v="20" p="236">

<Paragraph number="639" type="verses" book="ap2">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝါ._  

</Paragraph>

</Division>
<Division number="466" book="ap2" e="ch" v="20" p="236">

<Paragraph number="640" type="verses" book="ap2">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="467" book="ap2" e="ch" v="20" p="236">

<Paragraph number="641" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="642" book="ap2">
ဣတ္ထံ သုဒံ ဥပ္ပလဝဏ္ဏာ ဘိက္ခုနီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="643" type="center" book="ap2">
ဥပ္ပလဝဏ္ဏာထေရိယာပဒါနံ နဝမံ.
</Paragraph>