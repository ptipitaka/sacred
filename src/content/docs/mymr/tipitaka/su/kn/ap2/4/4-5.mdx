---
title: "4.5 သုက္ကာထေရီအပဒါန"
tableOfContents: false
sidebar:
  order: 5
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="111" book="ap2" e="ch" v="20" p="122">

<Paragraph number="1323" type="verses" book="ap2">
_“ဧကနဝုတိတော ကပ္ပေ,_  
_ဝိပဿီ နာမ နာယကော;_  
ဥပ္ပဇ္ဇိ စာရုဒဿနော,_  
_သဗ္ဗဓမ္မဝိပဿကော._  

</Paragraph>

</Division>
<Division number="112" book="ap2" e="ch" v="20" p="122">

<Paragraph number="1324" type="verses" book="ap2">
_တဒါဟံ ဗန္ဓုမတိယံ,_  
_ဇာတာ အညတရေ ကုလေ;_  
_ဓမ္မံ သုတွာန မုနိနော,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="113" book="ap2" e="ch" v="20" p="122">

<Paragraph number="1325" type="verses" book="ap2">
_ဗဟုဿုတာ ဓမ္မဓရာ,_  
_ပဋိဘာနဝတီ တထာ;_  
_ဝိစိတ္တကထိကာ စာပိ,_  
_ဇိနသာသနကာရိကာ._  

</Paragraph>

</Division>
<Division number="114" book="ap2" e="ch" v="20" p="122">

<Paragraph number="1326" type="verses" book="ap2">
_တဒါ ဓမ္မကထံ ကတွာ,_  
_ဟိတာယ ဇနတံ ဗဟုံ;_  
_တတော စုတာဟံ တုသိတံ,_  
ဥပပန္နာ ယသဿိနီ._  

</Paragraph>

</Division>
<Division number="115" book="ap2" e="ch" v="20" p="122">

<Paragraph number="1327" type="verses" book="ap2">
_ဧကတ္တိံသေ ဣတော ကပ္ပေ,_  
_သိခီ ဝိယ သိခီ ဇိနော;_  
_တပန္တော ယသသာ လောကေ,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="116" book="ap2" e="ch" v="20" p="122">

<Paragraph number="1328" type="verses" book="ap2">
_တဒါပိ ပဗ္ဗဇိတွာန,_  
_ဗုဒ္ဓသာသနကောဝိဒါ;_  
_ဇောတေတွာ ဇိနဝါကျာနိ,_  
_တတောပိ တိဒိဝံ ဂတာ._  

</Paragraph>

</Division>
<Division number="117" book="ap2" e="ch" v="20" p="122">

<Paragraph number="1329" type="verses" book="ap2">
_ဧကတ္တိံသေဝ ကပ္ပမှိ,_  
_ဝေဿဘူ နာမ နာယကော;_  
ဥပ္ပဇ္ဇိတ္ထ မဟာဉာဏီ,_  
_တဒါပိ စ တထေဝဟံ._  

</Paragraph>

</Division>
<Division number="118" book="ap2" e="ch" v="20" p="122">

<Paragraph number="1330" type="verses" book="ap2">
_ပဗ္ဗဇိတွာ ဓမ္မဓရာ,_  
_ဇောတယိံ ဇိနသာသနံ;_  
_ဂန္တွာ မရုပုရံ ရမ္မံ,_  
_အနုဘောသိံ မဟာသုခံ._  

</Paragraph>

</Division>
<Division number="119" book="ap2" e="ch" v="20" p="122">

<Paragraph number="1331" book="ap2">
ဣမမှိ ဘဒ္ဒကေ ကပ္ပေ,_  
_ကကုသန္ဓော ဇိနုတ္တမော;_  
ဥပ္ပဇ္ဇိ နရသရဏော,_  
_တဒါပိ စ တထေဝဟံ._  

</Paragraph>

</Division>
<Division number="120" book="ap2" e="ch" v="20" p="122">

<Paragraph number="1332" type="verses" book="ap2">
_ပဗ္ဗဇိတွာ မုနိမတံ,_  
_ဇောတယိတွာ ယထာယုကံ;_  
_တတော စုတာဟံ တိဒိဝံ,_  
_အဂံ သဘဝနံ ယထာ._  

</Paragraph>

</Division>
<Division number="121" book="ap2" e="ch" v="20" p="122">

<Paragraph number="1333" book="ap2">
ဣမသ္မိံယေဝ ကပ္ပမှိ,_  
_ကောဏာဂမနနာယကော;_  
ဥပ္ပဇ္ဇိ လောကသရဏော,_  
_အရဏော အမတင်္ဂတော._  

</Paragraph>

</Division>
<Division number="122" book="ap2" e="ch" v="20" p="122">

<Paragraph number="1334" type="verses" book="ap2">
_တဒါပိ ပဗ္ဗဇိတွာန,_  
_သာသနေ တဿ တာဒိနော;_  
_ဗဟုဿုတာ ဓမ္မဓရာ,_  
_ဇောတယိံ ဇိနသာသနံ._  

</Paragraph>

</Division>
<Division number="123" book="ap2" e="ch" v="20" p="123">

<Paragraph number="1335" book="ap2">
ဣမသ္မိံယေဝ ကပ္ပမှိ,_  
_ကဿပေါ မုနိမုတ္တမော;_  
ဥပ္ပဇ္ဇိ လောကသရဏော,_  
_အရဏော မရဏန္တဂူ._  

</Paragraph>

</Division>
<Division number="124" book="ap2" e="ch" v="20" p="123">

<Paragraph number="1336" type="verses" book="ap2">
_တဿာပိ နရဝီရဿ,_  
_ပဗ္ဗဇိတွာန သာသနေ;_  
_ပရိယာပုဋသဒ္ဓမ္မာ,_  
_ပရိပုစ္ဆာ ဝိသာရဒါ._  

</Paragraph>

</Division>
<Division number="125" book="ap2" e="ch" v="20" p="123">

<Paragraph number="1337" type="verses" book="ap2">
_သုသီလာ လဇ္ဇိနီ စေဝ,_  
_တီသု သိက္ခာသု ကောဝိဒါ;_  
_ဗဟုံ ဓမ္မကထံ ကတွာ,_  
_ယာဝဇီဝံ မဟာမုနေ._  

</Paragraph>

</Division>
<Division number="126" book="ap2" e="ch" v="20" p="123">

<Paragraph number="1338" type="verses" book="ap2">
_တေန ကမ္မဝိပါကေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="127" book="ap2" e="ch" v="20" p="153">

<Paragraph number="1339" type="verses" book="ap2">
_ပစ္ဆိမေ စ ဘဝေ ဒါနိ,_  
_ဂိရိဗ္ဗဇပုရုတ္တမေ;_  
_ဇာတာ သေဋ္ဌိကုလေ ဖီတေ,_  
_မဟာရတနသဉ္စယေ._  

</Paragraph>

</Division>
<Division number="128" book="ap2" e="ch" v="20" p="153">

<Paragraph number="1340" type="verses" book="ap2">
_ယဒါ ဘိက္ခုသဟဿေန,_  
_ပရိဝုတော လောကနာယကော;_  
ဥပါဂမိ ရာဇဂဟံ,_  
_သဟဿက္ခေန ဝဏ္ဏိတော._  

</Paragraph>

</Division>
<Division number="129" book="ap2" e="ch" v="20" p="153">

<Paragraph number="1341" type="verses" book="ap2">
_ဒန္တော ဒန္တေဟိ သဟ ပုရာဏဇဋိလေဟိ,_  
_ဝိပ္ပမုတ္တော ဝိပ္ပမုတ္တေဟိ;_  
_သိင်္ဂီနိက္ခသဝဏ္ဏော,_  
_ရာဇဂဟံ ပါဝိသိ ဘဂဝါ._  

</Paragraph>

</Division>
<Division number="130" book="ap2" e="ch" v="20" p="153">

<Paragraph number="1342" type="verses" book="ap2">
_ဒိသွာ ဗုဒ္ဓါနုဘာဝံ တံ,_  
_သုတွာဝ ဂုဏသဉ္စယံ;_  
_ဗုဒ္ဓေ စိတ္တံ ပသာဒေတွာ,_  
_ပူဇယိံ တံ ယထာဗလံ._  

</Paragraph>

</Division>
<Division number="131" book="ap2" e="ch" v="20" p="123">

<Paragraph number="1343" type="verses" book="ap2">
_အပရေန စ ကာလေန,_  
_ဓမ္မဒိန္နာယ သန္တိကေ;_  
_အဂါရာ နိက္ခမိတွာန,_  
_ပဗ္ဗဇိံ အနဂါရိယံ._  

</Paragraph>

</Division>
<Division number="132" book="ap2" e="ch" v="20" p="123">

<Paragraph number="1344" type="verses" book="ap2">
_ကေသေသု ဆိဇ္ဇမာနေသု,_  
_ကိလေသေ ဈာပယိံ အဟံ;_  
ဥဂ္ဂဟိံ သာသနံ သဗ္ဗံ,_  
_ပဗ္ဗဇိတွာ စိရေနဟံ._  

</Paragraph>

</Division>
<Division number="133" book="ap2" e="ch" v="20" p="123">

<Paragraph number="1345" type="verses" book="ap2">
_တတော ဓမ္မမဒေသေသိံ,_  
_မဟာဇနသမာဂမေ;_  
_ဓမ္မေ ဒေသိယမာနမှိ,_  
_ဓမ္မာဘိသမယော အဟု._  

</Paragraph>

</Division>
<Division number="134" book="ap2" e="ch" v="20" p="123">

<Paragraph number="1346" type="verses" book="ap2">
_နေကပါဏသဟဿာနံ,_  
_တံ ဝိဒိတွာတိဝိမှိတော;_  
_အဘိပ္ပသန္နော မေ ယက္ခော,_  
_ဘမိတွာန ဂိရိဗ္ဗဇံ._  

</Paragraph>

</Division>
<Division number="135" book="ap2" e="ch" v="20" p="123">

<Paragraph number="1347" type="verses" book="ap2">
_ကိံ မေ ကတာ ရာဇဂဟေ မနုဿာ,_  
_မဓုံ ပီတာဝ အစ္ဆရေ;_  
_ယေ သုက္ကံ န ဥပါသန္တိ,_  
_ဒေသေန္တိံ အမတံ ပဒံ._  

</Paragraph>

</Division>
<Division number="136" book="ap2" e="ch" v="20" p="124">

<Paragraph number="1348" type="verses" book="ap2">
_တဉ္စ အပ္ပဋိဝါနီယံ,_  
_အသေစနကမောဇဝံ;_  
_ပိဝန္တိ မညေ သပ္ပညာ,_  
_ဝလာဟကမိဝဒ္ဓဂူ._  

</Paragraph>

</Division>
<Division number="137" book="ap2" e="ch" v="20" p="124">

<Paragraph number="1349" type="verses" book="ap2">
ဣဒ္ဓီသု စ ဝသီ ဟောမိ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ ဟောမိ မဟာမုနေ._  

</Paragraph>

</Division>
<Division number="138" book="ap2" e="ch" v="20" p="124">

<Paragraph number="1350" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="139" book="ap2" e="ch" v="20" p="124">

<Paragraph number="1351" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ဉာဏံ မမ မဟာဝီရ,_  
ဥပ္ပန္နံ တဝ သန္တိကေ._  

</Paragraph>

</Division>
<Division number="140" book="ap2" e="ch" v="20" p="124">

<Paragraph number="1352" type="verses" book="ap2">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝါ._  

</Paragraph>

</Division>
<Division number="141" book="ap2" e="ch" v="20" p="124">

<Paragraph number="1353" type="verses" book="ap2">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="142" book="ap2" e="ch" v="20" p="124">

<Paragraph number="1354" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="1355" book="ap2">
ဣတ္ထံ သုဒံ သုက္ကာ ဘိက္ခုနီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1356" type="center" book="ap2">
သုက္ကာထေရိယာပဒါနံ ပဉ္စမံ.

  
ပဉ္စမံ ဘာဏဝါရံ.
</Paragraph>