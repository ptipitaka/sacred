---
title: "4.10 ပေသလာထေရီအပဒါန"
tableOfContents: false
sidebar:
  order: 2
type: "tipitaka"
basket: "su"
book: "ap2"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="220" book="ap2">

<Paragraph number="1442" type="verses" book="ap2">
_“ဣမမှိ ဘဒ္ဒကေ ကပ္ပေ,_  
_ဗြဟ္မဗန္ဓု မဟာယသော;_  
_ကဿပေါ နာမ ဂေါတ္တေန,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="221" book="ap2">

<Paragraph number="1443" type="verses" book="ap2">
_သာဝတ္ထိယံ ပုရေ ဝရေ,_  
ဥပါသကကုလေ အဟံ;_  
_ပသူတာ တံ ဇိနဝရံ,_  
_ဒိသွာ သုတွာ စ ဒေသနံ._  

</Paragraph>

</Division>
<Division number="222" book="ap2">

<Paragraph number="1444" type="verses" book="ap2">
_တံ ဝီရံ သရဏံ ဂန္တွာ,_  
_သီလာနိ စ သမာဒိယိံ;_  
_ကဒါစိ သော မဟာဝီရော,_  
_မဟာဇနသမာဂမေ._  

</Paragraph>

</Division>
<Division number="223" book="ap2">

<Paragraph number="1445" type="verses" book="ap2">
_အတ္တနော အဘိသမ္ဗောဓိံ,_  
_ပကာသေသိ နရာသဘော;_  
_အနနုဿုတဓမ္မေသု,_  
_ပုဗ္ဗေ ဒုက္ခာဒိကေသု စ._  

</Paragraph>

</Division>
<Division number="224" book="ap2">

<Paragraph number="1446" type="verses" book="ap2">
_စက္ခု ဉာဏဉ္စ ပညာ စ,_  
_ဝိဇ္ဇာလောကော စ အာသိ မေ;_  
_တံ သုတွာ ဥဂ္ဂဟေတွာန,_  
_ပရိပုစ္ဆိဉ္စ ဘိက္ခဝေါ._  

</Paragraph>

</Division>
<Division number="225" book="ap2">

<Paragraph number="1447" type="verses" book="ap2">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="226" book="ap2">

<Paragraph number="1448" type="verses" book="ap2">
_ပစ္ဆိမေ စ ဘဝေ ဒါနိ,_  
_ဇာတာ သေဋ္ဌိမဟာကုလေ;_  
ဥပေစ္စ ဗုဒ္ဓံ သဒ္ဓမ္မံ,_  
_သုတွာ သစ္စူပသံဟိတံ._  

</Paragraph>

</Division>
<Division number="227" book="ap2">

<Paragraph number="1449" type="verses" book="ap2">
_ပဗ္ဗဇိတွာစိရေနေဝ,_  
_သစ္စတ္ထာနိ ဝိစိန္တယံ;_  
_ခေပေတွာ အာသဝေ သဗ္ဗေ,_  
_အရဟတ္တမပါပုဏိံ._  

</Paragraph>

</Division>
<Division number="228" book="ap2">

<Paragraph number="1450" type="verses" book="ap2">
ဣဒ္ဓီသု စ ဝသီ ဟောမိ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ ဟောမိ မဟာမုနေ._  

</Paragraph>

</Division>
<Division number="229" book="ap2">

<Paragraph number="1451" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="230" book="ap2">

<Paragraph number="1452" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ဉာဏံ မေ ဝိမလံ သုဒ္ဓံ,_  
_ဗုဒ္ဓသေဋ္ဌဿ ဝါဟသာ._  

</Paragraph>

</Division>
<Division number="231" book="ap2">

<Paragraph number="1453" type="verses" book="ap2">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂီဝ ဗန္ဓနံ ဆေတွာ,_  
_ဝိဟရာမိ အနာသဝါ._  

</Paragraph>

</Division>
<Division number="232" book="ap2">

<Paragraph number="1454" type="verses" book="ap2">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="233" book="ap2">

<Paragraph number="1455" type="verses" book="ap2">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”. (1359)_  

</Paragraph>

<Paragraph number="1456" book="ap2">
ဣတ္ထံ သုဒံ ပေသလာ ဘိက္ခုနီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1457" type="center" book="ap2">
ပေသလာထေရိယာပဒါနံ ဒသမံ.

  
<Emphasis>ခတ္တိယာဝဂ္ဂေါ စတုတ္ထော.</Emphasis>



</Paragraph>

<Paragraph number="1458" type="center" book="ap2">
တဿုဒ္ဒါနံ


</Paragraph>

<Paragraph number="1459" type="verses" book="ap2">
_ခတ္တိယာ ဗြာဟ္မဏီ စေဝ,_  
_တထာ ဥပ္ပလဒါယိကာ;_  
_သိင်္ဂါလမာတာ သုက္ကာ စ,_  
_အဘိရူပါ အဍ္ဎကာသိကာ._  

</Paragraph>

<Paragraph number="1460" type="verses" book="ap2">
_ပုဏ္ဏာ စ အမ္ဗပါလီ စ,_  
_ပေသလာတိ စ တာ ဒသ;_  
_ဂါထာယော ဒွိသတာနေတ္ထ,_  
_ဒွိစတ္တာလီသ စုတ္တရိ._  


</Paragraph>

<Paragraph number="1461" type="center" book="ap2">
အထ ဝဂ္ဂုဒ္ဒါနံ


</Paragraph>

<Paragraph number="1462" type="verses" book="ap2">
_သုမေဓာ ဧကူပေါသထာ,_  
_ကုဏ္ဍလကေသီ ခတ္တိယာ;_  
_သဟဿံ တိသတာ ဂါထာ,_  
_သတ္တတာလီသ ပိဏ္ဍိတာ._  

</Paragraph>

<Paragraph number="1463" type="verses" book="ap2">
_သဟ ဥဒ္ဒါနဂါထာဟိ,_  
_ဂဏိတာယော ဝိဘာဝိဘိ;_  
_သဟဿံ တိသတံ ဂါထာ,_  
_သတ္တပညာသမေဝ စာတိ._  


</Paragraph>

<Paragraph number="1464" type="center" book="ap2">
ထေရိကာပဒါနံ သမတ္တံ.



</Paragraph>

<Paragraph number="1465" type="center" book="ap2">
အပဒါနပါဠိ သမတ္တာ.
</Paragraph>