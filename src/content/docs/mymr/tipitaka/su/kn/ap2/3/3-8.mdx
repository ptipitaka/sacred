---
title: 3.8 ယသောဓရာထေရီအပဒါန
tableOfContents: false
sidebar:
  order: 8
type: tipitaka
basket: su
book: ap2
review:
  current: review
  updated: '2025-10-23T09:13:33.862237'
  updated_by: ''
  notes: ''
  history:
  - state: review
    date: '2025-10-23T09:13:33.862237'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="314" book="ap2" e="ch" v="20" p="223">

<Paragraph number="1022" type="verses" book="ap2">
_ဧကသ္မိံ သမယေ ရမ္မေ,_  
ဣဒ္ဓေ ရာဇဂဟေ ပုရေ;_  
_ပဗ္ဘာရမှိ ဝရေကမှိ,_  
_ဝသန္တေ နရနာယကေ._  

</Paragraph>

</Division>
<Division number="315" book="ap2" e="ch" v="20" p="223">

<Paragraph number="1023" type="verses" book="ap2">
_ဝသန္တိယာ တမှိ နဂရေ,_  
_ရမ္မေ ဘိက္ခုနုပဿယေ;_  
_ယသောဓရာဘိက္ခုနိယာ,_  
_ဧဝံ အာသိ ဝိတက္ကိတံ._  

</Paragraph>

</Division>
<Division number="316" book="ap2" e="ch" v="20" p="223">

<Paragraph number="1024" type="verses" book="ap2">
_“သုဒ္ဓေါဒနော မဟာရာဇာ,_  
_ဂေါတမီ စ ပဇာပတီ;_  
_အဘိညာတာ မဟာထေရာ,_  
_ထေရိယော စ မဟိဒ္ဓိကာ._  

</Paragraph>

</Division>
<Division number="317" book="ap2" e="ch" v="20" p="224">

<Paragraph number="1025" type="verses" book="ap2">
_သန္တိံ ဂတာဝ အာသုံ တေ,_  
_ဒီပစ္စီဝ နိရာသဝါ;_  
_လောကနာထေ ဓရန္တေဝ,_  
_အဟမ္ပိ စ သိဝံ ပဒံ._  

</Paragraph>

</Division>
<Division number="318" book="ap2" e="ch" v="20" p="224">

<Paragraph number="1026" type="verses" book="ap2">
_ဂမိဿာမီ”တိ စိန္တေတွာ,_  
_ပဿန္တီ အာယုမတ္တနော;_  
_ပဿိတွာ အာယုသင်္ခါရံ,_  
_တဒဟေဝ ခယံ ဂတံ._  

</Paragraph>

</Division>
<Division number="319" book="ap2" e="ch" v="20" p="224">

<Paragraph number="1027" type="verses" book="ap2">
_ပတ္တစီဝရမာဒါယ,_  
_နိက္ခမိတွာ သကဿမာ;_  
_ပုရက္ခတာ ဘိက္ခုနီဘိ,_  
_သတေဟိ သဟဿေဟိ သာ._  

</Paragraph>

</Division>
<Division number="320" book="ap2" e="ch" v="20" p="224">

<Paragraph number="1028" type="verses" book="ap2">
_မဟိဒ္ဓိကာ မဟာပညာ,_  
_သမ္ဗုဒ္ဓံ ဥပသင်္ကမိ;_  
_သမ္ဗုဒ္ဓံ အဘိဝါဒေတွာ,_  
_သတ္ထုနော စက္ကလက္ခဏေ;_  
_နိသိန္နာ ဧကမန္တမှိ,_  
ဣဒံ ဝစနမဗြဝိ._  

</Paragraph>

</Division>
<Division number="321" book="ap2" e="ch" v="20" p="224">

<Paragraph number="1029" type="verses" book="ap2">
_“အဋ္ဌသတ္တတိဝဿာဟံ,_  
_ပစ္ဆိမော ဝတ္တတေ ဝယော;_  
_ပဗ္ဘာရမှိ အနုပ္ပတ္တာ,_  
_အာရောစေမိ မဟာမုနိ._  

</Paragraph>

</Division>
<Division number="322" book="ap2" e="ch" v="20" p="224">

<Paragraph number="1030" type="verses" book="ap2">
_ပရိပက္ကော ဝယော မယှံ,_  
_ပရိတ္တံ မမ ဇီဝိတံ;_  
_ပဟာယ ဝေါ ဂမိဿာမိ,_  
_ကတံ မေ သရဏမတ္တနော._  

</Paragraph>

</Division>
<Division number="323" book="ap2" e="ch" v="20" p="224">

<Paragraph number="1031" type="verses" book="ap2">
_ဝယမှိ ပစ္ဆိမေ ကာလေ,_  
_မရဏံ ဥပရုဒ္ဓတိ;_  
_အဇ္ဇရတ္တိံ မဟာဝီရ,_  
_ပါပုဏိဿာမိ နိဗ္ဗုတိံ._  

</Paragraph>

</Division>
<Division number="324" book="ap2" e="ch" v="20" p="224">

<Paragraph number="1032" type="verses" book="ap2">
_နတ္ထိ ဇာတိ ဇရာ ဗျာဓိ,_  
_မရဏဉ္စ မဟာမုနေ;_  
_အဇရာမရဏံ ပုရံ,_  
_ဂမိဿာမိ အသင်္ခတံ._  

</Paragraph>

</Division>
<Division number="325" book="ap2" e="ch" v="20" p="224">

<Paragraph number="1033" type="verses" book="ap2">
_ယာဝတာ ပရိသာ နာမ,_  
_သမုပါသန္တိ သတ္ထုနော;_  
_အပရာဓမဇာနန္တီ,_  
_ခမန္တံ သမ္မုခါ မုနေ._  

</Paragraph>

</Division>
<Division number="326" book="ap2" e="ch" v="20" p="224">

<Paragraph number="1034" type="verses" book="ap2">
_သံသရိတွာ စ သံသာရေ,_  
_ခလိတဉ္စေ မမံ တယိ;_  
_အာရောစေမိ မဟာဝီရ,_  
_အပရာဓံ ခမဿု မေ”._  

</Paragraph>

</Division>
<Division number="327" book="ap2" e="ch" v="20" p="224">

<Paragraph number="1035" type="verses" book="ap2">
_သုတွာန ဝစနံ တဿာ,_  
_မုနိန္ဒော ဣဒမဗြဝိ;_  
_“ကိမုတ္တရံ တေ ဝက္ခာမိ,_  
_နိဗ္ဗာနာယ ဝဇန္တိယာ._  

</Paragraph>

</Division>
<Division number="328" book="ap2" e="ch" v="20" p="224">

<Paragraph number="1036" type="verses" book="ap2">
ဣဒ္ဓိဉ္စာပိ နိဒဿေဟိ,_  
_မမ သာသနကာရိကေ;_  
_ပရိသာနဉ္စ သဗ္ဗာသံ,_  
_ကင်္ခံ ဆိန္ဒဿု ယာဝတာ”._  

</Paragraph>

</Division>
<Division number="329" book="ap2" e="ch" v="20" p="224">

<Paragraph number="1037" type="verses" book="ap2">
_သုတွာ တံ မုနိနော ဝါစံ,_  
_ဘိက္ခုနီ သာ ယသောဓရာ;_  
_ဝန္ဒိတွာ မုနိရာဇံ တံ,_  
ဣဒံ ဝစနမဗြဝိ._  

</Paragraph>

</Division>
<Division number="330" book="ap2" e="ch" v="20" p="225">

<Paragraph number="1038" type="verses" book="ap2">
_“ယသောဓရာ အဟံ ဝီရ,_  
_အဂါရေ တေ ပဇာပတိ;_  
_သာကိယမှိ ကုလေ ဇာတာ,_  
ဣတ္ထိအင်္ဂေ ပတိဋ္ဌိတာ._  

</Paragraph>

</Division>
<Division number="331" book="ap2" e="ch" v="20" p="225">

<Paragraph number="1039" type="verses" book="ap2">
_ထီနံ သတသဟဿာနံ,_  
_နဝုတီနံ ဆဒုတ္တရိ;_  
_အဂါရေ တေ အဟံ ဝီရ,_  
_ပါမောက္ခာ သဗ္ဗာ ဣဿရာ._  

</Paragraph>

</Division>
<Division number="332" book="ap2" e="ch" v="20" p="225">

<Paragraph number="1040" type="verses" book="ap2">
_ရူပါစာရဂုဏူပေတာ,_  
_ယောဗ္ဗနဋ္ဌာ ပိယံဝဒါ;_  
_သဗ္ဗာ မံ အပစာယန္တိ,_  
_ဒေဝတာ ဝိယ မာနုသာ._  

</Paragraph>

</Division>
<Division number="333" book="ap2" e="ch" v="20" p="225">

<Paragraph number="1041" type="verses" book="ap2">
_ကညာသတသဟဿပမုခါ,_  
_သကျပုတ္တနိဝေသနေ;_  
_သမာနသုခဒုက္ခတာ,_  
_ဒေဝတာ ဝိယ နန္ဒနေ._  

</Paragraph>

</Division>
<Division number="334" book="ap2" e="ch" v="20" p="225">

<Paragraph number="1042" type="verses" book="ap2">
_ကာမဓာတုမတိက္ကမ္မ,_  
_သဏ္ဌိတာ ရူပဓာတုယာ;_  
_ရူပေန သဒိသာ နတ္ထိ,_  
_ဌပေတွာ လောကနာယကံ”._  

</Paragraph>

</Division>
<Division number="335" book="ap2" e="ch" v="20" p="225">

<Paragraph number="1043" type="verses" book="ap2">
_သမ္ဗုဒ္ဓံ အဘိဝါဒေတွာ,_  
ဣဒ္ဓိံ ဒဿေသိ သတ္ထုနော;_  
_နေကာ နာနာဝိဓာကာရာ,_  
_မဟာဣဒ္ဓီပိ ဒဿယီ._  

</Paragraph>

</Division>
<Division number="336" book="ap2" e="ch" v="20" p="225">

<Paragraph number="1044" type="verses" book="ap2">
_စက္ကဝါဠသမံ ကာယံ,_  
_သီသံ ဥတ္တရတော ကုရု;_  
ဥဘော ပက္ခာ ဒုဝေ ဒီပါ,_  
_ဇမ္ဗုဒီပံ သရီရတော._  

</Paragraph>

</Division>
<Division number="337" book="ap2" e="ch" v="20" p="225">

<Paragraph number="1045" type="verses" book="ap2">
_ဒက္ခိဏဉ္စ သရံ ပိဉ္ဆံ,_  
_နာနာသာခါ တု ပတ္တကာ;_  
_စန္ဒဉ္စ သူရိယဉ္စက္ခိ,_  
_မေရုပဗ္ဗတတော သိခံ._  

</Paragraph>

</Division>
<Division number="338" book="ap2" e="ch" v="20" p="225">

<Paragraph number="1046" type="verses" book="ap2">
_စက္ကဝါဠဂိရိံ တုဏ္ဍံ,_  
_ဇမ္ဗုရုက္ခံ သမူလကံ;_  
_ဗီဇမာနာ ဥပါဂန္တွာ,_  
_ဝန္ဒန္တီ လောကနာယကံ._  

</Paragraph>

</Division>
<Division number="339" book="ap2" e="ch" v="20" p="225">

<Paragraph number="1047" type="verses" book="ap2">
_ဟတ္ထိဝဏ္ဏံ တထေဝဿံ,_  
_ပဗ္ဗတံ ဇလဓိံ တထာ;_  
_စန္ဒိမံ သူရိယံ မေရုံ,_  
_သက္ကဝဏ္ဏဉ္စ ဒဿယိ._  

</Paragraph>

</Division>
<Division number="340" book="ap2" e="ch" v="20" p="225">

<Paragraph number="1048" type="verses" book="ap2">
_“ယသောဓရာ အဟံ ဝီရ,_  
_ပါဒေ ဝန္ဒာမိ စက္ခုမ”;_  
_သဟဿလောကဓာတူနံ,_  
_ဖုလ္လပဒ္မေန ဆာဒယိ._  

</Paragraph>

</Division>
<Division number="341" book="ap2" e="ch" v="20" p="225">

<Paragraph number="1049" type="verses" book="ap2">
_ဗြဟ္မဝဏ္ဏဉ္စ မာပေတွာ,_  
_ဓမ္မံ ဒေသေသိ သုညတံ;_  
_“ယသောဓရာ အဟံ ဝီရ,_  
_ပါဒေ ဝန္ဒာမိ စက္ခုမ._  

</Paragraph>

</Division>
<Division number="342" book="ap2" e="ch" v="20" p="225">

<Paragraph number="1050" type="verses" book="ap2">
ဣဒ္ဓီသု စ ဝသီ ဟောမိ,_  
_ဒိဗ္ဗာယ သောတဓာတုယာ;_  
_စေတောပရိယဉာဏဿ,_  
_ဝသီ ဟောမိ မဟာမုနိ._  

</Paragraph>

</Division>
<Division number="343" book="ap2" e="ch" v="20" p="226">

<Paragraph number="1051" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_သဗ္ဗာသဝါ ပရိက္ခီဏာ,_  
_နတ္ထိ ဒါနိ ပုနဗ္ဘဝေါ._  

</Paragraph>

</Division>
<Division number="344" book="ap2" e="ch" v="20" p="226">

<Paragraph number="1052" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ဉာဏံ မယှံ မဟာဝီရ,_  
ဥပ္ပန္နံ တဝ သန္တိကေ._  

</Paragraph>

</Division>
<Division number="345" book="ap2" e="ch" v="20" p="226">

<Paragraph number="1053" type="verses" book="ap2">
_ပုဗ္ဗာနံ လောကနာထာနံ,_  
_သင်္ဂမံ တေ နိဒဿိတံ;_  
_အဓိကာရံ ဗဟုံ မယှံ,_  
_တုယှတ္ထာယ မဟာမုနေ._  

</Paragraph>

</Division>
<Division number="346" book="ap2" e="ch" v="20" p="226">

<Paragraph number="1054" type="verses" book="ap2">
_ယံ မယှံ ပူရိတံ ကမ္မံ,_  
_ကုသလံ သရသေ မုနေ;_  
_တုယှတ္ထာယ မဟာဝီရ,_  
_ပုညံ ဥပစိတံ မယာ._  

</Paragraph>

</Division>
<Division number="347" book="ap2" e="ch" v="20" p="226">

<Paragraph number="1055" type="verses" book="ap2">
_အဘဗ္ဗဋ္ဌာနေ ဝဇ္ဇေတွာ,_  
_ဝါရယိတွာ အနာစရံ;_  
_တုယှတ္ထာယ မဟာဝီရ,_  
_သဉ္စတ္တံ ဇီဝိတံ မယာ._  

</Paragraph>

</Division>
<Division number="348" book="ap2" e="ch" v="20" p="226">

<Paragraph number="1056" type="verses" book="ap2">
_နေကကောဋိသဟဿာနိ,_  
_ဘရိယတ္ထာယဒါသိ မံ;_  
_န တတ္ထ ဝိမနာ ဟောမိ,_  
_တုယှတ္ထာယ မဟာမုနိ._  

</Paragraph>

</Division>
<Division number="349" book="ap2" e="ch" v="20" p="226">

<Paragraph number="1057" type="verses" book="ap2">
_နေကကောဋိသဟဿာနိ,_  
ဥပကာရာယဒါသိ မံ;_  
_န တတ္ထ ဝိမနာ ဟောမိ,_  
_တုယှတ္ထာယ မဟာမုနိ._  

</Paragraph>

</Division>
<Division number="350" book="ap2" e="ch" v="20" p="226">

<Paragraph number="1058" type="verses" book="ap2">
_နေကကောဋိသဟဿာနိ,_  
_ဘောဇနတ္ထာယဒါသိ မံ;_  
_န တတ္ထ ဝိမနာ ဟောမိ,_  
_တုယှတ္ထာယ မဟာမုနိ._  

</Paragraph>

</Division>
<Division number="351" book="ap2" e="ch" v="20" p="226">

<Paragraph number="1059" type="verses" book="ap2">
_နေကကောဋိသဟဿာနိ,_  
_ဇီဝိတာနိ ပရိစ္စဇိံ;_  
_ဘယမောက္ခံ ကရိဿန္တိ,_  
_ဒဒါမိ မမ ဇီဝိတံ._  

</Paragraph>

</Division>
<Division number="352" book="ap2" e="ch" v="20" p="226">

<Paragraph number="1060" type="verses" book="ap2">
_အင်္ဂဂတေ အလင်္ကာရေ,_  
_ဝတ္ထေ နာနာဝိဓေ ဗဟူ;_  
ဣတ္ထိမဏ္ဍေ န ဂူဟာမိ,_  
_တုယှတ္ထာယ မဟာမုနိ._  

</Paragraph>

</Division>
<Division number="353" book="ap2" e="ch" v="20" p="226">

<Paragraph number="1061" type="verses" book="ap2">
_ဓနဓညပရိစ္စာဂံ,_  
_ဂါမာနိ နိဂမာနိ စ;_  
_ခေတ္တံ ပုတ္တာ စ ဓီတာ စ,_  
_ပရိစ္စတ္တာ မဟာမုနိ._  

</Paragraph>

</Division>
<Division number="354" book="ap2" e="ch" v="20" p="226">

<Paragraph number="1062" type="verses" book="ap2">
_ဟတ္ထီ အဿာ ဂဝါ စာပိ,_  
_ဒါသိယော ပရိစာရိကာ;_  
_တုယှတ္ထာယ မဟာဝီရ,_  
_ပရိစ္စတ္တာ အသင်္ခိယာ._  

</Paragraph>

</Division>
<Division number="355" book="ap2" e="ch" v="20" p="227">

<Paragraph number="1063" type="verses" book="ap2">
_ယံ မယှံ ပဋိမန္တေသိ,_  
_ဒါနံ ဒဿာမိ ယာစကေ;_  
_ဝိမနံ မေ န ပဿာမိ,_  
_ဒဒတော ဒါနမုတ္တမံ._  

</Paragraph>

</Division>
<Division number="356" book="ap2" e="ch" v="20" p="227">

<Paragraph number="1064" type="verses" book="ap2">
_နာနာဝိဓံ ဗဟုံ ဒုက္ခံ,_  
_သံသာရေ စ ဗဟုဗ္ဗိဓေ;_  
_တုယှတ္ထာယ မဟာဝီရ,_  
_အနုဘုတ္တံ အသင်္ခိယံ._  

</Paragraph>

</Division>
<Division number="357" book="ap2" e="ch" v="20" p="227">

<Paragraph number="1065" type="verses" book="ap2">
_သုခပ္ပတ္တာနုမောဒါမိ,_  
_န စ ဒုက္ခေသု ဒုမ္မနာ;_  
_သဗ္ဗတ္ထ တုလိတာ ဟောမိ,_  
_တုယှတ္ထာယ မဟာမုနိ._  

</Paragraph>

</Division>
<Division number="358" book="ap2" e="ch" v="20" p="227">

<Paragraph number="1066" type="verses" book="ap2">
_အနုမဂ္ဂေန သမ္ဗုဒ္ဓေါ,_  
_ယံ ဓမ္မံ အဘိနီဟရိ;_  
_အနုဘောတွာ သုခံ ဒုက္ခံ,_  
_ပတ္တော ဗောဓိံ မဟာမုနိ._  

</Paragraph>

</Division>
<Division number="359" book="ap2" e="ch" v="20" p="227">

<Paragraph number="1067" type="verses" book="ap2">
_ဗြဟ္မဒေဝဉ္စ သမ္ဗုဒ္ဓံ,_  
_ဂေါတမံ လောကနာယကံ;_  
_အညေသံ လောကနာထာနံ,_  
_သင်္ဂမံ တေ ဗဟုံ မယာ._  

</Paragraph>

</Division>
<Division number="360" book="ap2" e="ch" v="20" p="227">

<Paragraph number="1068" type="verses" book="ap2">
_အဓိကာရံ ဗဟုံ မယှံ,_  
_တုယှတ္ထာယ မဟာမုနိ;_  
_ဂဝေသတော ဗုဒ္ဓဓမ္မေ,_  
_အဟံ တေ ပရိစာရိကာ._  

</Paragraph>

</Division>
<Division number="361" book="ap2" e="ch" v="20" p="227">

<Paragraph number="1069" type="verses" book="ap2">
_ကပ္ပေ စ သတသဟဿေ,_  
_စတုရော စ အသင်္ခိယေ;_  
_ဒီပင်္ကရော မဟာဝီရော,_  
ဥပ္ပဇ္ဇိ လောကနာယကော._  

</Paragraph>

</Division>
<Division number="362" book="ap2" e="ch" v="20" p="227">

<Paragraph number="1070" type="verses" book="ap2">
_ပစ္စန္တဒေသဝိသယေ,_  
_နိမန္တေတွာ တထာဂတံ;_  
_တဿ အာဂမနံ မဂ္ဂံ,_  
_သောဓေန္တိ တုဋ္ဌမာနသာ._  

</Paragraph>

</Division>
<Division number="363" book="ap2" e="ch" v="20" p="268">

<Paragraph number="1071" type="verses" book="ap2">
_တေန ကာလေန သော အာသိ,_  
_သုမေဓော နာမ ဗြာဟ္မဏော;_  
_မဂ္ဂဉ္စ ပဋိယာဒေသိ,_  
_အာယတော သဗ္ဗဒဿိနော._  

</Paragraph>

</Division>
<Division number="364" book="ap2" e="ch" v="20" p="268">

<Paragraph number="1072" type="verses" book="ap2">
_တေန ကာလေနဟံ အာသိံ,_  
_ကညာ ဗြာဟ္မဏသမ္ဘဝါ;_  
_သုမိတ္တာ နာမ နာမေန,_  
ဥပဂစ္ဆိံ သမာဂမံ._  

</Paragraph>

</Division>
<Division number="365" book="ap2" e="ch" v="20" p="268">

<Paragraph number="1073" type="verses" book="ap2">
_အဋ္ဌ ဥပ္ပလဟတ္ထာနိ,_  
_ပူဇနတ္ထာယ သတ္ထုနော;_  
_အာဒါယ ဇနသမ္မဇ္ဈေ,_  
_အဒ္ဒသံ ဣသိမုဂ္ဂတံ._  

</Paragraph>

</Division>
<Division number="366" book="ap2" e="ch" v="20" p="268">

<Paragraph number="1074" type="verses" book="ap2">
_စိရာနုဂတံ ဒယိတံ,_  
_အတိက္ကန္တံ မနောဟရံ;_  
_ဒိသွာ တဒါ အမညိဿံ,_  
_သဖလံ ဇီဝိတံ မမ._  

</Paragraph>

</Division>
<Division number="367" book="ap2" e="ch" v="20" p="268">

<Paragraph number="1075" type="verses" book="ap2">
_ပရက္ကမံ တံ သဖလံ,_  
_အဒ္ဒသံ ဣသိနော တဒါ;_  
_ပုဗ္ဗကမ္မေန သမ္ဗုဒ္ဓေ,_  
_စိတ္တဉ္စာပိ ပသီဒိ မေ._  

</Paragraph>

</Division>
<Division number="368" book="ap2" e="ch" v="20" p="268">

<Paragraph number="1076" type="verses" book="ap2">
_ဘိယျော စိတ္တံ ပသာဒေသိံ,_  
ဣသေ ဥဂ္ဂတမာနသေ;_  
_ဒေယျံ အညံ န ပဿာမိ,_  
_ဒေမိ ပုပ္ဖါနိ တေ ဣသိ._  

</Paragraph>

</Division>
<Division number="369" book="ap2" e="ch" v="20" p="269">

<Paragraph number="1077" type="verses" book="ap2">
_‘ပဉ္စ ဟတ္ထာ တဝ ဟောန္တု,_  
_တယော ဟောန္တု မမံ ဣသေ;_  
_တေန သဒ္ဓိံ သမာ ဟောန္တု,_  
_ဗောဓတ္ထာယ တဝံ ဣသေ’._  


</Paragraph>
</Division>

<Paragraph number="1078" type="center" book="ap2">
စတုတ္ထံ ဘာဏဝါရံ.


</Paragraph>

<Division number="370" book="ap2" e="ch" v="20" p="269">

<Paragraph number="1079" type="verses" book="ap2">
ဣသိ ဂဟေတွာ ပုပ္ဖါနိ,_  
_အာဂစ္ဆန္တံ မဟာယသံ;_  
_ပူဇေသိ ဇနသမ္မဇ္ဈေ,_  
_ဗောဓတ္ထာယ မဟာဣသိ._  

</Paragraph>

</Division>
<Division number="371" book="ap2" e="ch" v="20" p="269">

<Paragraph number="1080" type="verses" book="ap2">
_ပဿိတွာ ဇနသမ္မဇ္ဈေ,_  
_ဒီပင်္ကရော မဟာမုနိ;_  
_ဝိယာကာသိ မဟာဝီရော,_  
ဣသိ မုဂ္ဂတမာနသံ._  

</Paragraph>

</Division>
<Division number="372" book="ap2" e="ch" v="20" p="269">

<Paragraph number="1081" type="verses" book="ap2">
_အပရိမေယျေ ဣတော ကပ္ပေ,_  
_ဒီပင်္ကရော မဟာမုနိ;_  
_မမ ကမ္မံ ဝိယာကာသိ,_  
ဥဇုဘာဝံ မဟာမုနိ._  

</Paragraph>

</Division>
<Division number="373" book="ap2" e="ch" v="20" p="269">

<Paragraph number="1082" type="verses" book="ap2">
_‘သမစိတ္တာ သမကမ္မာ,_  
_သမကာရီ ဘဝိဿတိ;_  
_ပိယာ ဟေဿတိ ကမ္မေန,_  
_တုယှတ္ထာယ မဟာဣသိ._  

</Paragraph>

</Division>
<Division number="374" book="ap2" e="ch" v="20" p="269">

<Paragraph number="1083" type="verses" book="ap2">
_သုဒဿနာ သုပိယာ စ,_  
_မနာပါ ပိယဝါဒိနီ;_  
_တဿ ဓမ္မေသု ဒါယာဒါ,_  
_ဝိဟရိဿတိ ဣဒ္ဓိကာ._  

</Paragraph>

</Division>
<Division number="375" book="ap2" e="ch" v="20" p="269">

<Paragraph number="1084" type="verses" book="ap2">
_ယထာပိ ဘဏ္ဍသာမုဂ္ဂံ,_  
_အနုရက္ခတိ သာမိနော;_  
_ဧဝံ ကုသလဓမ္မာနံ,_  
_အနုရက္ခိဿတေ အယံ._  

</Paragraph>

</Division>
<Division number="376" book="ap2" e="ch" v="20" p="269">

<Paragraph number="1085" type="verses" book="ap2">
_တဿ တေ အနုကမ္ပန္တီ,_  
_ပူရယိဿတိ ပါရမီ;_  
_သီဟောဝ ပဉ္ဇရံ ဘေတွာ,_  
_ပါပုဏိဿတိ ဗောဓိယံ’._  

</Paragraph>

</Division>
<Division number="377" book="ap2" e="ch" v="20" p="269">

<Paragraph number="1086" type="verses" book="ap2">
_အပရိမေယျေ ဣတော ကပ္ပေ,_  
_ယံ မံ ဗုဒ္ဓေါ ဝိယာကရီ;_  
_တံ ဝါစံ အနုမောဒေန္တီ,_  
_ဧဝံကာရီ ဘဝိံ အဟံ._  

</Paragraph>

</Division>
<Division number="378" book="ap2" e="ch" v="20" p="269">

<Paragraph number="1087" type="verses" book="ap2">
_တဿ ကမ္မဿ သုကတဿ,_  
_တတ္ထ စိတ္တံ ပသာဒယိံ;_  
_ဒေဝမနုဿကံ ယောနိံ,_  
_အနုဘောတွာ အသင်္ခိယံ._  

</Paragraph>

</Division>
<Division number="379" book="ap2" e="ch" v="20" p="269">

<Paragraph number="1088" type="verses" book="ap2">
_သုခဒုက္ခေနုဘောတွာဟံ,_  
_ဒေဝေသု မာနုသေသု စ;_  
_ပစ္ဆိမေ ဘဝေ သမ္ပတ္တေ,_  
_အဇာယိံ သာကိယေ ကုလေ._  

</Paragraph>

</Division>
<Division number="380" book="ap2" e="ch" v="20" p="269">

<Paragraph number="1089" type="verses" book="ap2">
_ရူပဝတီ ဘောဂဝတီ,_  
_ယသသီလဝတီ တတော;_  
_သဗ္ဗင်္ဂသမ္ပဒါ ဟောမိ,_  
_ကုလေသု အဘိသက္ကတာ._  

</Paragraph>

</Division>
<Division number="381" book="ap2" e="ch" v="20" p="270">

<Paragraph number="1090" type="verses" book="ap2">
_လာဘံ သိလောကံ သက္ကာရံ,_  
_လောကဓမ္မသမာဂမံ;_  
_စိတ္တဉ္စ ဒုက္ခိတံ နတ္ထိ,_  
_ဝသာမိ အကုတောဘယာ._  

</Paragraph>

</Division>
<Division number="382" book="ap2" e="ch" v="20" p="270">

<Paragraph number="1091" type="verses" book="ap2">
_ဝုတ္တဉှေတံ ဘဂဝတာ,_  
_‘ရညော အန္တေပုရေ တဒါ;_  
_ခတ္တိယာနံ ပုရေ ဝီရ,_  
ဥပကာရဉ္စ နိဒ္ဒိသိ._  

</Paragraph>

</Division>
<Division number="383" book="ap2" e="ch" v="20" p="270">

<Paragraph number="1092" type="verses" book="ap2">
ဥပကာရာ စ ယာ နာရီ,_  
_ယာ စ နာရီ သုခေ ဒုခေ;_  
_အတ္ထက္ခာယီ စ ယာ နာရီ,_  
_ယာ စ နာရီနုကမ္ပိကာ’._  

</Paragraph>

</Division>
<Division number="384" book="ap2" e="ch" v="20" p="270">

<Paragraph number="1093" type="verses" book="ap2">
_ပဉ္စကောဋိသတာ ဗုဒ္ဓါ,_  
_နဝကောဋိသတာနိ စ;_  
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ._  

</Paragraph>

</Division>
<Division number="385" book="ap2" e="ch" v="20" p="270">

<Paragraph number="1094" type="verses" book="ap2">
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ;_  
_ဧကာဒသကောဋိသတာ,_  
_ဗုဒ္ဓါ ဒွါဒသ ကောဋိယော._  

</Paragraph>

</Division>
<Division number="386" book="ap2" e="ch" v="20" p="270">

<Paragraph number="1095" type="verses" book="ap2">
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ;_  
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ._  

</Paragraph>

</Division>
<Division number="387" book="ap2" e="ch" v="20" p="270">

<Paragraph number="1096" type="verses" book="ap2">
_ဝီသကောဋိသတာ ဗုဒ္ဓါ,_  
_တိံသကောဋိသတာနိ စ;_  
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ._  

</Paragraph>

</Division>
<Division number="388" book="ap2" e="ch" v="20" p="270">

<Paragraph number="1097" type="verses" book="ap2">
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ;_  
_စတ္တာလီသကောဋိသတာ,_  
_ပညာသ ကောဋိသတာနိ စ._  

</Paragraph>

</Division>
<Division number="389" book="ap2" e="ch" v="20" p="270">

<Paragraph number="1098" type="verses" book="ap2">
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ;_  
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ._  

</Paragraph>

</Division>
<Division number="390" book="ap2" e="ch" v="20" p="270">

<Paragraph number="1099" type="verses" book="ap2">
_သဋ္ဌိကောဋိသတာ ဗုဒ္ဓါ,_  
_သတ္တတိကောဋိသတာနိ စ;_  
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ._  

</Paragraph>

</Division>
<Division number="391" book="ap2" e="ch" v="20" p="270">

<Paragraph number="1100" type="verses" book="ap2">
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ;_  
_အသီတိကောဋိသတာ ဗုဒ္ဓါ,_  
_နဝုတိကောဋိသတာနိ စ._  

</Paragraph>

</Division>
<Division number="392" book="ap2" e="ch" v="20" p="270">

<Paragraph number="1101" type="verses" book="ap2">
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ;_  
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ._  

</Paragraph>

</Division>
<Division number="393" book="ap2" e="ch" v="20" p="270">

<Paragraph number="1102" type="verses" book="ap2">
_ကောဋိသတသဟဿာနိ,_  
_ဟောန္တိ လောကဂ္ဂနာယကာ;_  
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ._  

</Paragraph>

</Division>
<Division number="394" book="ap2" e="ch" v="20" p="271">

<Paragraph number="1103" type="verses" book="ap2">
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ;_  
_နဝကောဋိသဟဿာနိ,_  
_အပရေ လောကနာယကာ._  

</Paragraph>

</Division>
<Division number="395" book="ap2" e="ch" v="20" p="271">

<Paragraph number="1104" type="verses" book="ap2">
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ;_  
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ._  

</Paragraph>

</Division>
<Division number="396" book="ap2" e="ch" v="20" p="271">

<Paragraph number="1105" type="verses" book="ap2">
_ကောဋိသတသဟဿာနိ,_  
_ပဉ္စာသီတိမဟေသိနံ;_  
_ပဉ္စာသီတိကောဋိသတာ,_  
_သတ္တတိံသာ စ ကောဋိယော._  

</Paragraph>

</Division>
<Division number="397" book="ap2" e="ch" v="20" p="271">

<Paragraph number="1106" type="verses" book="ap2">
_ဧတေသံ ဒေဝဒေဝါနံ,_  
_မဟာဒါနံ ပဝတ္တယိံ;_  
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ._  

</Paragraph>

</Division>
<Division number="398" book="ap2" e="ch" v="20" p="271">

<Paragraph number="1107" type="verses" book="ap2">
_ပစ္စေကဗုဒ္ဓါ ဝီတရာဂါ,_  
_အဋ္ဌဋ္ဌမကကောဋိယော;_  
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ._  

</Paragraph>

</Division>
<Division number="399" book="ap2" e="ch" v="20" p="271">

<Paragraph number="1108" type="verses" book="ap2">
_ခီဏာသဝါ ဝီတမလာ,_  
_အသင်္ခိယာ ဗုဒ္ဓသာဝကာ;_  
_အဓိကာရံ မဟာ မယှံ,_  
_ဓမ္မရာဇ သုဏောဟိ မေ._  

</Paragraph>

</Division>
<Division number="400" book="ap2" e="ch" v="20" p="271">

<Paragraph number="1109" type="verses" book="ap2">
_ဧဝံ ဓမ္မေ သုစိဏ္ဏာနံ,_  
_သဒါ ဓမ္မဿ စာရိနံ;_  
_ဓမ္မစာရီ သုခံ သေတိ,_  
_အသ္မိံ လောကေ ပရမှိ စ._  

</Paragraph>

</Division>
<Division number="401" book="ap2" e="ch" v="20" p="271">

<Paragraph number="1110" type="verses" book="ap2">
_ဓမ္မံ စရေ သုစရိတံ,_  
_န နံ ဒုစ္စရိတံ စရေ;_  
_ဓမ္မစာရီ သုခံ သေတိ,_  
_အသ္မိံ လောကေ ပရမှိ စ._  

</Paragraph>

</Division>
<Division number="402" book="ap2" e="ch" v="20" p="271">

<Paragraph number="1111" type="verses" book="ap2">
_နိဗ္ဗိန္ဒိတွာန သံသာရေ,_  
_ပဗ္ဗဇိံ အနဂါရိယံ;_  
_သဟဿပရိဝါရေန,_  
_ပဗ္ဗဇိတွာ အကိဉ္စနာ._  

</Paragraph>

</Division>
<Division number="403" book="ap2" e="ch" v="20" p="271">

<Paragraph number="1112" type="verses" book="ap2">
_အဂါရံ ဝိဇဟိတွာန,_  
_ပဗ္ဗဇိံ အနဂါရိယံ;_  
_အဍ္ဎမာသေ အသမ္ပတ္တေ,_  
_စတုသစ္စမပါပုဏိံ._  

</Paragraph>

</Division>
<Division number="404" book="ap2" e="ch" v="20" p="271">

<Paragraph number="1113" type="verses" book="ap2">
_စီဝရံ ပိဏ္ဍပါတဉ္စ,_  
_ပစ္စယံ သယနာသနံ;_  
ဥပနေန္တိ ဗဟူ ဇနာ,_  
_သာဂရေယေဝ ဦမိယော._  

</Paragraph>

</Division>
<Division number="405" book="ap2" e="ch" v="20" p="271">

<Paragraph number="1114" type="verses" book="ap2">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝါ._  

</Paragraph>

</Division>
<Division number="406" book="ap2" e="ch" v="20" p="271">

<Paragraph number="1115" type="verses" book="ap2">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="407" book="ap2" e="ch" v="20" p="271">

<Paragraph number="1116" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="408" book="ap2" e="ch" v="20" p="271">

<Paragraph number="1117" type="verses" book="ap2">
_ဧဝံ ဗဟုဝိဓံ ဒုက္ခံ,_  
_သမ္ပတ္တီ စ ဗဟုဗ္ဗိဓာ;_  
_ဝိသုဒ္ဓိဘာဝံ သမ္ပတ္တာ,_  
_လဘာမိ သဗ္ဗသမ္ပဒါ._  

</Paragraph>

</Division>
<Division number="409" book="ap2" e="ch" v="20" p="272">

<Paragraph number="1118" type="verses" book="ap2">
_ယာ ဒဒါတိ သကတ္တာနံ,_  
_ပုညတ္ထာယ မဟေသိနော;_  
_သဟာယသမ္ပဒါ ဟောန္တိ,_  
_နိဗ္ဗာနပဒမသင်္ခတံ._  

</Paragraph>

</Division>
<Division number="410" book="ap2" e="ch" v="20" p="272">

<Paragraph number="1119" type="verses" book="ap2">
_ပရိက္ခီဏံ အတီတဉ္စ,_  
_ပစ္စုပ္ပန္နံ အနာဂတံ;_  
_သဗ္ဗကမ္မံ မမံ ခီဏံ,_  
_ပါဒေ ဝန္ဒာမိ စက္ခုမ”._  

</Paragraph>

<Paragraph number="1120" book="ap2">
ဣတ္ထံ သုဒံ ယသောဓရာ ဘိက္ခုနီ ဘဂဝတော သမ္မုခါ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="1121" type="center" book="ap2">
ယသောဓရာထေရိယာပဒါနံ အဋ္ဌမံ.
</Paragraph>