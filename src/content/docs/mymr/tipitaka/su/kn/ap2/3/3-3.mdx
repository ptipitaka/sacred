---
title: 3.3 ဓမ္မဒိန္နာထေရီအပဒါန
tableOfContents: false
sidebar:
  order: 3
type: tipitaka
basket: su
book: ap2
review:
  current: review
  updated: '2025-10-27T21:48:40.187231'
  updated_by: ''
  notes: ''
  history:
  - state: review
    date: '2025-10-27T21:48:40.187231'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="95" book="ap2" e="ch" v="20" p="62">

<Paragraph number="792" type="verses" book="ap2">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="96" book="ap2" e="ch" v="20" p="82">

<Paragraph number="793" type="verses" book="ap2">
_တဒါဟံ ဟံသဝတိယံ,_  
_ကုလေ အညတရေ အဟုံ;_  
_ပရကမ္မကာရီ အာသိံ,_  
_နိပကာ သီလသံဝုတာ._  

</Paragraph>

</Division>
<Division number="97" book="ap2" e="ch" v="20" p="82">

<Paragraph number="794" type="verses" book="ap2">
_ပဒုမုတ္တရဗုဒ္ဓဿ,_  
_သုဇာတော အဂ္ဂသာဝကော;_  
_ဝိဟာရာ အဘိနိက္ခမ္မ,_  
_ပိဏ္ဍပါတာယ ဂစ္ဆတိ._  

</Paragraph>

</Division>
<Division number="98" book="ap2" e="ch" v="20" p="82">

<Paragraph number="795" type="verses" book="ap2">
_ဃဋံ ဂဟေတွာ ဂစ္ဆန္တီ,_  
_တဒါ ဥဒကဟာရိကာ;_  
_တံ ဒိသွာ အဒဒံ ပူပံ,_  
_ပသန္နာ သေဟိ ပါဏိဘိ._  

</Paragraph>

</Division>
<Division number="99" book="ap2" e="ch" v="20" p="82">

<Paragraph number="796" type="verses" book="ap2">
_ပဋိဂ္ဂဟေတွာ တတ္ထေဝ,_  
_နိသိန္နော ပရိဘုဉ္ဇိ သော;_  
_တတော နေတွာန တံ ဂေဟံ,_  
_အဒါသိံ တဿ ဘောဇနံ._  

</Paragraph>

</Division>
<Division number="100" book="ap2" e="ch" v="20" p="82">

<Paragraph number="797" type="verses" book="ap2">
_တတော မေ အယျကော တုဋ္ဌော,_  
_အကရီ သုဏိသံ သကံ;_  
_သဿုယာ သဟ ဂန္တွာန,_  
_သမ္ဗုဒ္ဓံ အဘိဝါဒယိံ._  

</Paragraph>

</Division>
<Division number="101" book="ap2" e="ch" v="20" p="82">

<Paragraph number="798" type="verses" book="ap2">
_တဒါ သော ဓမ္မကထိကံ,_  
_ဘိက္ခုနိံ ပရိကိတ္တယံ;_  
_ဌပေသိ ဧတဒဂ္ဂမှိ,_  
_တံ သုတွာ မုဒိတာ အဟံ._  

</Paragraph>

</Division>
<Division number="102" book="ap2" e="ch" v="20" p="82">

<Paragraph number="799" type="verses" book="ap2">
_နိမန္တယိတွာ သုဂတံ,_  
_သသံဃံ လောကနာယကံ;_  
_မဟာဒါနံ ဒဒိတွာန,_  
_တံ ဌာနမဘိပတ္ထယိံ._  

</Paragraph>

</Division>
<Division number="103" book="ap2" e="ch" v="20" p="82">

<Paragraph number="800" type="verses" book="ap2">
_တတော မံ သုဂတော အာဟ,_  
_ဃနနိန္နာဒသုဿရော;_  
_‘မမုပဋ္ဌာနနိရတေ,_  
_သသံဃပရိဝေသိကေ._  

</Paragraph>

</Division>
<Division number="104" book="ap2" e="ch" v="20" p="82">

<Paragraph number="801" type="verses" book="ap2">
_သဒ္ဓမ္မဿဝနေ ယုတ္တေ,_  
_ဂုဏဝဒ္ဓိတမာနသေ;_  
_ဘဒ္ဒေ ဘဝဿု မုဒိတာ,_  
_လစ္ဆသေ ပဏိဓီဖလံ._  

</Paragraph>

</Division>
<Division number="105" book="ap2" e="ch" v="20" p="82">

<Paragraph number="802" type="verses" book="ap2">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="106" book="ap2" e="ch" v="20" p="83">

<Paragraph number="803" type="verses" book="ap2">
_တဿ ဓမ္မေသု ဒါယာဒါ,_  
_ဩရသာ ဓမ္မနိမ္မိတာ;_  
_ဓမ္မဒိန္နာတိ နာမေန,_  
_ဟေဿတိ သတ္ထု သာဝိကာ’._  

</Paragraph>

</Division>
<Division number="107" book="ap2" e="ch" v="20" p="83">

<Paragraph number="804" type="verses" book="ap2">
_တံ သုတွာ မုဒိတာ ဟုတွာ,_  
_ယာဝဇီဝံ မဟာမုနိံ;_  
_မေတ္တစိတ္တာ ပရိစရိံ,_  
_ပစ္စယေဟိ ဝိနာယကံ._  

</Paragraph>

</Division>
<Division number="108" book="ap2" e="ch" v="20" p="83">

<Paragraph number="805" type="verses" book="ap2">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="109" book="ap2" e="ch" v="20" p="83">

<Paragraph number="806" book="ap2">
ဣမမှိ ဘဒ္ဒကေ ကပ္ပေ,_  
_ဗြဟ္မဗန္ဓု မဟာယသော;_  
_ကဿပေါ နာမ ဂေါတ္တေန,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="110" book="ap2" e="ch" v="20" p="110">

<Paragraph number="807" type="verses" book="ap2">
ဥပဋ္ဌာကော မဟေသိဿ,_  
_တဒါ အာသိ နရိဿရော;_  
_ကာသိရာဇာ ကိကီ နာမ,_  
_ဗာရာဏသိပုရုတ္တမေ._  

</Paragraph>

</Division>
<Division number="111" book="ap2" e="ch" v="20" p="110">

<Paragraph number="808" type="verses" book="ap2">
_ဆဋ္ဌာ တဿာသဟံ ဓီတာ,_  
_သုဓမ္မာ ဣတိ ဝိဿုတာ;_  
_ဓမ္မံ သုတွာ ဇိနဂ္ဂဿ,_  
_ပဗ္ဗဇ္ဇံ သမရောစယိံ._  

</Paragraph>

</Division>
<Division number="112" book="ap2" e="ch" v="20" p="110">

<Paragraph number="809" type="verses" book="ap2">
_အနုဇာနိ န နော တာတော,_  
_အဂါရေဝ တဒါ မယံ;_  
_ဝီသဝဿသဟဿာနိ,_  
_ဝိစရိမှ အတန္ဒိတာ._  


</Paragraph>
</Division>

<Paragraph number="810" type="center" book="ap2">
တတိယံ ဘာဏဝါရံ.


</Paragraph>

<Division number="113" book="ap2" e="ch" v="20" p="111">

<Paragraph number="811" type="verses" book="ap2">
_ကောမာရိဗြဟ္မစရိယံ,_  
_ရာဇကညာ သုခေဓိတာ;_  
_ဗုဒ္ဓေါပဋ္ဌာနနိရတာ,_  
_မုဒိတာ သတ္တ ဓီတရော._  

</Paragraph>

</Division>
<Division number="114" book="ap2" e="ch" v="20" p="111">

<Paragraph number="812" type="verses" book="ap2">
_သမဏီ သမဏဂုတ္တာ စ,_  
_ဘိက္ခုနီ ဘိက္ခုဒါယိကာ;_  
_ဓမ္မာ စေဝ သုဓမ္မာ စ,_  
_သတ္တမီ သံဃဒါယိကာ._  

</Paragraph>

</Division>
<Division number="115" book="ap2" e="ch" v="20" p="111">

<Paragraph number="813" type="verses" book="ap2">
_ခေမာ ဥပ္ပလဝဏ္ဏာ စ,_  
_ပဋာစာရာ စ ကုဏ္ဍလာ;_  
_ဂေါတမီ စ အဟဉ္စေဝ,_  
_ဝိသာခါ ဟောတိ သတ္တမီ._  

</Paragraph>

</Division>
<Division number="116" book="ap2" e="ch" v="20" p="111">

<Paragraph number="814" type="verses" book="ap2">
_တေဟိ ကမ္မေဟိ သုကတေဟိ,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="117" book="ap2" e="ch" v="20" p="111">

<Paragraph number="815" type="verses" book="ap2">
_ပစ္ဆိမေ စ ဘဝေ ဒါနိ,_  
_ဂိရိဗ္ဗဇပုရုတ္တမေ;_  
_ဇာတာ သေဋ္ဌိကုလေ ဖီတေ,_  
_သဗ္ဗကာမသမိဒ္ဓိနေ._  

</Paragraph>

</Division>
<Division number="118" book="ap2" e="ch" v="20" p="111">

<Paragraph number="816" type="verses" book="ap2">
_ယဒါ ရူပဂုဏူပေတာ,_  
_ပဌမေ ယောဗ္ဗနေ ဌိတာ;_  
_တဒါ ပရကုလံ ဂန္တွာ,_  
_ဝသိံ သုခသမပ္ပိတာ._  

</Paragraph>

</Division>
<Division number="119" book="ap2" e="ch" v="20" p="111">

<Paragraph number="817" type="verses" book="ap2">
ဥပေတွာ လောကသရဏံ,_  
_သုဏိတွာ ဓမ္မဒေသနံ;_  
_အနာဂါမိဖလံ ပတ္တော,_  
_သာမိကော မေ သုဗုဒ္ဓိမာ._  

</Paragraph>

</Division>
<Division number="120" book="ap2" e="ch" v="20" p="111">

<Paragraph number="818" type="verses" book="ap2">
_တဒါဟံ အနုဇာနေတွာ,_  
_ပဗ္ဗဇိံ အနဂါရိယံ;_  
_န စိရေနေဝ ကာလေန,_  
_အရဟတ္တမပါပုဏိံ._  

</Paragraph>

</Division>
<Division number="121" book="ap2" e="ch" v="20" p="111">

<Paragraph number="819" type="verses" book="ap2">
_တဒါ ဥပါသကော သော မံ,_  
ဥပဂန္တွာ အပုစ္ဆထ;_  
_ဂမ္ဘီရေ နိပုဏေ ပဉှေ,_  
_တေ သဗ္ဗေ ဗျာကရိံ အဟံ._  

</Paragraph>

</Division>
<Division number="122" book="ap2" e="ch" v="20" p="111">

<Paragraph number="820" type="verses" book="ap2">
_ဇိနော တသ္မိံ ဂုဏေ တုဋ္ဌော,_  
_ဧတဒဂ္ဂေ ဌပေသိ မံ;_  
_‘ဘိက္ခုနိံ ဓမ္မကထိကံ,_  
_နာညံ ပဿာမိ ဧဒိသိံ._  

</Paragraph>

</Division>
<Division number="123" book="ap2" e="ch" v="20" p="111">

<Paragraph number="821" type="verses" book="ap2">
_ဓမ္မဒိန္နာ ယထာ ဓီရာ,_  
_ဧဝံ ဓာရေထ ဘိက္ခဝေါ’;_  
_ဧဝါဟံ ပဏ္ဍိတာ ဟောမိ,_  
_နာယကေနာနုကမ္ပိတာ._  

</Paragraph>

</Division>
<Division number="124" book="ap2" e="ch" v="20" p="111">

<Paragraph number="822" type="verses" book="ap2">
_ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_ဘဝနေတ္တိ သမူဟတာ._  

</Paragraph>

</Division>
<Division number="125" book="ap2" e="ch" v="20" p="111">

<Paragraph number="823" type="verses" book="ap2">
_ယဿတ္ထာယ ပဗ္ဗဇိတာ,_  
_အဂါရသ္မာနဂါရိယံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော._  

</Paragraph>

</Division>
<Division number="126" book="ap2" e="ch" v="20" p="112">

<Paragraph number="824" type="verses" book="ap2">
ဣဒ္ဓီသု စ ဝသီ ဟောမိ,_  
_ဒိဗ္ဗာယ သောတဓာတုယာ;_  
_ပရစိတ္တာနိ ဇာနာမိ,_  
_သတ္ထုသာသနကာရိကာ._  

</Paragraph>

</Division>
<Division number="127" book="ap2" e="ch" v="20" p="123">

<Paragraph number="825" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_ခေပေတွာ အာသဝေ သဗ္ဗေ,_  
_ဝိသုဒ္ဓါသိံ သုနိမ္မလာ._  

</Paragraph>

</Division>
<Division number="128" book="ap2" e="ch" v="20" p="123">

<Paragraph number="826" type="verses" book="ap2">
_ကိလေသာ ဈာပိတာ မယှံ,_  
_ …ပေ… _  
_ဝိဟရာမိ အနာသဝါ._  

</Paragraph>

</Division>
<Division number="129" book="ap2" e="ch" v="20" p="123">

<Paragraph number="827" type="verses" book="ap2">
_သွာဂတံ ဝတ မေ အာသိ,_  
_ …ပေ… _  
_ကတံ ဗုဒ္ဓဿ သာသနံ._  

</Paragraph>

</Division>
<Division number="130" book="ap2" e="ch" v="20" p="123">

<Paragraph number="828" type="verses" book="ap2">
_ပဋိသမ္ဘိဒါ စတဿော,_  
_ …ပေ… _  
_ကတံ ဗုဒ္ဓဿ သာသနံ”._  

</Paragraph>

<Paragraph number="829" book="ap2">
ဣတ္ထံ သုဒံ ဓမ္မဒိန္နာ ဘိက္ခုနီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="830" type="center" book="ap2">
ဓမ္မဒိန္နာထေရိယာပဒါနံ တတိယံ.
</Paragraph>