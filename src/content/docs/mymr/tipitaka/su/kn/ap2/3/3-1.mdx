---
title: 3.1 ကုဏ္ဍလကေသာထေရီအပဒါန
tableOfContents: false
sidebar:
  order: 1
type: tipitaka
basket: su
book: ap2
review:
  current: review
  updated: '2025-10-20T21:41:17.737319'
  updated_by: ''
  notes: ''
  history:
  - state: review
    date: '2025-10-20T21:41:17.737319'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="1" book="ap2" e="ch" v="20" p="24">

<Paragraph number="694" type="verses" book="ap2">
_“ပဒုမုတ္တရော နာမ ဇိနော,_  
_သဗ္ဗဓမ္မာန ပါရဂူ;_  
ဣတော သတသဟဿမှိ,_  
_ကပ္ပေ ဥပ္ပဇ္ဇိ နာယကော._  

</Paragraph>

</Division>
<Division number="2" book="ap2" e="ch" v="20" p="24">

<Paragraph number="695" type="verses" book="ap2">
_တဒါဟံ ဟံသဝတိယံ,_  
_ဇာတာ သေဋ္ဌိကုလေ အဟုံ;_  
_နာနာရတနပဇ္ဇောတေ,_  
_မဟာသုခသမပ္ပိတာ._  

</Paragraph>

</Division>
<Division number="3" book="ap2" e="ch" v="20" p="24">

<Paragraph number="696" book="ap2">
ဥပေတွာ တံ မဟာဝီရံ,_  
_အဿောသိံ ဓမ္မဒေသနံ;_  
_တတော ဇာတပ္ပသာဒါဟံ,_  
ဥပေသိံ သရဏံ ဇိနံ._  

</Paragraph>

</Division>
<Division number="4" book="ap2" e="ch" v="20" p="24">

<Paragraph number="697" type="verses" book="ap2">
_တဒါ မဟာကာရုဏိကော,_  
_ပဒုမုတ္တရနာမကော;_  
_ခိပ္ပါဘိညာနမဂ္ဂန္တိ,_  
_ဌပေသိ ဘိက္ခုနိံ သုဘံ._  

</Paragraph>

</Division>
<Division number="5" book="ap2" e="ch" v="20" p="24">

<Paragraph number="698" type="verses" book="ap2">
_တံ သုတွာ မုဒိတာ ဟုတွာ,_  
_ဒါနံ ဒတွာ မဟေသိနော;_  
_နိပစ္စ သိရသာ ပါဒေ,_  
_တံ ဌာနမဘိပတ္ထယိံ._  

</Paragraph>

</Division>
<Division number="6" book="ap2" e="ch" v="20" p="24">

<Paragraph number="699" type="verses" book="ap2">
_အနုမောဒိ မဟာဝီရော,_  
_‘ဘဒ္ဒေ ယံ တေဘိပတ္ထိတံ;_  
_သမိဇ္ဈိဿတိ တံ သဗ္ဗံ,_  
_သုခိနီ ဟောဟိ နိဗ္ဗုတာ._  

</Paragraph>

</Division>
<Division number="7" book="ap2" e="ch" v="20" p="24">

<Paragraph number="700" type="verses" book="ap2">
_သတသဟဿိတော ကပ္ပေ,_  
_ဩက္ကာကကုလသမ္ဘဝေါ;_  
_ဂေါတမော နာမ ဂေါတ္တေန,_  
_သတ္ထာ လောကေ ဘဝိဿတိ._  

</Paragraph>

</Division>
<Division number="8" book="ap2" e="ch" v="20" p="24">

<Paragraph number="701" type="verses" book="ap2">
_တဿ ဓမ္မေသု ဒါယာဒါ,_  
_ဩရသာ ဓမ္မနိမ္မိတာ;_  
_ဘဒ္ဒါကုဏ္ဍလကေသာတိ,_  
_ဟေဿတိ သတ္ထု သာဝိကာ’._  

</Paragraph>

</Division>
<Division number="9" book="ap2" e="ch" v="20" p="25">

<Paragraph number="702" type="verses" book="ap2">
_တေန ကမ္မေန သုကတေန,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="10" book="ap2" e="ch" v="20" p="25">

<Paragraph number="703" type="verses" book="ap2">
_တတော စုတာ ယာမမဂံ,_  
_တတောဟံ တုသိတံ ဂတာ;_  
_တတော စ နိမ္မာနရတိံ,_  
_ဝသဝတ္တိပုရံ တတော._  

</Paragraph>

</Division>
<Division number="11" book="ap2" e="ch" v="20" p="25">

<Paragraph number="704" type="verses" book="ap2">
_ယတ္ထ ယတ္ထူပပဇ္ဇာမိ,_  
_တဿ ကမ္မဿ ဝါဟသာ;_  
_တတ္ထ တတ္ထေဝ ရာဇူနံ,_  
_မဟေသိတ္တမကာရယိံ._  

</Paragraph>

</Division>
<Division number="12" book="ap2" e="ch" v="20" p="25">

<Paragraph number="705" type="verses" book="ap2">
_တတော စုတာ မနုဿေသု,_  
_ရာဇူနံ စက္ကဝတ္တိနံ;_  
_မဏ္ဍလီနဉ္စ ရာဇူနံ,_  
_မဟေသိတ္တမကာရယိံ._  

</Paragraph>

</Division>
<Division number="13" book="ap2" e="ch" v="20" p="25">

<Paragraph number="706" type="verses" book="ap2">
_သမ္ပတ္တိံ အနုဘောတွာန,_  
_ဒေဝေသု မာနုသေသု စ;_  
_သဗ္ဗတ္ထ သုခိတာ ဟုတွာ,_  
_နေကကပ္ပေသု သံသရိံ._  

</Paragraph>

</Division>
<Division number="14" book="ap2" e="ch" v="20" p="25">

<Paragraph number="707" book="ap2">
ဣမမှိ ဘဒ္ဒကေ ကပ္ပေ,_  
_ဗြဟ္မဗန္ဓု မဟာယသော;_  
_ကဿပေါ နာမ ဂေါတ္တေန,_  
ဥပ္ပဇ္ဇိ ဝဒတံ ဝရော._  

</Paragraph>

</Division>
<Division number="15" book="ap2" e="ch" v="20" p="25">

<Paragraph number="708" type="verses" book="ap2">
ဥပဋ္ဌာကော မဟေသိဿ,_  
_တဒါ အာသိ နရိဿရော;_  
_ကာသိရာဇာ ကိကီ နာမ,_  
_ဗာရာဏသိပုရုတ္တမေ._  

</Paragraph>

</Division>
<Division number="16" book="ap2" e="ch" v="20" p="25">

<Paragraph number="709" type="verses" book="ap2">
_တဿ ဓီတာ စတုတ္ထာသိံ,_  
_ဘိက္ခုဒါယီတိ ဝိဿုတာ;_  
_ဓမ္မံ သုတွာ ဇိနဂ္ဂဿ,_  
_ပဗ္ဗဇ္ဇံ သမရောစယိံ._  

</Paragraph>

</Division>
<Division number="17" book="ap2" e="ch" v="20" p="25">

<Paragraph number="710" type="verses" book="ap2">
_အနုဇာနိ န နော တာတော,_  
_အဂါရေဝ တဒါ မယံ;_  
_ဝီသဝဿသဟဿာနိ,_  
_ဝိစရိမှ အတန္ဒိတာ._  

</Paragraph>

</Division>
<Division number="18" book="ap2" e="ch" v="20" p="25">

<Paragraph number="711" type="verses" book="ap2">
_ကောမာရိဗြဟ္မစရိယံ,_  
_ရာဇကညာ သုခေဓိတာ;_  
_ဗုဒ္ဓေါပဋ္ဌာနနိရတာ,_  
_မုဒိတာ သတ္တ ဓီတရော._  

</Paragraph>

</Division>
<Division number="19" book="ap2" e="ch" v="20" p="25">

<Paragraph number="712" type="verses" book="ap2">
_သမဏီ သမဏဂုတ္တာ စ,_  
_ဘိက္ခုနီ ဘိက္ခုဒါယိကာ;_  
_ဓမ္မာ စေဝ သုဓမ္မာ စ,_  
_သတ္တမီ သံဃဒါယိကာ._  

</Paragraph>

</Division>
<Division number="20" book="ap2" e="ch" v="20" p="25">

<Paragraph number="713" type="verses" book="ap2">
_ခေမာ ဥပ္ပလဝဏ္ဏာ စ,_  
_ပဋာစာရာ အဟံ တဒါ;_  
_ကိသာဂေါတမီ ဓမ္မဒိန္နာ,_  
_ဝိသာခါ ဟောတိ သတ္တမီ._  

</Paragraph>

</Division>
<Division number="21" book="ap2" e="ch" v="20" p="26">

<Paragraph number="714" type="verses" book="ap2">
_တေဟိ ကမ္မေဟိ သုကတေဟိ,_  
_စေတနာပဏိဓီဟိ စ;_  
_ဇဟိတွာ မာနုသံ ဒေဟံ,_  
_တာဝတိံသမဂစ္ဆဟံ._  

</Paragraph>

</Division>
<Division number="22" book="ap2" e="ch" v="20" p="26">

<Paragraph number="715" type="verses" book="ap2">
_ပစ္ဆိမေ စ ဘဝေ ဒါနိ,_  
_ဂိရိဗ္ဗဇပုရုတ္တမေ;_  
_ဇာတာ သေဋ္ဌိကုလေ ဖီတေ,_  
_ယဒါဟံ ယောဗ္ဗနေ ဌိတာ._  

</Paragraph>

</Division>
<Division number="23" book="ap2" e="ch" v="20" p="26">

<Paragraph number="716" type="verses" book="ap2">
_စောရံ ဝဓတ္ထံ နီယန္တံ,_  
_ဒိသွာ ရတ္တာ တဟိံ အဟံ;_  
_ပိတာ မေ တံ သဟဿေန,_  
_မောစယိတွာ ဝဓာ တတော._  

</Paragraph>

</Division>
<Division number="24" book="ap2" e="ch" v="20" p="26">

<Paragraph number="717" type="verses" book="ap2">
_အဒါသိ တဿ မံ တာတော,_  
_ဝိဒိတွာန မနံ မမ;_  
_တဿာဟမာသိံ ဝိသဋ္ဌာ,_  
_အတီဝ ဒယိတာ ဟိတာ._  

</Paragraph>

</Division>
<Division number="25" book="ap2" e="ch" v="20" p="26">

<Paragraph number="718" type="verses" book="ap2">
_သော မေ ဘူသနလောဘေန,_  
_ဗလိမဇ္ဈာသယော ဒိသော;_  
_စောရပ္ပပါတံ နေတွာန,_  
_ပဗ္ဗတံ စေတယီ ဝဓံ._  

</Paragraph>

</Division>
<Division number="26" book="ap2" e="ch" v="20" p="26">

<Paragraph number="719" type="verses" book="ap2">
_တဒါဟံ ပဏမိတွာန,_  
_သတ္တုကံ သုကတဉ္ဇလီ;_  
_ရက္ခန္တီ အတ္တနော ပါဏံ,_  
ဣဒံ ဝစနမဗြဝိံ._  

</Paragraph>

</Division>
<Division number="27" book="ap2" e="ch" v="20" p="26">

<Paragraph number="720" type="verses" book="ap2">
_‘ဣဒံ သုဝဏ္ဏကေယူရံ,_  
_မုတ္တာ ဝေဠုရိယာ ဗဟူ;_  
_သဗ္ဗံ ဟရဿု ဘဒ္ဒန္တေ,_  
_မဉ္စ ဒါသီတိ သာဝယ’._  

</Paragraph>

</Division>
<Division number="28" book="ap2" e="ch" v="20" p="26">

<Paragraph number="721" type="verses" book="ap2">
_‘ဩရောပယဿု ကလျာဏီ,_  
_မာ ဗာဠှံ ပရိဒေဝသိ;_  
_န စာဟံ အဘိဇာနာမိ,_  
_အဟန္တွာ ဓနမာဘတံ’._  

</Paragraph>

</Division>
<Division number="29" book="ap2" e="ch" v="20" p="26">

<Paragraph number="722" type="verses" book="ap2">
_‘ယတော သရာမိ အတ္တာနံ,_  
_ယတော ပတ္တောသ္မိ ဝိညုတံ;_  
_န စာဟံ အဘိဇာနာမိ,_  
_အညံ ပိယတရံ တယာ._  

</Paragraph>

</Division>
<Division number="30" book="ap2" e="ch" v="20" p="26">

<Paragraph number="723" type="verses" book="ap2">
_ဧဟိ တံ ဥပဂူဟိဿံ,_  
_ကတွာန တံ ပဒက္ခိဏံ;_  
_န စ ဒါနိ ပုနော အတ္ထိ,_  
_မမ တုယှဉ္စ သင်္ဂမော’._  

</Paragraph>

</Division>
<Division number="31" book="ap2" e="ch" v="20" p="27">

<Paragraph number="724" type="verses" book="ap2">
_‘န ဟိ သဗ္ဗေသု ဌာနေသု,_  
_ပုရိသော ဟောတိ ပဏ္ဍိတော;_  
ဣတ္ထီပိ ပဏ္ဍိတာ ဟောတိ,_  
_တတ္ထ တတ္ထ ဝိစက္ခဏာ._  

</Paragraph>

</Division>
<Division number="32" book="ap2" e="ch" v="20" p="27">

<Paragraph number="725" type="verses" book="ap2">
_န ဟိ သဗ္ဗေသု ဌာနေသု,_  
_ပုရိသော ဟောတိ ပဏ္ဍိတော;_  
ဣတ္ထီပိ ပဏ္ဍိတာ ဟောတိ,_  
_လဟုံ အတ္ထဝိစိန္တိကာ’._  

</Paragraph>

</Division>
<Division number="33" book="ap2" e="ch" v="20" p="27">

<Paragraph number="726" type="verses" book="ap2">
_လဟုဉ္စ ဝတ ခိပ္ပဉ္စ,_  
_နိကဋ္ဌေ သမစေတယိံ;_  
_မိဂံ ဥဏ္ဏာ ယထာ ဧဝံ,_  
_တဒါဟံ သတ္တုကံ ဝဓိံ._  

</Paragraph>

</Division>
<Division number="34" book="ap2" e="ch" v="20" p="27">

<Paragraph number="727" type="verses" book="ap2">
_ယော စ ဥပ္ပတိတံ အတ္ထံ,_  
_န ခိပ္ပမနုဗုဇ္ဈတိ;_  
_သော ဟညတေ မန္ဒမတိ,_  
_စောရောဝ ဂိရိဂဗ္ဘရေ._  

</Paragraph>

</Division>
<Division number="35" book="ap2" e="ch" v="20" p="27">

<Paragraph number="728" type="verses" book="ap2">
_ယော စ ဥပ္ပတိတံ အတ္ထံ,_  
_ခိပ္ပမေဝ နိဗောဓတိ;_  
_မုစ္စတေ သတ္တုသမ္ဗာဓာ,_  
_တဒါဟံ သတ္တုကာ ယထာ._  

</Paragraph>

</Division>
<Division number="36" book="ap2" e="ch" v="20" p="27">

<Paragraph number="729" type="verses" book="ap2">
_တဒါဟံ ပါတယိတွာန,_  
_ဂိရိဒုဂ္ဂမှိ သတ္တုကံ;_  
_သန္တိကံ သေတဝတ္ထာနံ,_  
ဥပေတွာ ပဗ္ဗဇိံ အဟံ._  

</Paragraph>

</Division>
<Division number="37" book="ap2" e="ch" v="20" p="27">

<Paragraph number="730" type="verses" book="ap2">
_သဏ္ဍာသေန စ ကေသေ မေ,_  
_လုဉ္စိတွာ သဗ္ဗသော တဒါ;_  
_ပဗ္ဗဇိတွာန သမယံ,_  
_အာစိက္ခိံသု နိရန္တရံ._  

</Paragraph>

</Division>
<Division number="38" book="ap2" e="ch" v="20" p="27">

<Paragraph number="731" type="verses" book="ap2">
_တတော တံ ဥဂ္ဂဟေတွာဟံ,_  
_နိသီဒိတွာန ဧကိကာ;_  
_သမယံ တံ ဝိစိန္တေသိံ,_  
_သုဝါနော မာနုသံ ကရံ._  

</Paragraph>

</Division>
<Division number="39" book="ap2" e="ch" v="20" p="27">

<Paragraph number="732" type="verses" book="ap2">
_ဆိန္နံ ဂယှ သမီပေ မေ,_  
_ပါတယိတွာ အပက္ကမိ;_  
_ဒိသွာ နိမိတ္တမလဘိံ,_  
_ဟတ္ထံ တံ ပုဠဝါကုလံ._  

</Paragraph>

</Division>
<Division number="40" book="ap2" e="ch" v="20" p="27">

<Paragraph number="733" type="verses" book="ap2">
_တတော ဥဋ္ဌာယ သံဝိဂ္ဂါ,_  
_အပုစ္ဆိံ သဟဓမ္မိကေ;_  
_တေ အဝေါစုံ ‘ဝိဇာနန္တိ,_  
_တံ အတ္ထံ သကျဘိက္ခဝေါ’._  

</Paragraph>

</Division>
<Division number="41" book="ap2" e="ch" v="20" p="27">

<Paragraph number="734" type="verses" book="ap2">
_သာဟံ တမတ္ထံ ပုစ္ဆိဿံ,_  
ဥပေတွာ ဗုဒ္ဓသာဝကေ;_  
_တေ မမာဒါယ ဂစ္ဆိံသု,_  
_ဗုဒ္ဓသေဋ္ဌဿ သန္တိကံ._  

</Paragraph>

</Division>
<Division number="42" book="ap2" e="ch" v="20" p="28">

<Paragraph number="735" type="verses" book="ap2">
_သော မေ ဓမ္မမဒေသေသိ,_  
_ခန္ဓာယတနဓာတုယော;_  
_အသုဘာနိစ္စဒုက္ခာတိ,_  
_အနတ္တာတိ စ နာယကော._  

</Paragraph>

</Division>
<Division number="43" book="ap2" e="ch" v="20" p="28">

<Paragraph number="736" type="verses" book="ap2">
_တဿ ဓမ္မံ သုဏိတွာဟံ,_  
_ဓမ္မစက္ခုံ ဝိသောဓယိံ;_  
_တတော ဝိညာတသဒ္ဓမ္မာ,_  
_ပဗ္ဗဇ္ဇံ ဥပသမ္ပဒံ._  

</Paragraph>

</Division>
<Division number="44" book="ap2" e="ch" v="20" p="28">

<Paragraph number="737" type="verses" book="ap2">
_အာယာစိတော တဒါ အာဟ,_  
_‘ဧဟိ ဘဒ္ဒေ’တိ နာယကော;_  
_တဒါဟံ ဥပသမ္ပန္နာ,_  
_ပရိတ္တံ တောယမဒ္ဒသံ._  

</Paragraph>

</Division>
<Division number="45" book="ap2" e="ch" v="20" p="28">

<Paragraph number="738" type="verses" book="ap2">
_ပါဒပက္ခာလနေနာဟံ,_  
_ဉတွာ သော်ဒယဗ္ဗယံ;_  
_တထာ သဗ္ဗေပိ သင်္ခါရေ,_  
_ဤဒိသံ စိန္တယိံ တဒါ._  

</Paragraph>

</Division>
<Division number="46" book="ap2" e="ch" v="20" p="28">

<Paragraph number="739" type="verses" book="ap2">
_တတော စိတ္တံ ဝိမုစ္စိ မေ,_  
_အနုပါဒါယ သဗ္ဗသော;_  
_ခိပ္ပါဘိညာနမဂ္ဂံ မေ,_  
_တဒါ ပညာပယီ ဇိနော._  

</Paragraph>

</Division>
<Division number="47" book="ap2" e="ch" v="20" p="28">

<Paragraph number="740" type="verses" book="ap2">
ဣဒ္ဓီသု စ ဝသီ ဟောမိ,_  
_ဒိဗ္ဗာယ သောတဓာတုယာ;_  
_ပရစိတ္တာနိ ဇာနာမိ,_  
_သတ္ထုသာသနကာရိကာ._  

</Paragraph>

</Division>
<Division number="48" book="ap2" e="ch" v="20" p="28">

<Paragraph number="741" type="verses" book="ap2">
_ပုဗ္ဗေနိဝါသံ ဇာနာမိ,_  
_ဒိဗ္ဗစက္ခု ဝိသောဓိတံ;_  
_ခေပေတွာ အာသဝေ သဗ္ဗေ,_  
_ဝိသုဒ္ဓါသိံ သုနိမ္မလာ._  

</Paragraph>

</Division>
<Division number="49" book="ap2" e="ch" v="20" p="28">

<Paragraph number="742" type="verses" book="ap2">
_ပရိစိဏ္ဏော မယာ သတ္ထာ,_  
_ကတံ ဗုဒ္ဓဿ သာသနံ;_  
_ဩဟိတော ဂရုကော ဘာရော,_  
_ဘဝနေတ္တိ သမူဟတာ._  

</Paragraph>

</Division>
<Division number="50" book="ap2" e="ch" v="20" p="28">

<Paragraph number="743" type="verses" book="ap2">
_ယဿတ္ထာယ ပဗ္ဗဇိတာ,_  
_အဂါရသ္မာနဂါရိယံ;_  
_သော မေ အတ္ထော အနုပ္ပတ္တော,_  
_သဗ္ဗသံယောဇနက္ခယော._  

</Paragraph>

</Division>
<Division number="51" book="ap2" e="ch" v="20" p="28">

<Paragraph number="744" type="verses" book="ap2">
_အတ္ထဓမ္မနိရုတ္တီသု,_  
_ပဋိဘာနေ တထေဝ စ;_  
_ဉာဏံ မေ ဝိမလံ သုဒ္ဓံ,_  
_ဗုဒ္ဓသေဋ္ဌဿ သာသနေ._  

</Paragraph>

</Division>
<Division number="52" book="ap2" e="ch" v="20" p="28">

<Paragraph number="745" type="verses" book="ap2">
_ကိလေသာ ဈာပိတာ မယှံ,_  
_ဘဝါ သဗ္ဗေ သမူဟတာ;_  
_နာဂီဝ ဗန္ဓနံ ဆေတွာ,_  
_ဝိဟရာမိ အနာသဝါ._  

</Paragraph>

</Division>
<Division number="53" book="ap2" e="ch" v="20" p="29">

<Paragraph number="746" type="verses" book="ap2">
_သွာဂတံ ဝတ မေ အာသိ,_  
_မမ ဗုဒ္ဓဿ သန္တိကေ;_  
_တိဿော ဝိဇ္ဇာ အနုပ္ပတ္တာ,_  
_ကတံ ဗုဒ္ဓဿ သာသနံ._  

</Paragraph>

</Division>
<Division number="54" book="ap2" e="ch" v="20" p="29">

<Paragraph number="747" type="verses" book="ap2">
_ပဋိသမ္ဘိဒါ စတဿော,_  
_ဝိမောက္ခာပိ စ အဋ္ဌိမေ;_  
_ဆဠဘိညာ သစ္ဆိကတာ,_  
_ကတံ ဗုဒ္ဓဿ သာသနံ”._  

</Paragraph>

<Paragraph number="748" book="ap2">
ဣတ္ထံ သုဒံ ဘဒ္ဒါကုဏ္ဍလကေသာ ဘိက္ခုနီ ဣမာ ဂါထာယော အဘာသိတ္ထာတိ.

</Paragraph>
</Division>

<Paragraph number="749" type="center" book="ap2">
ကုဏ္ဍလကေသာထေရိယာပဒါနံ ပဌမံ.
</Paragraph>