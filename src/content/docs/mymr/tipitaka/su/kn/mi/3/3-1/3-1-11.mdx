---
title: "3.1.11 သမ္ပက္ခန္ဒနလက္ခဏသဒ္ဓါပဉှ"
tableOfContents: false
sidebar:
  order: 11
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="34" book="mi" e="ch" v="28">

<Paragraph number="147" book="mi">
“ကထံ, ဘန္တေ, သမ္ပက္ခန္ဒနလက္ခဏာ သဒ္ဓါ”တိ? “ယထာ, မဟာရာဇ, ယောဂါဝစရော အညေသံ စိတ္တံ ဝိမုတ္တံ ပဿိတွာ သောတာပတ္တိဖလေ ဝါ သကဒါဂါမိဖလေ ဝါ အနာဂါမိဖလေ ဝါ အရဟတ္တေ ဝါ သမ္ပက္ခန္ဒတိ ယောဂံ ကရောတိ အပ္ပတ္တဿ ပတ္တိယာ အနဓိဂတဿ အဓိဂမာယ အသစ္ဆိကတဿ သစ္ဆိကိရိယာယ. ဧဝံ ခေါ, မဟာရာဇ, သမ္ပက္ခန္ဒနလက္ခဏာ သဒ္ဓါ”တိ.
</Paragraph>

<Paragraph number="148" book="mi">
“ဩပမ္မံ ကရောဟီ”တိ. “ယထာ, မဟာရာဇ, ဥပရိပဗ္ဗတေ မဟာမေဃော အဘိပ္ပဝဿေယျ, တံ ဥဒကံ ယထာနိန္နံ ပဝတ္တမာနံ ပဗ္ဗတကန္ဒရပဒရသာခါ ပရိပူရေတွာ နဒိံ ပရိပူရေယျ, သာ ဥဘတော ကူလာနိ သံဝိဿန္ဒန္တီ ဂစ္ဆေယျ, အထ မဟာဇနကာယော အာဂန္တွာ တဿာ နဒိယာ ဥတ္တာနတံ ဝါ ဂမ္ဘီရတံ ဝါ အဇာနန္တော ဘီတော ဝိတ္ထတော တီရေ တိဋ္ဌေယျ, အထညတရော ပုရိသော အာဂန္တွာ အတ္တနော ထာမဉ္စ ဗလဉ္စ သမ္ပဿန္တော ဂါဠှံ ကစ္ဆံ ဗန္ဓိတွာ ပက္ခန္ဒိတွာ တရေယျ, တံ တိဏ္ဏံ ပဿိတွာ မဟာဇနကာယောပိ တရေယျ; ဧဝမေဝ ခေါ, မဟာရာဇ, ယောဂါဝစရော အညေသံ စိတ္တံ ဝိမုတ္တံ ပဿိတွာ သောတာပတ္တိဖလေ ဝါ သကဒါဂါမိဖလေ ဝါ အနာဂါမိဖလေ ဝါ အရဟတ္တေ ဝါ သမ္ပက္ခန္ဒတိ ယောဂံ ကရောတိ အပ္ပတ္တဿ ပတ္တိယာ အနဓိဂတဿ အဓိဂမာယ အသစ္ဆိကတဿ သစ္ဆိကိရိယာယ. ဧဝံ ခေါ, မဟာရာဇ, သမ္ပက္ခန္ဒနလက္ခဏာ သဒ္ဓါတိ. ဘာသိတမ္ပေတံ, မဟာရာဇ, ဘဂဝတာ သံယုတ္တနိကာယဝရေ—
</Paragraph>

<Paragraph number="149" type="verses" book="mi">
_‘သဒ္ဓါယ တရတီ ဩဃံ,_  
_အပ္ပမာဒေန အဏ္ဏဝံ;_  
_ဝီရိယေန ဒုက္ခမစ္စေတိ,_  
_ပညာယ ပရိသုဇ္ဈတီ’”တိ._  

</Paragraph>

<Paragraph number="150" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="151" type="center" book="mi">
သမ္ပက္ခန္ဒနလက္ခဏသဒ္ဓါပဉှော ဧကာဒသမော.
</Paragraph>