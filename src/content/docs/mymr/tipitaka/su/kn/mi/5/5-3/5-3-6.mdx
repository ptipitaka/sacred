---
title: "5.3.6 ပိဏ္ဍပါတမဟပ္ဖလပဉှ"
tableOfContents: false
sidebar:
  order: 6
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="143" book="mi" e="ch" v="28">

<Paragraph number="798" book="mi">
“ဘန္တေ နာဂသေန, ဘာသိတမ္ပေတံ ဓမ္မသင်္ဂီတိကာရကေဟိ ထေရေဟိ—
</Paragraph>

<Paragraph number="799" type="verses" book="mi">
_‘စုန္ဒဿ ဘတ္တံ ဘုဉ္ဇိတွာ,_  
_ကမ္မာရဿာတိ မေ သုတံ;_  
_အာဗာဓံ သမ္ဖုသီ ဓီရော,_  
_ပဗာဠှံ မာရဏန္တိကန်’တိ._  

</Paragraph>

<Paragraph number="800" book="mi">
ပုန စ ဘဂဝတာ ဘဏိတံ—  ‘ဒွေမေ, အာနန္ဒ, ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စ. ကတမေ ဒွေ? ယဉ္စ ပိဏ္ဍပါတံ ပရိဘုဉ္ဇိတွာ တထာဂတော အနုတ္တရံ သမ္မာသမ္ဗောဓိံ အဘိသမ္ဗုဇ္ဈိ, ယဉ္စ ပိဏ္ဍပါတံ ပရိဘုဉ္ဇိတွာ တထာဂတော အနုပါဒိသေသာယ နိဗ္ဗာနဓာတုယာ ပရိနိဗ္ဗာယတိ. ဣမေ ဒွေ ပိဏ္ဍပါတာ သမသမဖလာ သမဝိပါကာ, အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စာ’တိ. ယဒိ, ဘန္တေ နာဂသေန, ဘဂဝတော စုန္ဒဿ ဘတ္တံ ဘုတ္တာဝိဿ ခရော အာဗာဓော ဥပ္ပန္နော, ပဗာဠှာ စ ဝေဒနာ ပဝတ္တာ မာရဏန္တိကာ, တေန ဟိ ‘ဒွေမေ, အာနန္ဒ, ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စာ’တိ ယံ ဝစနံ, တံ မိစ္ဆာ. ယဒိ ဒွေမေ ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စ, တေန ဟိ ဘဂဝတော စုန္ဒဿ ဘတ္တံ ဘုတ္တာဝိဿ ခရော အာဗာဓော ဥပ္ပန္နော, ပဗာဠှာ စ ဝေဒနာ ပဝတ္တာ မာရဏန္တိကာတိ တမ္ပိ ဝစနံ မိစ္ဆာ. ကိံ နု ခေါ, ဘန္တေ နာဂသေန, သော ပိဏ္ဍပါတော ဝိသဂတတာယ မဟပ္ဖလော, ရောဂုပ္ပါဒကတာယ မဟပ္ဖလော, အာယုဝိနာသကတာယ မဟပ္ဖလော, ဘဂဝတော ဇီဝိတဟရဏတာယ မဟပ္ဖလော? တတ္ထ မေ ကာရဏံ ဗြူဟိ ပရဝါဒါနံ နိဂ္ဂဟာယ, ဧတ္ထာယံ ဇနော သမ္မူဠှော လောဘဝသေန အတိဗဟုံ ခါယိတေန လောဟိတပက္ခန္ဒိကာ ဥပ္ပန္နာတိ. အယမ္ပိ ဥဘတော ကောဋိကော ပဉှော တဝါနုပ္ပတ္တော, သော တယာ နိဗ္ဗာဟိတဗ္ဗော”တိ.
</Paragraph>

<Paragraph number="801" book="mi">
“ဘာသိတမ္ပေတံ, မဟာရာဇ, ဓမ္မသင်္ဂီတိကာရကေဟိ ထေရေဟိ—
</Paragraph>

<Paragraph number="802" type="verses" book="mi">
_‘စုန္ဒဿ ဘတ္တံ ဘုဉ္ဇိတွာ,_  
_ကမ္မာရဿာတိ မေ သုတံ;_  
_အာဗာဓံ သမ္ဖုသီ ဓီရော,_  
_ပဗာဠှံ မာရဏန္တိကန်’တိ._  

</Paragraph>

<Paragraph number="803" book="mi">
ဘဂဝတာ စ ဘဏိတံ—  ‘ဒွေမေ, အာနန္ဒ, ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စ. ကတမေ ဒွေ? ယဉ္စ ပိဏ္ဍပါတံ ပရိဘုဉ္ဇိတွာ တထာဂတော အနုတ္တရံ သမ္မာသမ္ဗောဓိံ အဘိသမ္ဗုဇ္ဈိ, ယဉ္စ ပိဏ္ဍပါတံ ပရိဘုဉ္ဇိတွာ တထာဂတော အနုပါဒိသေသာယ နိဗ္ဗာနဓာတုယာ ပရိနိဗ္ဗာယတိ, ဣမေ ဒွေ ပိဏ္ဍပါတာ သမသမဖလာ သမဝိပါကာ, အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စာ’တိ.
</Paragraph>

<Paragraph number="804" book="mi">
သော ပန ပိဏ္ဍပါတော ဗဟုဂုဏော အနေကာနိသံသော. ဒေဝတာ, မဟာရာဇ, ဟဋ္ဌာ ပသန္နမာနသာ ‘အယံ ဘဂဝတော ပစ္ဆိမော ပိဏ္ဍပါတော’တိ ဒိဗ္ဗံ ဩဇံ သူကရမဒ္ဒဝေ အာကိရိံသု. တဉ္စ ပန သမ္မာပါကံ လဟုပါကံ မနုညံ ဗဟုရသံ ဇဋ္ဌရဂ္ဂိတေဇဿ ဟိတံ. န, မဟာရာဇ, တတောနိဒါနံ ဘဂဝတော ကောစိ အနုပ္ပန္နော ရောဂေါ ဥပ္ပန္နော, အပိ စ, မဟာရာဇ, ဘဂဝတော ပကတိဒုဗ္ဗလေ သရီရေ ခီဏေ အာယုသင်္ခါရေ ဥပ္ပန္နော ရောဂေါ ဘိယျော အဘိဝဍ္ဎိ.
</Paragraph>

<Paragraph number="805" book="mi">
ယထာ, မဟာရာဇ, ပကတိယာ ဇလမာနော အဂ္ဂိ အညသ္မိံ ဥပါဒါနေ ဒိန္နေ ဘိယျော ပဇ္ဇလတိ; ဧဝမေဝ ခေါ, မဟာရာဇ, ဘဂဝတော ပကတိဒုဗ္ဗလေ သရီရေ ခီဏေ အာယုသင်္ခါရေ ဥပ္ပန္နော ရောဂေါ ဘိယျော အဘိဝဍ္ဎိ.
</Paragraph>

<Paragraph number="806" book="mi">
ယထာ ဝါ ပန, မဟာရာဇ, သောတော ပကတိယာ သန္ဒမာနော အဘိဝုဋ္ဌေ မဟာမေဃေ ဘိယျော မဟောဃော ဥဒကဝါဟကော ဟောတိ; ဧဝမေဝ ခေါ, မဟာရာဇ, ဘဂဝတော ပကတိဒုဗ္ဗလေ သရီရေ ခီဏေ အာယုသင်္ခါရေ ဥပ္ပန္နော ရောဂေါ ဘိယျော အဘိဝဍ္ဎိ.
</Paragraph>

<Paragraph number="807" book="mi">
ယထာ ဝါ ပန, မဟာရာဇ, ပကတိယာ အဘိသန္နဓာတု ကုစ္ဆိ အညသ္မိံ အဇ္ဈောဟရိတေ ဘိယျော အာယမေယျ; ဧဝမေဝ ခေါ, မဟာရာဇ, ဘဂဝတော ပကတိဒုဗ္ဗလေ သရီရေ ခီဏေ အာယုသင်္ခါရေ ဥပ္ပန္နော ရောဂေါ ဘိယျော အဘိဝဍ္ဎိ, နတ္ထိ, မဟာရာဇ, တသ္မိံ ပိဏ္ဍပါတေ ဒေါသော, န စ တဿ သက္ကာ ဒေါသံ အာရောပေတုန်”တိ.
</Paragraph>

<Paragraph number="808" book="mi">
“ဘန္တေ နာဂသေန, ကေန ကာရဏေန တေ ဒွေ ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စာ”တိ? “ဓမ္မာနုမဇ္ဇနသမာပတ္တိဝသေန, မဟာရာဇ, တေ ဒွေ ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စာ”တိ.
</Paragraph>

<Paragraph number="809" book="mi">
“ဘန္တေ နာဂသေန, ကတမေသံ ဓမ္မာနံ အနုမဇ္ဇနသမာပတ္တိဝသေန တေ ဒွေ ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စာ”တိ? “နဝန္နံ, မဟာရာဇ, အနုပုဗ္ဗဝိဟာရသမာပတ္တီနံ အနုလောမပ္ပဋိလောမသမာပဇ္ဇနဝသေန တေ ဒွေ ပိဏ္ဍပါတာ သမသမဖလာ သမဝိပါကာ အတိဝိယ အညေဟိ ပိဏ္ဍပါတေဟိ မဟပ္ဖလတရာ စ မဟာနိသံသတရာ စာ”တိ.
</Paragraph>

<Paragraph number="810" book="mi">
“ဘန္တေ နာဂသေန, ဒွီသုယေဝ ဒိဝသေသု အဓိမတ္တံ တထာဂတော နဝါနုပုဗ္ဗဝိဟာရသမာပတ္တိယော အနုလောမပ္ပဋိလောမံ သမာပဇ္ဇီ”တိ? “အာမ, မဟာရာဇာ”တိ.
</Paragraph>

<Paragraph number="811" book="mi">
“အစ္ဆရိယံ, ဘန္တေ နာဂသေန, အဗ္ဘုတံ, ဘန္တေ နာဂသေန. ယံ ဣမသ္မိံ ဗုဒ္ဓက္ခေတ္တေ အသဒိသံ ပရမဒါနံ, တမ္ပိ ဣမေဟိ ဒွီဟိ ပိဏ္ဍပါတေဟိ အဂဏိတံ. အစ္ဆရိယံ, ဘန္တေ နာဂသေန, အဗ္ဘုတံ, ဘန္တေ နာဂသေန. ယာဝ မဟန္တာ နဝါနုပုဗ္ဗဝိဟာရသမာပတ္တိယော, ယတြ ဟိ နာမ နဝါနုပုဗ္ဗဝိဟာရသမာပတ္တိဝသေန ဒါနံ မဟပ္ဖလတရံ ဟောတိ မဟာနိသံသတရဉ္စ. သာဓု, ဘန္တေ နာဂသေန, ဧဝမေတံ တထာ သမ္ပဋိစ္ဆာမီ”တိ.

</Paragraph>
</Division>

<Paragraph number="812" type="center" book="mi">
ပိဏ္ဍပါတမဟပ္ဖလပဉှော ဆဋ္ဌော.
</Paragraph>