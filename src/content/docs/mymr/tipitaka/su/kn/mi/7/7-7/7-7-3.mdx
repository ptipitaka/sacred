---
title: "7.7.3 ဆတ္တင်္ဂပဉှ"
tableOfContents: false
sidebar:
  order: 3
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="287" book="mi" e="ch" v="28">

<Paragraph number="1993" book="mi">
“ဘန္တေ နာဂသေန, ‘ဆတ္တဿ တီဏိ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ တီဏိ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, ဆတ္တံ ဥပရိ မုဒ္ဓနိ စရတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ကိလေသာနံ ဥပရိ မုဒ္ဓနိ စရေန ဘဝိတဗ္ဗံ. ဣဒံ, မဟာရာဇ, ဆတ္တဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1994" book="mi">
ပုန စပရံ, မဟာရာဇ, ဆတ္တံ မုဒ္ဓနုပတ္ထမ္ဘံ ဟောတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ယောနိသော မနသိကာရုပတ္ထမ္ဘေန ဘဝိတဗ္ဗံ. ဣဒံ, မဟာရာဇ, ဆတ္တဿ ဒုတိယံ အင်္ဂံ ဂဟေတဗ္ဗံ.
</Paragraph>

<Paragraph number="1995" book="mi">
ပုန စပရံ, မဟာရာဇ, ဆတ္တံ ဝါတာတပမေဃဝုဋ္ဌိယော ပဋိဟနတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန နာနာဝိဓဒိဋ္ဌိပုထုသမဏဗြာဟ္မဏာနံ မတဝါတ-တိဝိဓဂ္ဂိသန္တာပကိလေသဝုဋ္ဌိယော ပဋိဟန္တဗ္ဗာ. ဣဒံ, မဟာရာဇ, ဆတ္တဿ တတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန သာရိပုတ္တေန ဓမ္မသေနာပတိနာ—
</Paragraph>

<Paragraph number="1996" type="verses" book="mi">
_‘ယထာပိ ဆတ္တံ ဝိပုလံ,_  
_အစ္ဆိဒ္ဒံ ထိရသံဟိတံ;_  
_ဝါတာတပံ နိဝါရေတိ,_  
_မဟတီ မေဃဝုဋ္ဌိယော._  

</Paragraph>

<Paragraph number="1997" type="verses" book="mi">
_တထေဝ ဗုဒ္ဓပုတ္တောပိ,_  
_သီလဆတ္တဓရော သုစိ;_  
_ကိလေသဝုဋ္ဌိံ ဝါရေတိ,_  
_သန္တာပတိဝိဓဂ္ဂယော’”တိ._  


</Paragraph>
</Division>

<Paragraph number="1998" type="center" book="mi">
ဆတ္တင်္ဂပဉှော တတိယော.
</Paragraph>