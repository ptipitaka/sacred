---
title: 3.7.16 အရူပဓမ္မဝဝတ္ထာနဒုက္ကရပဉှ
tableOfContents: false
sidebar:
  order: 16
type: tipitaka
basket: su
book: mi
review:
  current: review
  updated: '2025-10-23T09:13:42.902634'
  updated_by: ''
  notes: ''
  history:
  - state: review
    date: '2025-10-23T09:13:42.902634'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="109" book="mi" e="ch" v="28">

<Paragraph number="507" book="mi">
ရာဇာ အာဟ—  “ဘန္တေ နာဂသေန, ဒုက္ကရံ နု ခေါ ဘဂဝတာ ကတန်”တိ? ထေရော အာဟ—  “ဒုက္ကရံ, မဟာရာဇ, ဘဂဝတာ ကတန်”တိ. “ကိံ ပန, ဘန္တေ နာဂသေန, ဘဂဝတာ ဒုက္ကရံ ကတန်”တိ. “ဒုက္ကရံ, မဟာရာဇ, ဘဂဝတာ ကတံ ဣမေသံ အရူပီနံ စိတ္တစေတသိကာနံ ဓမ္မာနံ ဧကာရမ္မဏေ ဝတ္တမာနာနံ ဝဝတ္ထာနံ အက္ခာတံ ‘အယံ ဖဿော, အယံ ဝေဒနာ, အယံ သညာ, အယံ စေတနာ, ဣဒံ စိတ္တန်’”တိ.
</Paragraph>

<Paragraph number="508" book="mi">
“ဩပမ္မံ ကရောဟီ”တိ. “ယထာ, မဟာရာဇ, ကောစိဒေဝ ပုရိသော နာဝါယ မဟာသမုဒ္ဒံ အဇ္ဈောဂါဟေတွာ ဟတ္ထပုဋေန ဥဒကံ ဂဟေတွာ ဇိဝှါယ သာယိတွာ ဇာနေယျ နု ခေါ, မဟာရာဇ, သော ပုရိသော ‘ဣဒံ ဂင်္ဂါယ ဥဒကံ, ဣဒံ ယမုနာယ ဥဒကံ, ဣဒံ အစိရဝတိယာ ဥဒကံ, ဣဒံ သရဘုယာ ဥဒကံ, ဣဒံ မဟိယာ ဥဒကန်’”တိ? “ဒုက္ကရံ, ဘန္တေ, ဇာနိတုန်”တိ. “ဣတော ဒုက္ကရတရံ ခေါ, မဟာရာဇ, ဘဂဝတာ ကတံ ဣမေသံ အရူပီနံ စိတ္တစေတသိကာနံ ဓမ္မာနံ ဧကာရမ္မဏေ ဝတ္တမာနာနံ ဝဝတ္ထာနံ အက္ခာတံ ‘အယံ ဖဿော, အယံ ဝေဒနာ, အယံ သညာ, အယံ စေတနာ, ဣဒံ စိတ္တန်’”တိ. “သုဋ္ဌု, ဘန္တေ”တိ ရာဇာ အဗ္ဘာနုမောဒီတိ.

</Paragraph>
</Division>

<Paragraph number="509" type="center" book="mi">
အရူပဓမ္မဝဝတ္ထာနဒုက္ကရပဉှော သောဠသမော.



</Paragraph>

<Paragraph number="510" type="center" book="mi">
အရူပဓမ္မဝဝတ္ထာနဝဂ္ဂေါ သတ္တမော.



</Paragraph>

<Paragraph number="511" type="center" book="mi">
ဣမသ္မိံ ဝဂ္ဂေ သောဠသ ပဉှာ.
</Paragraph>