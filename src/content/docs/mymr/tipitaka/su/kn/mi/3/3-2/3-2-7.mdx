---
title: "3.2.7 ထေရပဋိသန္ဒဟနာပဋိသန္ဒဟနပဉှ"
tableOfContents: false
sidebar:
  order: 7
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="46" book="mi" e="ch" v="28">

<Paragraph number="215" book="mi">
ရာဇာ အာဟ—  “ဘန္တေ နာဂသေန, တွံ ပန ပဋိသန္ဒဟိဿသီ”တိ? “အလံ, မဟာရာဇ, ကိံ တေ တေန ပုစ္ဆိတေန, နနု မယာ ပဋိကစ္စေဝ အက္ခာတံ ‘သစေ, မဟာရာဇ, သော်ပါဒါနော ဘဝိဿာမိ, ပဋိသန္ဒဟိဿာမိ, သစေ အနုပါဒါနော ဘဝိဿာမိ, န ပဋိသန္ဒဟိဿာမီ’”တိ.
</Paragraph>

<Paragraph number="216" book="mi">
“ဩပမ္မံ ကရောဟီ”တိ. “ယထာ, မဟာရာဇ, ကောစိဒေဝ ပုရိသော ရညော အဓိကာရံ ကရေယျ. ရာဇာ တုဋ္ဌော အဓိကာရံ ဒဒေယျ, သော တေန အဓိကာရေန ပဉ္စဟိ ကာမဂုဏေဟိ သမပ္ပိတော သမင်္ဂိဘူတော ပရိစရေယျ, သော စေ ဇနဿ အာရောစေယျ ‘န မေ ရာဇာ ကိဉ္စိ ပဋိကရောတီ’တိ. ကိံ နု ခေါ သော, မဟာရာဇ, ပုရိသော ယုတ္တကာရီ ဘဝေယျာ”တိ? “န ဟိ, ဘန္တေ”တိ. “ဧဝမေဝ ခေါ, မဟာရာဇ, ကိံ တေ တေန ပုစ္ဆိတေန, နနု မယာ ပဋိကစ္စေဝ အက္ခာတံ ‘သစေ သော်ပါဒါနော ဘဝိဿာမိ, ပဋိသန္ဒဟိဿာမိ, သစေ အနုပါဒါနော ဘဝိဿာမိ, န ပဋိသန္ဒဟိဿာမီ’”တိ.
</Paragraph>

<Paragraph number="217" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="218" type="center" book="mi">
ထေရပဋိသန္ဒဟနာပဋိသန္ဒဟနပဉှော သတ္တမော.
</Paragraph>