---
title: 7.5.2 စက္ကဝါကင်္ဂပဉှ
tableOfContents: false
sidebar:
  order: 2
type: tipitaka
basket: su
book: mi
review:
  current: review
  updated: '2025-10-23T09:13:43.818142'
  updated_by: ''
  notes: ''
  history:
  - state: review
    date: '2025-10-23T09:13:43.818142'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="266" book="mi" e="ch" v="28">

<Paragraph number="1896" book="mi">
“ဘန္တေ နာဂသေန, ‘စက္ကဝါကဿ တီဏိ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ တီဏိ အင်္ဂါနိ ဂဟေတဗ္ဗာနီတိ”? “ယထာ, မဟာရာဇ, စက္ကဝါကော ယာဝ ဇီဝိတပရိယာဒါနာ ဒုတိယိကံ န ဝိဇဟတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ယာဝ ဇီဝိတပရိယာဒါနာ ယောနိသော မနသိကာရော န ဝိဇဟိတဗ္ဗော. ဣဒံ, မဟာရာဇ, စက္ကဝါကဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1897" book="mi">
ပုန စပရံ, မဟာရာဇ, စက္ကဝါကော သေဝါလပဏကဘက္ခော, တေန စ သန္တုဋ္ဌိံ အာပဇ္ဇတိ, တာယ စ သန္တုဋ္ဌိယာ ဗလေန စ ဝဏ္ဏေန စ န ပရိဟာယတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ယထာလာဘသန္တောသော ကရဏီယော, ယထာလာဘသန္တုဋ္ဌော ခေါ, မဟာရာဇ, ယောဂီ ယောဂါဝစရော န ပရိဟာယတိ သီလေန, န ပရိဟာယတိ သမာဓိနာ, န ပရိဟာယတိ ပညာယ, န ပရိဟာယတိ ဝိမုတ္တိယာ, န ပရိဟာယတိ ဝိမုတ္တိဉာဏဒဿနေန, န ပရိဟာယတိ သဗ္ဗေဟိ ကုသလေဟိ ဓမ္မေဟိ. ဣဒံ, မဟာရာဇ, စက္ကဝါကဿ ဒုတိယံ အင်္ဂံ ဂဟေတဗ္ဗံ.
</Paragraph>

<Paragraph number="1898" book="mi">
ပုန စပရံ, မဟာရာဇ, စက္ကဝါကော ပါဏေ န ဝိဟေဌယတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန နိဟိတဒဏ္ဍေန နိဟိတသတ္ထေန လဇ္ဇိနာ ဒယာပန္နေန သဗ္ဗပါဏဘူတဟိတာနုကမ္ပိနာ ဘဝိတဗ္ဗံ. ဣဒံ, မဟာရာဇ, စက္ကဝါကဿ တတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ဘဂဝတာ ဒေဝါတိဒေဝေန စက္ကဝါကဇာတကေ—
</Paragraph>

<Paragraph number="1899" type="verses" book="mi">
_‘ယော န ဟန္တိ န ဃာတေတိ,_  
_န ဇိနာတိ န ဇာပယေ;_  
_မေတ္တံသော သဗ္ဗဘူတေသု,_  
_ဝေရံ တဿ န ကေနစီ’”တိ._  


</Paragraph>
</Division>

<Paragraph number="1900" type="center" book="mi">
စက္ကဝါကင်္ဂပဉှော ဒုတိယော.
</Paragraph>