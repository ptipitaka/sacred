---
title: "4.1.3 နဝဂုယှမန္တဝိဓံသက"
tableOfContents: false
sidebar:
  order: 3
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="116" book="mi" e="ch" v="28">

<Paragraph number="535" book="mi">
“ဘန္တေ နာဂသေန, နဝိမေ ပုဂ္ဂလာ မန္တိတံ ဂုယှံ ဝိဝရန္တိ န ဓာရေန္တိ. ကတမေ နဝ? ရာဂစရိတော ဒေါသစရိတော မောဟစရိတော ဘီရုကော အာမိသဂရုကော ဣတ္ထီ သောဏ္ဍော ပဏ္ဍကော ဒါရကော”တိ.
</Paragraph>

<Paragraph number="536" book="mi">
ထေရော အာဟ—  “တေသံ ကော ဒေါသော”တိ? “ရာဂစရိတော, ဘန္တေ နာဂသေန, ရာဂဝသေန မန္တိတံ ဂုယှံ ဝိဝရတိ န ဓာရေတိ, ဒေါသစရိတော, ဘန္တေ, ဒေါသဝသေန မန္တိတံ ဂုယှံ ဝိဝရတိ န ဓာရေတိ, မူဠှော မောဟဝသေန မန္တိတံ ဂုယှံ ဝိဝရတိ န ဓာရေတိ, ဘီရုကော ဘယဝသေန မန္တိတံ ဂုယှံ ဝိဝရတိ န ဓာရေတိ, အာမိသဂရုကော အာမိသဟေတု မန္တိတံ ဂုယှံ ဝိဝရတိ န ဓာရေတိ, ဣတ္ထီ ပညာယ ဣတ္တရတာယ မန္တိတံ ဂုယှံ ဝိဝရတိ န ဓာရေတိ, သောဏ္ဍိကော သုရာလောလတာယ မန္တိတံ ဂုယှံ ဝိဝရတိ န ဓာရေတိ, ပဏ္ဍကော အနေကံသိကတာယ မန္တိတံ ဂုယှံ ဝိဝရတိ န ဓာရေတိ, ဒါရကော စပလတာယ မန္တိတံ ဂုယှံ ဝိဝရတိ န ဓာရေတိ. ဘဝတီဟ—
</Paragraph>

<Paragraph number="537" type="verses" book="mi">
_‘ရတ္တော ဒုဋ္ဌော စ မူဠှော စ,_  
_ဘီရု အာမိသဂရုကော;_  
ဣတ္ထီ သောဏ္ဍော ပဏ္ဍကော စ,_  
_နဝမော ဘဝတိ ဒါရကော._  

</Paragraph>

<Paragraph number="538" type="verses" book="mi">
_နဝေတေ ပုဂ္ဂလာ လောကေ,_  
ဣတ္တရာ စလိတာ စလာ;_  
_ဧတေဟိ မန္တိတံ ဂုယှံ,_  
_ခိပ္ပံ ဘဝတိ ပါကဋန်’”တိ._  


</Paragraph>
</Division>

<Paragraph number="539" type="center" book="mi">
နဝ ဂုယှမန္တဝိဓံသကာ ပုဂ္ဂလာ.
</Paragraph>