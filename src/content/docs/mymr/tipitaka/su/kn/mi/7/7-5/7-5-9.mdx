---
title: "7.5.9 သပ္ပင်္ဂပဉှ"
tableOfContents: false
sidebar:
  order: 10
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="273" book="mi">

<Paragraph number="1923" book="mi">
“ဘန္တေ နာဂသေန, ‘သပ္ပဿ တီဏိ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ တီဏိ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, သပ္ပေါ ဥရေန ဂစ္ဆတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ပညာယ စရိတဗ္ဗံ, ပညာယ စရမာနဿ ခေါ, မဟာရာဇ, ယောဂိနော စိတ္တံ ဉာယေ စရတိ, ဝိလက္ခဏံ ဝိဝဇ္ဇေတိ, သလက္ခဏံ ဘာဝေတိ. ဣဒံ, မဟာရာဇ, သပ္ပဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1924" book="mi">
ပုန စပရံ, မဟာရာဇ, သပ္ပေါ စရမာနော ဩသဓံ ပရိဝဇ္ဇေန္တော စရတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ဒုစ္စရိတံ ပရိဝဇ္ဇေန္တေန စရိတဗ္ဗံ. ဣဒံ, မဟာရာဇ, သပ္ပဿ ဒုတိယံ အင်္ဂံ ဂဟေတဗ္ဗံ.
</Paragraph>

<Paragraph number="1925" book="mi">
ပုန စပရံ, မဟာရာဇ, သပ္ပေါ မနုဿေ ဒိသွာ တပ္ပတိ သောစတိ စိန္တယတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ကုဝိတက္ကေ, ဝိတက္ကေတွာ အရတိံ ဥပ္ပါဒယိတွာ တပ္ပိတဗ္ဗံ သောစိတဗ္ဗံ စိန္တယိတဗ္ဗံ ‘ပမာဒေန မေ ဒိဝသော ဝီတိနာမိတော, န သော ပုန သက္ကာ လဒ္ဓုန်’တိ. ဣဒံ, မဟာရာဇ, သပ္ပဿ တတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ဘဂဝတာ ဘလ္လာဋိယဇာတကေ ဒွိန္နံ ကိန္နရာနံ—
</Paragraph>

<Paragraph number="1926" type="verses" book="mi">
_‘မယေကရတ္တံ ဝိပ္ပဝသိမှ လုဒ္ဒ,_  
_အကာမကာ အညမညံ သရန္တာ;_  
_တမေကရတ္တံ အနုတပ္ပမာနာ,_  
_သောစာမသာ ရတ္တိ ပုန န ဟေဿတီ’”တိ._  


</Paragraph>
</Division>

<Paragraph number="1927" type="center" book="mi">
သပ္ပင်္ဂပဉှော နဝမော.
</Paragraph>