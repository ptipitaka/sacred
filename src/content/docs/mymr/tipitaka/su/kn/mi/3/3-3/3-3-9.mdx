---
title: "3.3.9 ဝေဒနာလက္ခဏပဉှ"
tableOfContents: false
sidebar:
  order: 9
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="57" book="mi" e="ch" v="28">

<Paragraph number="287" book="mi">
“ဘန္တေ နာဂသေန, ကိံလက္ခဏာ ဝေဒနာ”တိ? “ဝေဒယိတလက္ခဏာ, မဟာရာဇ, ဝေဒနာ အနုဘဝနလက္ခဏာ စာ”တိ.
</Paragraph>

<Paragraph number="288" book="mi">
“ဩပမ္မံ ကရောဟီ”တိ. “ယထာ, မဟာရာဇ, ကောစိဒေဝ ပုရိသော ရညော အဓိကာရံ ကရေယျ, တဿ ရာဇာ တုဋ္ဌော အဓိကာရံ ဒဒေယျ, သော တေန အဓိကာရေန ပဉ္စဟိ ကာမဂုဏေဟိ သမပ္ပိတော သမင်္ဂိဘူတော ပရိစရေယျ, တဿ ဧဝမဿ ‘မယာ ခေါ ပုဗ္ဗေ ရညော အဓိကာရော ကတော, တဿ မေ ရာဇာ တုဋ္ဌော အဓိကာရံ အဒါသိ, သွာဟံ တတောနိဒါနံ ဣမံ ဧဝရူပံ ဝေဒနံ ဝေဒယာမီ’တိ.
</Paragraph>

<Paragraph number="289" book="mi">
ယထာ ဝါ ပန, မဟာရာဇ, ကောစိဒေဝ ပုရိသော ကုသလံ ကမ္မံ ကတွာ ကာယဿ ဘေဒါ ပရံ မရဏာ သုဂတိံ သဂ္ဂံ လောကံ ဥပပဇ္ဇေယျ, သော စ တတ္ထ ဒိဗ္ဗေဟိ ပဉ္စဟိ ကာမဂုဏေဟိ သမပ္ပိတော သမင်္ဂိဘူတော ပရိစရေယျ, တဿ ဧဝမဿ ‘သွာဟံ ခေါ ပုဗ္ဗေ ကုသလံ ကမ္မံ အကာသိံ, သောဟံ တတောနိဒါနံ ဣမံ ဧဝရူပံ ဝေဒနံ ဝေဒယာမီ’တိ. ဧဝံ ခေါ, မဟာရာဇ, ဝေဒယိတလက္ခဏာ ဝေဒနာ အနုဘဝနလက္ခဏာ စာ”တိ.
</Paragraph>

<Paragraph number="290" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="291" type="center" book="mi">
ဝေဒနာလက္ခဏပဉှော နဝမော.
</Paragraph>