---
title: "3.7.6 ဗောဇ္ဈင်္ဂပဉှ"
tableOfContents: false
sidebar:
  order: 13
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="99" book="mi">

<Paragraph number="475" book="mi">
ရာဇာ အာဟ—  “ကတိ နု ခေါ, ဘန္တေ နာဂသေန, ဗောဇ္ဈင်္ဂါ”တိ? “သတ္တ ခေါ, မဟာရာဇ, ဗောဇ္ဈင်္ဂါ”တိ. “ကတိဟိ ပန, ဘန္တေ, ဗောဇ္ဈင်္ဂေဟိ ဗုဇ္ဈတီ”တိ? “ဧကေန ခေါ, မဟာရာဇ, ဗောဇ္ဈင်္ဂေန ဗုဇ္ဈတိ ဓမ္မဝိစယသမ္ဗောဇ္ဈင်္ဂေနာ”တိ. “အထ ကိဿ နု ခေါ, ဘန္တေ, ဝုစ္စန္တိ ‘သတ္တ ဗောဇ္ဈင်္ဂါ’”တိ? “တံ ကိံ မညသိ, မဟာရာဇ, အသိ ကောသိယာ ပက္ခိတ္တော အဂ္ဂဟိတော ဟတ္ထေန ဥဿဟတိ ဆေဇ္ဇံ ဆိန္ဒိတုန်”တိ. “န ဟိ, ဘန္တေ”တိ. “ဧဝမေဝ ခေါ, မဟာရာဇ, ဓမ္မဝိစယသမ္ဗောဇ္ဈင်္ဂေန ဝိနာ ဆဟိ ဗောဇ္ဈင်္ဂေဟိ န ဗုဇ္ဈတီ”တိ.
</Paragraph>

<Paragraph number="476" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="477" type="center" book="mi">
ဗောဇ္ဈင်္ဂပဉှော ဆဋ္ဌော.
</Paragraph>