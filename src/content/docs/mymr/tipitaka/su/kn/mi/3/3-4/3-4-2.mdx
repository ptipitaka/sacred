---
title: "3.4.2 နာဂသေနပဉှ"
tableOfContents: false
sidebar:
  order: 3
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="64" book="mi">

<Paragraph number="319" book="mi">
ထေရော အာဟ—  “လောဏံ, မဟာရာဇ, စက္ခုဝိညေယျန်”တိ. “အာမ, ဘန္တေ, စက္ခုဝိညေယျန်”တိ. “သုဋ္ဌု ခေါ, မဟာရာဇ, ဇာနာဟီ”တိ. “ကိံ ပန, ဘန္တေ, ဇိဝှါဝိညေယျန်”တိ? “အာမ, မဟာရာဇ, ဇိဝှါဝိညေယျန်”တိ. “ကိံ ပန, ဘန္တေ, သဗ္ဗံ လောဏံ ဇိဝှါယ ဝိဇာနာတီ”တိ? “အာမ, မဟာရာဇ, သဗ္ဗံ လောဏံ ဇိဝှါယ ဝိဇာနာတိ”.
</Paragraph>

<Paragraph number="320" book="mi">
“ယဒိ, ဘန္တေ, သဗ္ဗံ လောဏံ ဇိဝှါယ ဝိဇာနာတိ, ကိဿ ပန တံ သကဋေဟိ ဗလီဗဒ္ဒါ အာဟရန္တိ, နနု လောဏမေဝ အာဟရိတဗ္ဗန်”တိ? “န သက္ကာ, မဟာရာဇ, လောဏမေဝ အာဟရိတုံ ဧကတောဘာဝဂတာ ဧတေ ဓမ္မာ ဂေါစရနာနတ္တဂတာ လောဏံ ဂရုဘာဝေါ စာတိ. သက္ကာ ပန, မဟာရာဇ, လောဏံ တုလာယ တုလယိတုန်”တိ? “အာမ, ဘန္တေ, သက္ကာ”တိ. “န သက္ကာ, မဟာရာဇ, လောဏံ တုလာယ တုလယိတုံ, ဂရုဘာဝေါ တုလာယ တုလိယတီ”တိ.
</Paragraph>

<Paragraph number="321" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="322" type="center" book="mi">
နာဂသေနပဉှော ဒုတိယော.
</Paragraph>