---
title: "7.1.1 ဂဒြဘင်္ဂပဉှ"
tableOfContents: false
sidebar:
  order: 1
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="225" book="mi" e="ch" v="28">

<Paragraph number="1657" book="mi">
“ဘန္တေ နာဂသေန, ‘ဂဒြဘဿ ဧကံ အင်္ဂံ ဂဟေတဗ္ဗန်’တိ ယံ ဝဒေသိ, ကတမံ တံ ဧကံ အင်္ဂံ ဂဟေတဗ္ဗန်”တိ? “ယထာ, မဟာရာဇ, ဂဒြဘော နာမ သင်္ကာရကူဋေပိ စတုက္ကေပိ သိင်္ဃာဋကေပိ ဂါမဒွါရေပိ ထုသရာသိမှိပိ ယတ္ထ ကတ္ထစိ သယတိ, န သယနဗဟုလော ဟောတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန တိဏသန္ထာရေပိ ပဏ္ဏသန္ထာရေပိ ကဋ္ဌမဉ္စကေပိ ဆမာယပိ ယတ္ထ ကတ္ထစိ စမ္မခဏ္ဍံ ပတ္ထရိတွာ ယတ္ထ ကတ္ထစိ သယိတဗ္ဗံ, န သယနဗဟုလေန ဘဝိတဗ္ဗံ. ဣဒံ, မဟာရာဇ, ဂဒြဘဿ ဧကံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ဘဂဝတာ ဒေဝါတိဒေဝေန ‘ကလိင်္ဂရူပဓာနာ, ဘိက္ခဝေ, ဧတရဟိ မမ သာဝကာ ဝိဟရန္တိ အပ္ပမတ္တာ အာတာပိနော ပဓာနသ္မိန်’တိ. ဘာသိတမ္ပေတံ, မဟာရာဇ, ထေရေန သာရိပုတ္တေန ဓမ္မသေနာပတိနာပိ—
</Paragraph>

<Paragraph number="1658" type="verses" book="mi">
_‘ပလ္လင်္ကေန နိသိန္နဿ,_  
_ဇဏ္ဏုကေ နာဘိဝဿတိ;_  
_အလံ ဖာသုဝိဟာရာယ,_  
_ပဟိတတ္တဿ ဘိက္ခုနော’”တိ._  


</Paragraph>
</Division>

<Paragraph number="1659" type="center" book="mi">
ဂဒြဘင်္ဂပဉှော ပဌမော.
</Paragraph>