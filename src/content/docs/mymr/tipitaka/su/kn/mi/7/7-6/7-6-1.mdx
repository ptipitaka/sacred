---
title: "7.6.1 ပန္ထမက္ကဋကင်္ဂပဉှ"
tableOfContents: false
sidebar:
  order: 1
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="275" book="mi">

<Paragraph number="1935" book="mi">
“ဘန္တေ နာဂသေန, ‘ပန္ထမက္ကဋကဿ ဧကံ အင်္ဂံ ဂဟေတဗ္ဗန်’တိ ယံ ဝဒေသိ, ကတမံ တံ ဧကံ အင်္ဂံ ဂဟေတဗ္ဗန်”တိ? “ယထာ, မဟာရာဇ, ပန္ထမက္ကဋကော ပန္ထေ မက္ကဋဇာလဝိတာနံ ကတွာ ယဒိ တတ္ထ ဇာလကေ လဂ္ဂတိ ကိမိ ဝါ မက္ခိကာ ဝါ ပဋင်္ဂေါ ဝါ, တံ ဂဟေတွာ ဘက္ခယတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ဆသု ဒွါရေသု သတိပဋ္ဌာနဇာလဝိတာနံ ကတွာ ယဒိ တတ္ထ ကိလေသမက္ခိကာ ဗဇ္ဈန္တိ, တတ္ထေဝ ဃာတေတဗ္ဗာ. ဣဒံ, မဟာရာဇ, ပန္ထမက္ကဋကဿ ဧကံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန အနုရုဒ္ဓေန—
</Paragraph>

<Paragraph number="1936" type="verses" book="mi">
_‘စိတ္တံ နိယမေ ဆသု ဒွါရေသု,_  
_သတိပဋ္ဌာနဝရုတ္တမေ;_  
_ကိလေသာ တတ္ထ လဂ္ဂါ စေ,_  
_ဟန္တဗ္ဗာ တေ ဝိပဿိနာ’”တိ._  


</Paragraph>
</Division>

<Paragraph number="1937" type="center" book="mi">
ပန္ထမက္ကဋကင်္ဂပဉှော ပဌမော.
</Paragraph>