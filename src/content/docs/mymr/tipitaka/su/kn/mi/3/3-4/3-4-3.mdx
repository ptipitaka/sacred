---
title: "3.4.3 ပဉ္စာယတနကမ္မနိဗ္ဗတ္တပဉှ"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="65" book="mi">

<Paragraph number="323" book="mi">
ရာဇာ အာဟ—  “ဘန္တေ နာဂသေန, ယာနိမာနိ ပဉ္စာယတနာနိ, ကိံ နု တာနိ နာနာကမ္မေဟိ နိဗ္ဗတ္တာနိ, ဥဒါဟု ဧကေန ကမ္မေနာ”တိ? “နာနာကမ္မေဟိ, မဟာရာဇ, နိဗ္ဗတ္တာနိ, န ဧကေန ကမ္မေနာ”တိ.
</Paragraph>

<Paragraph number="324" book="mi">
“ဩပမ္မံ ကရောဟီ”တိ. “တံ ကိံ မညသိ, မဟာရာဇ, ဧကသ္မိံ ခေတ္တေ နာနာဗီဇာနိ ဝပ္ပေယျုံ, တေသံ နာနာဗီဇာနံ နာနာဖလာနိ နိဗ္ဗတ္တေယျုန်”တိ? “အာမ, ဘန္တေ, နိဗ္ဗတ္တေယျုန်”တိ. “ဧဝမေဝ ခေါ, မဟာရာဇ, ယာနိ ယာနိ ပဉ္စာယတနာနိ, တာနိ တာနိ နာနာကမ္မေဟိ နိဗ္ဗတ္တာနိ, န ဧကေန ကမ္မေနာ”တိ.
</Paragraph>

<Paragraph number="325" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="326" type="center" book="mi">
ပဉ္စာယတနကမ္မနိဗ္ဗတ္တပဉှော တတိယော.
</Paragraph>