---
title: 7.6.6 မေဃင်္ဂပဉှ
tableOfContents: false
sidebar:
  order: 6
type: tipitaka
basket: su
book: mi
review:
  current: review
  updated: '2025-10-23T09:13:43.916622'
  updated_by: ''
  notes: ''
  history:
  - state: review
    date: '2025-10-23T09:13:43.916622'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="280" book="mi" e="ch" v="28">

<Paragraph number="1956" book="mi">
“ဘန္တေ နာဂသေန, ‘မေဃဿ ပဉ္စ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ ပဉ္စ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, မေဃော ဥပ္ပန္နံ ရဇောဇလ္လံ ဝူပသမေတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ဥပ္ပန္နံ ကိလေသရဇောဇလ္လံ ဝူပသမေတဗ္ဗံ. ဣဒံ, မဟာရာဇ, မေဃဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1957" book="mi">
ပုန စပရံ, မဟာရာဇ, မေဃော ပထဝိယာ ဥဏှံ နိဗ္ဗာပေတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန မေတ္တာဘာဝနာယ သဒေဝကော လောကော နိဗ္ဗာပေတဗ္ဗော. ဣဒံ, မဟာရာဇ, မေဃဿ ဒုတိယံ အင်္ဂံ ဂဟေတဗ္ဗံ.
</Paragraph>

<Paragraph number="1958" book="mi">
ပုန စပရံ, မဟာရာဇ, မေဃော သဗ္ဗဗီဇာနိ ဝိရုဟာပေတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန သဗ္ဗသတ္တာနံ သဒ္ဓံ ဥပ္ပါဒေတွာ တံ သဒ္ဓါဗီဇံ တီသု သမ္ပတ္တီသု ရောပေတဗ္ဗံ, ဒိဗ္ဗမာနုသိကာသု သုခသမ္ပတ္တီသု ယာဝပရမတ္ထနိဗ္ဗာနသုခသမ္ပတ္တိ. ဣဒံ, မဟာရာဇ, မေဃဿ တတိယံ အင်္ဂံ ဂဟေတဗ္ဗံ.
</Paragraph>

<Paragraph number="1959" book="mi">
ပုန စပရံ, မဟာရာဇ, မေဃော ဥတုတော သမုဋ္ဌဟိတွာ ဓရဏိတလရုဟေ တိဏရုက္ခလတာဂုမ္ဗဩသဓိဝနပ္ပတယော ပရိရက္ခတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ယောနိသော မနသိကာရံ နိဗ္ဗတ္တေတွာ တေန ယောနိသော မနသိကာရေန သမဏဓမ္မော ပရိရက္ခိတဗ္ဗော, ယောနိသော မနသိကာရမူလကာ သဗ္ဗေ ကုသလာ ဓမ္မာ. ဣဒံ, မဟာရာဇ, မေဃဿ စတုတ္ထံ အင်္ဂံ ဂဟေတဗ္ဗံ.
</Paragraph>

<Paragraph number="1960" book="mi">
ပုန စပရံ, မဟာရာဇ, မေဃော ဝဿမာနော နဒိတဠာကပေါက္ခရဏိယော ကန္ဒရပဒရသရသောဗ္ဘော်ဒပါနာနိ စ ပရိပူရေတိ ဥဒကဓာရာဟိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန အာဂမပရိယတ္တိယာ ဓမ္မမေဃမဘိဝဿယိတွာ အဓိဂမကာမာနံ မာနသံ ပရိပူရယိတဗ္ဗံ. ဣဒံ, မဟာရာဇ, မေဃဿ ပဉ္စမံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန သာရိပုတ္တေန ဓမ္မသေနာပတိနာ—
</Paragraph>

<Paragraph number="1961" type="verses" book="mi">
_‘ဗောဓနေယျံ ဇနံ ဒိသွာ,_  
_သတသဟဿေပိ ယောဇနေ;_  
_ခဏေန ဥပဂန္တွာန,_  
_ဗောဓေတိ တံ မဟာမုနီ’”တိ._  


</Paragraph>
</Division>

<Paragraph number="1962" type="center" book="mi">
မေဃင်္ဂပဉှော ဆဋ္ဌော.
</Paragraph>