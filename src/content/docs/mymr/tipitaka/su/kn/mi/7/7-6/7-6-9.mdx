---
title: "7.6.9 ဗာဠိသိကင်္ဂပဉှ"
tableOfContents: false
sidebar:
  order: 9
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="283" book="mi" e="ch" v="28">

<Paragraph number="1974" book="mi">
“ဘန္တေ နာဂသေန, ‘ဗာဠိသိကဿ ဒွေ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ ဒွေ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, ဗာဠိသိကော ဗဠိသေန မစ္ဆေ ဥဒ္ဓရတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ဉာဏေန ဥတ္တရိံ သာမညဖလာနိ ဥဒ္ဓရိတဗ္ဗာနိ. ဣဒံ, မဟာရာဇ, ဗာဠိသိကဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1975" book="mi">
ပုန စပရံ, မဟာရာဇ, ဗာဠိသိကော ပရိတ္တကံ ဝဓိတွာ ဝိပုလံ လာဘမဓိဂစ္ဆတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ပရိတ္တလောကာမိသမတ္တံ ပရိစ္စဇိတဗ္ဗံ. လောကာမိသမတ္တံ, မဟာရာဇ, ပရိစ္စဇိတွာ ယောဂီ ယောဂါဝစရော ဝိပုလံ သာမညဖလံ အဓိဂစ္ဆတိ. ဣဒံ, မဟာရာဇ, ဗာဠိသိကဿ ဒုတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန ရာဟုလေန—
</Paragraph>

<Paragraph number="1976" type="verses" book="mi">
_‘သုညတဉ္စာနိမိတ္တဉ္စ,_  
_ဝိမောက္ခဉ္စာပ္ပဏိဟိတံ;_  
_စတုရော ဖလေ ဆဠဘိညာ,_  
_စဇိတွာ လောကာမိသံ လဘေ’”တိ._  


</Paragraph>
</Division>

<Paragraph number="1977" type="center" book="mi">
ဗာဠိသိကင်္ဂပဉှော နဝမော.
</Paragraph>