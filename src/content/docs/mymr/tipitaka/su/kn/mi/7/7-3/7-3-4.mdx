---
title: 7.3.4 ဝါယုင်္ဂပဉှ
tableOfContents: false
sidebar:
  order: 4
type: tipitaka
basket: su
book: mi
review:
  current: review
  updated: '2025-10-27T21:48:46.250138'
  updated_by: ''
  notes: ''
  history:
  - state: review
    date: '2025-10-27T21:48:46.250138'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="248" book="mi" e="ch" v="28">

<Paragraph number="1777" book="mi">
“ဘန္တေ နာဂသေန, ‘ဝါယုဿ ပဉ္စ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ ပဉ္စ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, ဝါယု သုပုပ္ဖိတဝနသဏ္ဍန္တရံ အဘိဝါယတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ဝိမုတ္တိဝရကုသုမပုပ္ဖိတာရမ္မဏဝနန္တရေ ရမိတဗ္ဗံ. ဣဒံ, မဟာရာဇ, ဝါယုဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1778" book="mi">
ပုန စပရံ, မဟာရာဇ, ဝါယု ဓရဏီရုဟပါဒပဂဏေ မထယတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ဝနန္တရဂတေန သင်္ခါရေ ဝိစိနန္တေန ကိလေသာ မထယိတဗ္ဗာ. ဣဒံ, မဟာရာဇ, ဝါယုဿ ဒုတိယံ အင်္ဂံ ဂဟေတဗ္ဗံ.
</Paragraph>

<Paragraph number="1779" book="mi">
ပုန စပရံ, မဟာရာဇ, ဝါယု အာကာသေ စရတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန လောကုတ္တရဓမ္မေသု မာနသံ သဉ္စာရယိတဗ္ဗံ. ဣဒံ, မဟာရာဇ, ဝါယုဿ တတိယံ အင်္ဂံ ဂဟေတဗ္ဗံ.
</Paragraph>

<Paragraph number="1780" book="mi">
ပုန စပရံ, မဟာရာဇ, ဝါယု ဂန္ဓံ အနုဘဝတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန အတ္တနော သီလဝရသုရဘိဂန္ဓော အနုဘဝိတဗ္ဗော. ဣဒံ, မဟာရာဇ, ဝါယုဿ စတုတ္ထံ အင်္ဂံ ဂဟေတဗ္ဗံ.
</Paragraph>

<Paragraph number="1781" book="mi">
ပုန စပရံ, မဟာရာဇ, ဝါယု နိရာလယော အနိကေတဝါသီ; ဧဝမေဝ ခေါ, မဟာရာဇ, ယောဂိနာ ယောဂါဝစရေန နိရာလယမနိကေတမသန္ထဝေန သဗ္ဗတ္ထ ဝိမုတ္တေန ဘဝိတဗ္ဗံ. ဣဒံ, မဟာရာဇ, ဝါယုဿ ပဉ္စမံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ဘဂဝတာ ဒေဝါတိဒေဝေန သုတ္တနိပါတေ—
</Paragraph>

<Paragraph number="1782" type="verses" book="mi">
_‘သန္ထဝါတော ဘယံ ဇာတံ,_  
_နိကေတာ ဇာယတေ ရဇော;_  
_အနိကေတမသန္ထဝံ,_  
_ဧတံ ဝေ မုနိဒဿနန်’”တိ._  


</Paragraph>
</Division>

<Paragraph number="1783" type="center" book="mi">
ဝါယုင်္ဂပဉှော စတုတ္ထော.
</Paragraph>