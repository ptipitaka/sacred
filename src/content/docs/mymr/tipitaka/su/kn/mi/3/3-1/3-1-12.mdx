---
title: 3.1.12 ဝီရိယလက္ခဏပဉှ
tableOfContents: false
sidebar:
  order: 12
type: tipitaka
basket: su
book: mi
review:
  current: review
  updated: '2025-10-23T09:13:42.482375'
  updated_by: ''
  notes: ''
  history:
  - state: review
    date: '2025-10-23T09:13:42.482375'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="35" book="mi" e="ch" v="28">

<Paragraph number="152" book="mi">
ရာဇာ အာဟ—  “ဘန္တေ နာဂသေန, ကိံလက္ခဏံ ဝီရိယန်”တိ? “ဥပတ္ထမ္ဘနလက္ခဏံ, မဟာရာဇ, ဝီရိယံ, ဝီရိယူပတ္ထမ္ဘိတာ သဗ္ဗေ ကုသလာ ဓမ္မာ န ပရိဟာယန္တီ”တိ.
</Paragraph>

<Paragraph number="153" book="mi">
“ဩပမ္မံ ကရောဟီ”တိ. “ယထာ, မဟာရာဇ, ပုရိသော ဂေဟေ ပတန္တေ အညေန ဒါရုနာ ဥပတ္ထမ္ဘေယျ, ဥပတ္ထမ္ဘိတံ သန္တံ ဧဝံ တံ ဂေဟံ န ပတေယျ; ဧဝမေဝ ခေါ, မဟာရာဇ, ဥပတ္ထမ္ဘနလက္ခဏံ ဝီရိယံ, ဝီရိယူပတ္ထမ္ဘိတာ သဗ္ဗေ ကုသလာ ဓမ္မာ န ပရိဟာယန္တီ”တိ.
</Paragraph>

<Paragraph number="154" book="mi">
“ဘိယျော ဩပမ္မံ ကရောဟီ”တိ. “ယထာ, မဟာရာဇ, ပရိတ္တကံ သေနံ မဟတီ သေနာ ဘဉ္ဇေယျ, တတော ရာဇာ အညမညံ အနုဿာရေယျ အနုပေသေယျ အတ္တနော ပရိတ္တကာယ သေနာယ ဗလံ အနုပဒံ ဒဒေယျ, တာယ သဒ္ဓိံ ပရိတ္တကာ သေနာ မဟတိံ သေနံ ဘဉ္ဇေယျ; ဧဝမေဝ ခေါ, မဟာရာဇ, ဥပတ္ထမ္ဘနလက္ခဏံ ဝီရိယံ, ဝီရိယူပတ္ထမ္ဘိတာ သဗ္ဗေ ကုသလာ ဓမ္မာ န ပရိဟာယန္တိ. ဘာသိတမ္ပေတံ, မဟာရာဇ, ဘဂဝတာ—  ‘ဝီရိယဝါ ခေါ, ဘိက္ခဝေ, အရိယသာဝကော အကုသလံ ပဇဟတိ, ကုသလံ ဘာဝေတိ. သာဝဇ္ဇံ ပဇဟတိ, အနဝဇ္ဇံ ဘာဝေတိ. သုဒ္ဓမတ္တာနံ ပရိဟရတီ’”တိ.
</Paragraph>

<Paragraph number="155" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="156" type="center" book="mi">
ဝီရိယလက္ခဏပဉှော ဒွါဒသမော.
</Paragraph>