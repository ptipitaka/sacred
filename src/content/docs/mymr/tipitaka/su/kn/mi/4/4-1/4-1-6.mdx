---
title: 4.1.6 ဥပါသကဂုဏ
tableOfContents: false
sidebar:
  order: 6
type: tipitaka
basket: su
book: mi
review:
  current: review
  updated: '2025-10-27T21:48:45.740195'
  updated_by: ''
  notes: ''
  history:
  - state: review
    date: '2025-10-27T21:48:45.740195'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="119" book="mi" e="ch" v="28">

<Paragraph number="546" book="mi">
ထေရော “သာဓူ”တိ သမ္ပဋိစ္ဆိတွာ ဒသ ဥပါသကဿ ဥပါသကဂုဏေ ပရိဒီပေသိ. “ဒသ ဣမေ, မဟာရာဇ, ဥပါသကဿ ဥပါသကဂုဏာ. ကတမေ ဒသ, ဣဓ, မဟာရာဇ, ဥပါသကော သံဃေန သမာနသုခဒုက္ခော ဟောတိ, ဓမ္မာဓိပတေယျော ဟောတိ, ယထာဗလံ သံဝိဘာဂရတော ဟောတိ, ဇိနသာသနပရိဟာနိံ ဒိသွာ အဘိဝဍ္ဎိယာ ဝါယမတိ. သမ္မာဒိဋ္ဌိကော ဟောတိ, အပဂတကောတူဟလမင်္ဂလိကော ဇီဝိတဟေတုပိ န အညံ သတ္ထာရံ ဥဒ္ဒိသတိ, ကာယိကဝါစသိကဉ္စဿ ရက္ခိတံ ဟောတိ, သမဂ္ဂါရာမော ဟောတိ သမဂ္ဂရတော, အနုသူယကော ဟောတိ, န စ ကုဟနဝသေန သာသနေ စရတိ, ဗုဒ္ဓံ သရဏံ ဂတော ဟောတိ, ဓမ္မံ သရဏံ ဂတော ဟောတိ, သံဃံ သရဏံ ဂတော ဟောတိ. ဣမေ ခေါ, မဟာရာဇ, ဒသ ဥပါသကဿ ဥပါသကဂုဏာ, တေ သဗ္ဗေ ဂုဏာ တယိ သံဝိဇ္ဇန္တိ, တံ တေ ယုတ္တံ ပတ္တံ အနုစ္ဆဝိကံ ပတိရူပံ ယံ တွံ ဇိနသာသနပရိဟာနိံ ဒိသွာ အဘိဝဍ္ဎိံ ဣစ္ဆသိ, ကရောမိ တေ ဩကာသံ, ပုစ္ဆ မံ တွံ ယထာသုခန်”တိ.

</Paragraph>
</Division>

<Paragraph number="547" type="center" book="mi">
မေဏ္ဍကပဉှာရမ္ဘကထာ နိဋ္ဌိတာ.
</Paragraph>