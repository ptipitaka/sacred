---
title: 7.3.9 သက္ကင်္ဂပဉှ
tableOfContents: false
sidebar:
  order: 9
type: tipitaka
basket: su
book: mi
review:
  current: review
  updated: '2025-10-23T09:13:43.745461'
  updated_by: ''
  notes: ''
  history:
  - state: review
    date: '2025-10-23T09:13:43.745461'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="253" book="mi" e="ch" v="28">

<Paragraph number="1820" book="mi">
“ဘန္တေ နာဂသေန, ‘သက္ကဿ တီဏိ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ တီဏိ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, သက္ကော ဧကန္တသုခသမပ္ပိတော; ဧဝမေဝ ခေါ, မဟာရာဇ, ယောဂိနာ ယောဂါဝစရေန ဧကန္တပဝိဝေကသုခါဘိရတေန ဘဝိတဗ္ဗံ. ဣဒံ, မဟာရာဇ, သက္ကဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1821" book="mi">
ပုန စပရံ, မဟာရာဇ, သက္ကော ဒေဝေ ဒိသွာ ပဂ္ဂဏှာတိ, ဟာသမဘိဇနေတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ကုသလေသု ဓမ္မေသု အလီနမတန္ဒိတံ သန္တံ မာနသံ ပဂ္ဂဟေတဗ္ဗံ, ဟာသမဘိဇနေတဗ္ဗံ, ဥဋ္ဌဟိတဗ္ဗံ ဃဋိတဗ္ဗံ ဝါယမိတဗ္ဗံ. ဣဒံ, မဟာရာဇ, သက္ကဿ ဒုတိယံ အင်္ဂံ ဂဟေတဗ္ဗံ.
</Paragraph>

<Paragraph number="1822" book="mi">
ပုန စပရံ, မဟာရာဇ, သက္ကဿ အနဘိရတိ နုပ္ပဇ္ဇတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန သုညာဂါရေ အနဘိရတိ န ဥပ္ပါဒေတဗ္ဗာ. ဣဒံ, မဟာရာဇ, သက္ကဿ တတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန သုဘူတိနာ—
</Paragraph>

<Paragraph number="1823" type="verses" book="mi">
_‘သာသနေ တေ မဟာဝီရ,_  
_ယတော ပဗ္ဗဇိတော အဟံ;_  
_နာဘိဇာနာမိ ဥပ္ပန္နံ,_  
_မာနသံ ကာမသံဟိတန်’”တိ._  


</Paragraph>
</Division>

<Paragraph number="1824" type="center" book="mi">
သက္ကင်္ဂပဉှော နဝမော.
</Paragraph>