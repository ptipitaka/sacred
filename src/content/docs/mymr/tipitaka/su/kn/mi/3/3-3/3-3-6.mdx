---
title: 3.3.6 ဝေဒဂူပဉှ
tableOfContents: false
sidebar:
  order: 6
type: tipitaka
basket: su
book: mi
review:
  current: review
  updated: '2025-10-27T21:48:45.519083'
  updated_by: ''
  notes: ''
  history:
  - state: review
    date: '2025-10-27T21:48:45.519083'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="54" book="mi" e="ch" v="28">

<Paragraph number="255" book="mi">
ရာဇာ အာဟ—  “ဘန္တေ နာဂသေန, ဝေဒဂူ ဥပလဗ္ဘတီ”တိ? “ကော ပနေသ, မဟာရာဇ, ဝေဒဂူ နာမာ”တိ? “ယော, ဘန္တေ, အဗ္ဘန္တရေ ဇီဝေါ စက္ခုနာ ရူပံ ပဿတိ, သောတေန သဒ္ဒံ သုဏာတိ, ဃာနေန ဂန္ဓံ ဃာယတိ, ဇိဝှါယ ရသံ သာယတိ, ကာယေန ဖောဋ္ဌဗ္ဗံ ဖုသတိ, မနသာ ဓမ္မံ ဝိဇာနာတိ, ယထာ မယံ ဣဓ ပါသာဒေ နိသိန္နာ ယေန ယေန ဝါတပါနေန ဣစ္ဆေယျာမ ပဿိတုံ, တေန တေန ဝါတပါနေန ပဿေယျာမ, ပုရတ္ထိမေနပိ ဝါတပါနေန ပဿေယျာမ, ပစ္ဆိမေနပိ ဝါတပါနေန ပဿေယျာမ, ဥတ္တရေနပိ ဝါတပါနေန ပဿေယျာမ, ဒက္ခိဏေနပိ ဝါတပါနေန ပဿေယျာမ. ဧဝမေဝ ခေါ, ဘန္တေ, အယံ အဗ္ဘန္တရေ ဇီဝေါ ယေန ယေန ဒွါရေန ဣစ္ဆတိ ပဿိတုံ, တေန တေန ဒွါရေန ပဿတီ”တိ.
</Paragraph>

<Paragraph number="256" book="mi">
ထေရော အာဟ—  “ပဉ္စဒွါရံ, မဟာရာဇ, ဘဏိဿာမိ, တံ သုဏောဟိ, သာဓုကံ မနသိကရောဟိ, ယဒိ အဗ္ဘန္တရေ ဇီဝေါ စက္ခုနာ ရူပံ ပဿတိ, ယထာ မယံ ဣဓ ပါသာဒေ နိသိန္နာ ယေန ယေန ဝါတပါနေန ဣစ္ဆေယျာမ ပဿိတုံ, တေန တေန ဝါတပါနေန ရူပံယေဝ ပဿေယျာမ, ပုရတ္ထိမေနပိ ဝါတပါနေန ရူပံယေဝ ပဿေယျာမ, ပစ္ဆိမေနပိ ဝါတပါနေန ရူပံယေဝ ပဿေယျာမ, ဥတ္တရေနပိ ဝါတပါနေန ရူပံယေဝ ပဿေယျာမ, ဒက္ခိဏေနပိ ဝါတပါနေန ရူပံယေဝ ပဿေယျာမ, ဧဝမေတေန အဗ္ဘန္တရေ ဇီဝေန သောတေနပိ ရူပံယေဝ ပဿိတဗ္ဗံ, ဃာနေနပိ ရူပံယေဝ ပဿိတဗ္ဗံ, ဇိဝှါယပိ ရူပံယေဝ ပဿိတဗ္ဗံ, ကာယေနပိ ရူပံယေဝ ပဿိတဗ္ဗံ, မနသာပိ ရူပံယေဝ ပဿိတဗ္ဗံ; စက္ခုနာပိ သဒ္ဒေါယေဝ သောတဗ္ဗော, ဃာနေနပိ သဒ္ဒေါယေဝ သောတဗ္ဗော, ဇိဝှါယပိ သဒ္ဒေါယေဝ သောတဗ္ဗော, ကာယေနပိ သဒ္ဒေါယေဝ သောတဗ္ဗော, မနသာပိ သဒ္ဒေါယေဝ သောတဗ္ဗော; စက္ခုနာပိ ဂန္ဓောယေဝ ဃာယိတဗ္ဗော, သောတေနပိ ဂန္ဓောယေဝ ဃာယိတဗ္ဗော, ဇိဝှါယပိ ဂန္ဓောယေဝ ဃာယိတဗ္ဗော, ကာယေနပိ ဂန္ဓောယေဝ ဃာယိတဗ္ဗော, မနသာပိ ဂန္ဓောယေဝ ဃာယိတဗ္ဗော; စက္ခုနာပိ ရသောယေဝ သာယိတဗ္ဗော, သောတေနပိ ရသောယေဝ သာယိတဗ္ဗော, ဃာနေနပိ ရသောယေဝ သာယိတဗ္ဗော, ကာယေနပိ ရသောယေဝ သာယိတဗ္ဗော, မနသာပိ ရသောယေဝ သာယိတဗ္ဗော; စက္ခုနာပိ ဖောဋ္ဌဗ္ဗံယေဝ ဖုသိတဗ္ဗံ, သောတေနပိ ဖောဋ္ဌဗ္ဗံ ယေဝ ဖုသိတဗ္ဗံ, ဃာနေနပိ ဖောဋ္ဌဗ္ဗံယေဝ ဖုသိတဗ္ဗံ, ဇိဝှါယပိ ဖောဋ္ဌဗ္ဗံ ယေဝ ဖုသိတဗ္ဗံ, မနသာပိ ဖောဋ္ဌဗ္ဗံယေဝ ဖုသိတဗ္ဗံ; စက္ခုနာပိ ဓမ္မံ ယေဝ ဝိဇာနိတဗ္ဗံ, သောတေနပိ ဓမ္မံယေဝ ဝိဇာနိတဗ္ဗံ, ဃာနေနပိ ဓမ္မံ ယေဝ ဝိဇာနိတဗ္ဗံ, ဇိဝှါယပိ ဓမ္မံယေဝ ဝိဇာနိတဗ္ဗံ, ကာယေနပိ ဓမ္မံယေဝ ဝိဇာနိတဗ္ဗန်”တိ? “န ဟိ, ဘန္တေ”တိ.
</Paragraph>

<Paragraph number="257" book="mi">
“န ခေါ တေ, မဟာရာဇ, ယုဇ္ဇတိ ပုရိမေန ဝါ ပစ္ဆိမံ, ပစ္ဆိမေန ဝါ ပုရိမံ, ယထာ ဝါ ပန, မဟာရာဇ, မယံ ဣဓ ပါသာဒေ နိသိန္နာ ဣမေသု ဇာလဝါတပါနေသု ဥဂ္ဃါဋိတေသု မဟန္တေန အာကာသေန ဗဟိမုခါ သုဋ္ဌုတရံ ရူပံ ပဿာမ, ဧဝမေတေန အဗ္ဘန္တရေ ဇီဝေနာပိ စက္ခုဒွါရေသု ဥဂ္ဃါဋိတေသု မဟန္တေန အာကာသေန သုဋ္ဌုတရံ ရူပံ ပဿိတဗ္ဗံ, သောတေသု ဥဂ္ဃါဋိတေသု…  ဃာနေ ဥဂ္ဃါဋိတေ…  ဇိဝှါယ ဥဂ္ဃါဋိတာယ…  ကာယေ ဥဂ္ဃါဋိတေ မဟန္တေန အာကာသေန သုဋ္ဌုတရံ သဒ္ဒေါ သောတဗ္ဗော, ဂန္ဓော ဃာယိတဗ္ဗော, ရသော သာယိတဗ္ဗော, ဖောဋ္ဌဗ္ဗော ဖုသိတဗ္ဗော”တိ? “န ဟိ, ဘန္တေ”တိ.
</Paragraph>

<Paragraph number="258" book="mi">
“န ခေါ တေ, မဟာရာဇ, ယုဇ္ဇတိ ပုရိမေန ဝါ ပစ္ဆိမံ, ပစ္ဆိမေန ဝါ ပုရိမံ, ယထာ ဝါ ပန, မဟာရာဇ, အယံ ဒိန္နော နိက္ခမိတွာ ဗဟိဒွါရကောဋ္ဌကေ တိဋ္ဌေယျ, ဇာနာသိ တွံ, မဟာရာဇ, ‘အယံ ဒိန္နော နိက္ခမိတွာ ဗဟိဒွါရကောဋ္ဌကေ ဌိတော’”တိ? “အာမ, ဘန္တေ, ဇာနာမီ”တိ. “ယထာ ဝါ ပန, မဟာရာဇ, အယံ ဒိန္နော အန္တော ပဝိသိတွာ တဝ ပုရတော တိဋ္ဌေယျ, ဇာနာသိ တွံ, မဟာရာဇ, ‘အယံ ဒိန္နော အန္တော ပဝိသိတွာ မမ ပုရတော ဌိတော’”တိ? “အာမ, ဘန္တေ, ဇာနာမီ”တိ. “ဧဝမေဝ ခေါ, မဟာရာဇ, အဗ္ဘန္တရေ သော ဇီဝေါ ဇိဝှါယ ရသေ နိက္ခိတ္တေ ဇာနေယျ အမ္ဗိလတ္တံ ဝါ လဝဏတ္တံ ဝါ တိတ္တကတ္တံ ဝါ ကဋုကတ္တံ ဝါ ကသာယတ္တံ ဝါ မဓုရတ္တံ ဝါ”တိ? “အာမ, ဘန္တေ, ဇာနေယျာ”တိ. “တေ ရသေ အန္တော ပဝိဋ္ဌေ ဇာနေယျ အမ္ဗိလတ္တံ ဝါ လဝဏတ္တံ ဝါ တိတ္တကတ္တံ ဝါ ကဋုကတ္တံ ဝါ ကသာယတ္တံ ဝါ မဓုရတ္တံ ဝါ”တိ. “န ဟိ, ဘန္တေ”တိ.
</Paragraph>

<Paragraph number="259" book="mi">
“န ခေါ တေ, မဟာရာဇ, ယုဇ္ဇတိ ပုရိမေန ဝါ ပစ္ဆိမံ, ပစ္ဆိမေန ဝါ ပုရိမံ, ယထာ, မဟာရာဇ, ကောစိဒေဝ ပုရိသော မဓုဃဋသတံ အာဟရာပေတွာ မဓုဒေါဏိံ ပူရာပေတွာ ပုရိသဿ မုခံ ပိဒဟိတွာ မဓုဒေါဏိယာ ပက္ခိပေယျ, ဇာနေယျ, မဟာရာဇ, သော ပုရိသော မဓုံ သမ္ပန္နံ ဝါ န သမ္ပန္နံ ဝါ”တိ? “န ဟိ, ဘန္တေ”တိ. “ကေန ကာရဏေနာ”တိ? “န ဟိ တဿ, ဘန္တေ, မုခေ မဓု ပဝိဋ္ဌန်”တိ.
</Paragraph>

<Paragraph number="260" book="mi">
“န ခေါ တေ, မဟာရာဇ, ယုဇ္ဇတိ ပုရိမေန ဝါ ပစ္ဆိမံ, ပစ္ဆိမေန ဝါ ပုရိမန်”တိ. “နာဟံ ပဋိဗလော တယာ ဝါဒိနာ သဒ္ဓိံ သလ္လပိတုံ; သာဓု, ဘန္တေ, အတ္ထံ ဇပ္ပေဟီ”တိ.
</Paragraph>

<Paragraph number="261" book="mi">
ထေရော အဘိဓမ္မသံယုတ္တာယ ကထာယ ရာဇာနံ မိလိန္ဒံ သညာပေသိ—  “ဣဓ, မဟာရာဇ, စက္ခုဉ္စ ပဋိစ္စ ရူပေ စ ဥပ္ပဇ္ဇတိ စက္ခုဝိညာဏံ, တံသဟဇာတာ ဖဿော ဝေဒနာ သညာ စေတနာ ဧကဂ္ဂတာ ဇီဝိတိန္ဒြိယံ မနသိကာရောတိ ဧဝမေတေ ဓမ္မာ ပစ္စယတော ဇာယန္တိ, န ဟေတ္ထ ဝေဒဂူ ဥပလဗ္ဘတိ, သောတဉ္စ ပဋိစ္စ သဒ္ဒေ စ …ပေ…  မနဉ္စ ပဋိစ္စ ဓမ္မေ စ ဥပ္ပဇ္ဇတိ မနောဝိညာဏံ, တံသဟဇာတာ ဖဿော ဝေဒနာ သညာ စေတနာ ဧကဂ္ဂတာ ဇီဝိတိန္ဒြိယံ မနသိကာရောတိ ဧဝမေတေ ဓမ္မာ ပစ္စယတော ဇာယန္တိ, န ဟေတ္ထ ဝေဒဂူ ဥပလဗ္ဘတီ”တိ.
</Paragraph>

<Paragraph number="262" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="263" type="center" book="mi">
ဝေဒဂူပဉှော ဆဋ္ဌော.
</Paragraph>