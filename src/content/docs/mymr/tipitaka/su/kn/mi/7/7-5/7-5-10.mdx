---
title: "7.5.10 အဇဂရင်္ဂပဉှ"
tableOfContents: false
sidebar:
  order: 2
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="274" book="mi">

<Paragraph number="1928" book="mi">
“ဘန္တေ နာဂသေန, ‘အဇဂရဿ ဧကံ အင်္ဂံ ဂဟေတဗ္ဗန်’တိ ယံ ဝဒေသိ, ကတမံ တံ ဧကံ အင်္ဂံ ဂဟေတဗ္ဗန်”တိ? “ယထာ, မဟာရာဇ, အဇဂရော မဟတိမဟာကာယော ဗဟူပိ ဒိဝသေ ဦနူဒရော ဒီနတရော ကုစ္ဆိပူရံ အာဟာရံ န လဘတိ, အပရိပုဏ္ဏော ယေဝ ယာဝဒေဝ သရီရယာပနမတ္တကေန ယာပေတိ; ဧဝမေဝ ခေါ, မဟာရာဇ, ယောဂိနော ယောဂါဝစရဿ ဘိက္ခာစရိယပ္ပသုတဿ ပရပိဏ္ဍမုပဂတဿ ပရဒိန္နပ္ပါဋိကင်္ခိဿ သယင်္ဂါဟပ္ပဋိဝိရတဿ ဒုလ္လဘံ ဥဒရပရိပူရံ အာဟာရံ, အပိ စ အတ္ထဝသိကေန ကုလပုတ္တေန စတ္တာရော ပဉ္စ အာလောပေ အဘုဉ္ဇိတွာ အဝသေသံ ဥဒကေန ပရိပူရေတဗ္ဗံ. ဣဒံ, မဟာရာဇ, အဇဂရဿ ဧကံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန သာရိပုတ္တေန ဓမ္မသေနာပတိနာ—
</Paragraph>

<Paragraph number="1929" type="verses" book="mi">
_‘အလ္လံ သုက္ခံ ဝါ ဘုဉ္ဇန္တော,_  
_န ဗာဠှံ သုဟိတော သိယာ;_  
_ဦနူဒရော မိတာဟာရော,_  
_သတော ဘိက္ခု ပရိဗ္ဗဇေ._  

</Paragraph>

<Paragraph number="1930" type="verses" book="mi">
_စတ္တာရော ပဉ္စ အာလောပေ,_  
_အဘုတွာ ဥဒကံ ပိဝေ;_  
_အလံ ဖာသု ဝိဟာရာယ,_  
_ပဟိတတ္တဿ ဘိက္ခုနော’”တိ._  


</Paragraph>
</Division>

<Paragraph number="1931" type="center" book="mi">
အဇဂရင်္ဂပဉှော ဒသမော.



</Paragraph>

<Paragraph number="1932" type="center" book="mi">
သီဟဝဂ္ဂေါ ပဉ္စမော.



</Paragraph>

<Paragraph number="1933" type="center" book="mi">
တဿုဒ္ဒါနံ


</Paragraph>

<Paragraph number="1934" type="verses" book="mi">
_ကေသရီ စက္ကဝါကော စ,_  
_ပေဏာဟိ ဃရကပေါတကော;_  
ဥလူကော သတပတ္တော စ,_  
_ဝဂ္ဂုလိ စ ဇလူပိကာ;_  
_သပ္ပေါ အဇဂရော စေဝ,_  
_ဝဂ္ဂေါ တေန ပဝုစ္စတီတိ._
</Paragraph>