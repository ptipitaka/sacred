---
title: "3.2.8 နာမရူပပဋိသန္ဒဟနပဉှ"
tableOfContents: false
sidebar:
  order: 8
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="47" book="mi" e="ch" v="28">

<Paragraph number="219" book="mi">
ရာဇာ အာဟ—  “ဘန္တေ နာဂသေန, ယံ ပနေတံ ဗြူသိ ‘နာမရူပန်’တိ, တတ္ထ ကတမံ နာမံ, ကတမံ ရူပန်”တိ. “ယံ တတ္ထ, မဟာရာဇ, ဩဠာရိကံ, ဧတံ ရူပံ, ယေ တတ္ထ သုခုမာ စိတ္တစေတသိကာ ဓမ္မာ, ဧတံ နာမန်”တိ. “ဘန္တေ နာဂသေန, ကေန ကာရဏေန နာမံယေဝ န ပဋိသန္ဒဟတိ, ရူပံယေဝ ဝါ”တိ? “အညမညူပနိဿိတာ, မဟာရာဇ, ဧတေ ဓမ္မာ ဧကတောဝ ဥပ္ပဇ္ဇန္တီ”တိ.
</Paragraph>

<Paragraph number="220" book="mi">
“ဩပမ္မံ ကရောဟီ”တိ. “ယထာ, မဟာရာဇ, ကုက္ကုဋိယာ ကလလံ န ဘဝေယျ, အဏ္ဍမ္ပိ န ဘဝေယျ, ယဉ္စ တတ္ထ ကလလံ, ယဉ္စ အဏ္ဍံ, ဥဘောပေတေ အညမညူပနိဿိတာ, ဧကတောဝ နေသံ ဥပ္ပတ္တိ ဟောတိ; ဧဝမေဝ ခေါ, မဟာရာဇ, ယဒိ တတ္ထ နာမံ န ဘဝေယျ, ရူပမ္ပိ န ဘဝေယျ, ယဉ္စေဝ တတ္ထ နာမံ, ယဉ္စေဝ ရူပံ, ဥဘောပေတေ အညမညူပနိဿိတာ, ဧကတောဝ နေသံ ဥပ္ပတ္တိ ဟောတိ. ဧဝမေတံ ဒီဃမဒ္ဓါနံ သန္ဓာဝိတန်”တိ.
</Paragraph>

<Paragraph number="221" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="222" type="center" book="mi">
နာမရူပပဋိသန္ဒဟနပဉှော အဋ္ဌမော.
</Paragraph>