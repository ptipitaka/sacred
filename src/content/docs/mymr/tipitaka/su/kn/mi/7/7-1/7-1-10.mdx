---
title: "7.1.10 မက္ကဋင်္ဂပဉှ"
tableOfContents: false
sidebar:
  order: 2
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="mi">

<Paragraph number="1700" book="mi">
“ဘန္တေ နာဂသေန, ‘မက္ကဋဿ ဒွေ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ ဒွေ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, မက္ကဋော ဝါသမုပဂစ္ဆန္တော တထာရူပေ ဩကာသေ မဟတိမဟာရုက္ခေ ပဝိဝိတ္တေ သဗ္ဗဋ္ဌကသာခေ ဘီရုတ္တာဏေ ဝါသမုပဂစ္ဆတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန လဇ္ဇိံ ပေသလံ သီလဝန္တံ ကလျာဏဓမ္မံ ဗဟုဿုတံ ဓမ္မဓရံ ဝိနယဓရံ ပိယံ ဂရုဘာဝနီယံ ဝတ္တာရံ ဝစနက္ခမံ ဩဝါဒကံ ဝိညာပကံ သန္ဒဿကံ သမာဒပကံ သမုတ္တေဇကံ သမ္ပဟံသကံ ဧဝရူပံ ကလျာဏမိတ္တံ အာစရိယံ နိဿာယ ဝိဟရိတဗ္ဗံ. ဣဒံ, မဟာရာဇ, မက္ကဋဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1701" book="mi">
ပုန စပရံ, မဟာရာဇ, မက္ကဋော ရုက္ခေယေဝ စရတိ တိဋ္ဌတိ နိသီဒတိ, ယဒိ နိဒ္ဒံ ဩက္ကမတိ, တတ္ထေဝ ရတ္တိံ ဝါသမနုဘဝတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ပဝနာဘိမုခေန ဘဝိတဗ္ဗံ, ပဝနေယေဝ ဌာနစင်္ကမနိသဇ္ဇာသယနံ နိဒ္ဒံ ဩက္ကမိတဗ္ဗံ, တတ္ထေဝ သတိပဋ္ဌာနမနုဘဝိတဗ္ဗံ. ဣဒံ, မဟာရာဇ, မက္ကဋဿ ဒုတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန သာရိပုတ္တေန ဓမ္မသေနာပတိနာ—
</Paragraph>

<Paragraph number="1702" type="verses" book="mi">
_‘စင်္ကမန္တောပိ တိဋ္ဌန္တော,_  
_နိသဇ္ဇာသယနေန ဝါ;_  
_ပဝနေ သောဘတေ ဘိက္ခု,_  
_ပဝနန္တံဝ ဝဏ္ဏိတန်’”တိ._  


</Paragraph>
</Division>

<Paragraph number="1703" type="center" book="mi">
မက္ကဋင်္ဂပဉှော ဒသမော.



</Paragraph>

<Paragraph number="1704" type="center" book="mi">
ဂဒြဘဝဂ္ဂေါ ပဌမော.



</Paragraph>

<Paragraph number="1705" type="center" book="mi">
တဿုဒ္ဒါနံ


</Paragraph>

<Paragraph number="1706" type="verses" book="mi">
_ဂဒြဘော စေဝ ကုက္ကုဋော,_  
_ကလန္ဒော ဒီပိနိ ဒီပိကော;_  
_ကုမ္မော ဝံသော စ စာပေါ စ,_  
_ဝါယသော အထ မက္ကဋောတိ._
</Paragraph>