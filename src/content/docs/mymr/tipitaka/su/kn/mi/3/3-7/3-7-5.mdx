---
title: 3.7.5 ဒွိန္နံလောကုပ္ပန္နာနံသမကဘာဝပဉှ
tableOfContents: false
sidebar:
  order: 5
type: tipitaka
basket: su
book: mi
review:
  current: review
  updated: '2025-10-23T09:13:42.923423'
  updated_by: ''
  notes: ''
  history:
  - state: review
    date: '2025-10-23T09:13:42.923423'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="98" book="mi" e="ch" v="28">

<Paragraph number="470" book="mi">
ရာဇာ အာဟ—  “ဘန္တေ နာဂသေန, ယော ဣဓ ကာလင်္ကတော ဗြဟ္မလောကေ ဥပ္ပဇ္ဇေယျ, ယော စ ဣဓ ကာလင်္ကတော ကသ္မီရေ ဥပ္ပဇ္ဇေယျ, ကော စိရတရံ ကော သီဃတရန်”တိ? “သမကံ, မဟာရာဇာ”တိ.
</Paragraph>

<Paragraph number="471" book="mi">
“ဩပမ္မံ ကရောဟီ”တိ. “ကုဟိံ ပန, မဟာရာဇ, တဝ ဇာတနဂရန်”တိ? “အတ္ထိ, ဘန္တေ, ကလသိဂါမော နာမ, တတ္ထာဟံ ဇာတော”တိ. “ကီဝ ဒူရော, မဟာရာဇ, ဣတော ကလသိဂါမော ဟောတီ”တိ. “ဒွိမတ္တာနိ, ဘန္တေ, ယောဇနသတာနီ”တိ. “ကီဝ ဒူရံ, မဟာရာဇ, ဣတော ကသ္မီရံ ဟောတီ”တိ? “ဒွါဒသ, ဘန္တေ, ယောဇနာနီ”တိ. “ဣင်္ဃ တွံ, မဟာရာဇ, ကလသိဂါမံ စိန္တေဟီ”တိ. “စိန္တိတော, ဘန္တေ”တိ. “ဣင်္ဃ တွံ, မဟာရာဇ, ကသ္မီရံ စိန္တေဟီ”တိ. “စိန္တိတံ, ဘန္တေ”တိ. “ကတမံ နု ခေါ, မဟာရာဇ, စိရေန စိန္တိတံ, ကတမံ သီဃတရန်”တိ? “သမကံ, ဘန္တေ”တိ. “ဧဝမေဝ ခေါ, မဟာရာဇ, ယော ဣဓ ကာလင်္ကတော ဗြဟ္မလောကေ ဥပ္ပဇ္ဇေယျ, ယော စ ဣဓ ကာလင်္ကတော ကသ္မီရေ ဥပ္ပဇ္ဇေယျ, သမကံယေဝ ဥပ္ပဇ္ဇန္တီ”တိ.
</Paragraph>

<Paragraph number="472" book="mi">
“ဘိယျော ဩပမ္မံ ကရောဟီ”တိ. “တံ ကိံ မညသိ, မဟာရာဇ, ဒွေ သကုဏာ အာကာသေန ဂစ္ဆေယျုံ, တေသု ဧကော ဥစ္စေ ရုက္ခေ နိသီဒေယျ, ဧကော နီစေ ရုက္ခေ နိသီဒေယျ, တေသံ သမကံ ပတိဋ္ဌိတာနံ ကတမဿ ဆာယာ ပဌမတရံ ပထဝိယံ ပတိဋ္ဌဟေယျ, ကတမဿ ဆာယာ စိရေန ပထဝိယံ ပတိဋ္ဌဟေယျာ”တိ? “သမကံ, ဘန္တေ”တိ. “ဧဝမေဝ ခေါ, မဟာရာဇ, ယော ဣဓ ကာလင်္ကတော ဗြဟ္မလောကေ ဥပ္ပဇ္ဇေယျ, ယော စ ဣဓ ကာလင်္ကတော ကသ္မီရေ ဥပ္ပဇ္ဇေယျ, သမကံယေဝ ဥပ္ပဇ္ဇန္တီ”တိ.
</Paragraph>

<Paragraph number="473" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="474" type="center" book="mi">
ဒွိန္နံ လောကုပ္ပန္နာနံ သမကဘာဝပဉှော ပဉ္စမော.
</Paragraph>