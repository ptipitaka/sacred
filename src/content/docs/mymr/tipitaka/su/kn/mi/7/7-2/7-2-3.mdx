---
title: "7.2.3 ဗီဇင်္ဂပဉှ"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="237" book="mi">

<Paragraph number="1715" book="mi">
“ဘန္တေ နာဂသေန, ‘ဗီဇဿ ဒွေ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ ဒွေ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, ဗီဇံ အပ္ပကမ္ပိ သမာနံ ဘဒ္ဒကေ ခေတ္တေ ဝုတ္တံ ဒေဝေ သမ္မာ ဓာရံ ပဝေစ္ဆန္တေ သုဗဟူနိ ဖလာနိ အနုဒဿတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ယထာ ပဋိပါဒိတံ သီလံ ကေဝလံ သာမညဖလမနုဒဿတိ. ဧဝံ သမ္မာ ပဋိပဇ္ဇိတဗ္ဗံ. ဣဒံ, မဟာရာဇ, ဗီဇဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1716" book="mi">
ပုန စပရံ, မဟာရာဇ, ဗီဇံ သုပရိသောဓိတေ ခေတ္တေ ရောပိတံ ခိပ္ပမေဝ သံဝိရူဟတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန မာနသံ သုပရိဂ္ဂဟိတံ သုညာဂါရေ ပရိသောဓိတံ သတိပဋ္ဌာနခေတ္တဝရေ ခိတ္တံ ခိပ္ပမေဝ ဝိရူဟတိ. ဣဒံ, မဟာရာဇ, ဗီဇဿ ဒုတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန အနုရုဒ္ဓေန—
</Paragraph>

<Paragraph number="1717" type="verses" book="mi">
_‘ယထာပိ ခေတ္တေ ပရိသုဒ္ဓေ,_  
_ဗီဇဉ္စဿ ပတိဋ္ဌိတံ;_  
_ဝိပုလံ တဿ ဖလံ ဟောတိ,_  
_အပိ တောသေတိ ကဿကံ._  

</Paragraph>

<Paragraph number="1718" type="verses" book="mi">
_တထေဝ ယောဂိနော စိတ္တံ,_  
_သုညာဂါရေ ဝိသောဓိတံ;_  
_သတိပဋ္ဌာနခေတ္တမှိ,_  
_ခိပ္ပမေဝ ဝိရူဟတီ’”တိ._  


</Paragraph>
</Division>

<Paragraph number="1719" type="center" book="mi">
ဗီဇင်္ဂပဉှော တတိယော.
</Paragraph>