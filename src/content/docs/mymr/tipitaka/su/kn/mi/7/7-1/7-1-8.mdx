---
title: "7.1.8 စာပင်္ဂပဉှ"
tableOfContents: false
sidebar:
  order: 9
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="232" book="mi">

<Paragraph number="1693" book="mi">
“ဘန္တေ နာဂသေန, ‘စာပဿ ဧကံ အင်္ဂံ ဂဟေတဗ္ဗန်’တိ ယံ ဝဒေသိ, ကတမံ တံ ဧကံ အင်္ဂံ ဂဟေတဗ္ဗန်”တိ? “ယထာ, မဟာရာဇ, စာပေါ သုတစ္ဆိတော နမိတော ယာဝဂ္ဂမူလံ သမကမေဝ အနုနမတိ နပ္ပဋိတ္ထမ္ဘတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ထေရနဝမဇ္ဈိမသမကေသု အနုနမိတဗ္ဗံ နပ္ပဋိဖရိတဗ္ဗံ. ဣဒံ, မဟာရာဇ, စာပဿ ဧကံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ဘဂဝတာ ဒေဝါတိဒေဝေန ဝိဓုရ (ပုဏ္ဏက) ဇာတကေ—
</Paragraph>

<Paragraph number="1694" type="verses" book="mi">
_‘စာပေါဝူနုဒရော ဓီရော,_  
_ဝံသော ဝါပိ ပကမ္ပယေ;_  
_ပဋိလောမံ န ဝတ္တေယျ,_  
_သ ရာဇဝသတိံ ဝသေ’”တိ._  


</Paragraph>
</Division>

<Paragraph number="1695" type="center" book="mi">
စာပင်္ဂပဉှော အဋ္ဌမော.
</Paragraph>