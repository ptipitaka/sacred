---
title: "7.5.8 ဇလူကင်္ဂပဉှ"
tableOfContents: false
sidebar:
  order: 9
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="272" book="mi">

<Paragraph number="1920" book="mi">
“ဘန္တေ နာဂသေန, ‘ဇလူကာယ ဧကံ အင်္ဂံ ဂဟေတဗ္ဗန်’တိ ယံ ဝဒေသိ, ကတမံ တံ ဧကံ အင်္ဂံ ဂဟေတဗ္ဗန်”တိ? “ယထာ, မဟာရာဇ, ဇလူကာ ယတ္ထ အလ္လီယတိ, တတ္ထေဝ ဒဠှံ အလ္လီယိတွာ ရုဟိရံ ပိဝတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ယသ္မိံ အာရမ္မဏေ စိတ္တံ အလ္လီယတိ, တံ အာရမ္မဏံ ဝဏ္ဏတော စ သဏ္ဌာနတော စ ဒိသတော စ ဩကာသတော စ ပရိစ္ဆေဒတော စ လိင်္ဂတော စ နိမိတ္တတော စ ဒဠှံ ပတိဋ္ဌာပေတွာ တေနေဝါရမ္မဏေန ဝိမုတ္တိရသမသေစနကံ ပါတဗ္ဗံ. ဣဒံ, မဟာရာဇ, ဇလူကာယ ဧကံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန အနုရုဒ္ဓေန—
</Paragraph>

<Paragraph number="1921" type="verses" book="mi">
_‘ပရိသုဒ္ဓေန စိတ္တေန,_  
_အာရမ္မဏေ ပတိဋ္ဌာယ;_  
_တေန စိတ္တေန ပါတဗ္ဗံ,_  
_ဝိမုတ္တိရသမသေစနန်’”တိ._  


</Paragraph>
</Division>

<Paragraph number="1922" type="center" book="mi">
ဇလူကင်္ဂပဉှော အဋ္ဌမော.
</Paragraph>