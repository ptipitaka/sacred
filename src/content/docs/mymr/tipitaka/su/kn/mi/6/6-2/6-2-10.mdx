---
title: "6.2.10 ကဌိနတပနပဉှ"
tableOfContents: false
sidebar:
  order: 2
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="189" book="mi">

<Paragraph number="1204" book="mi">
“ဘန္တေ နာဂသေန, ကိဿ ဟေမန္တေ သူရိယော ကဌိနံ တပတိ, နော တထာ ဂိမှေ”တိ? “ဂိမှေ, မဟာရာဇ, အနုပဟတံ ဟောတိ ရဇောဇလ္လံ, ဝါတက္ခုဘိတာ ရေဏူ ဂဂနာနုဂတာ ဟောန္တိ, အာကာသေပိ အဗ္ဘာ သုဗဟလာ ဟောန္တိ, မဟာဝါတော စ အဓိမတ္တံ ဝါယတိ, တေ သဗ္ဗေ နာနာကုလာ သမာယုတာ သူရိယရံသိယော ပိဒဟန္တိ, တေန ဂိမှေ သူရိယော မန္ဒံ တပတိ.
</Paragraph>

<Paragraph number="1205" book="mi">
ဟေမန္တေ ပန, မဟာရာဇ, ဟေဋ္ဌာ ပထဝီ နိဗ္ဗုတာ ဟောတိ, ဥပရိ မဟာမေဃော ဥပဋ္ဌိတော ဟောတိ, ဥပသန္တံ ဟောတိ ရဇောဇလ္လံ, ရေဏု စ သန္တသန္တံ ဂဂနေ စရတိ, ဝိဂတဝလာဟကော စ ဟောတိ အာကာသော, ဝါတော စ မန္ဒမန္ဒံ ဝါယတိ, ဧတေသံ ဥပရတိယာ ဝိသုဒ္ဓါ ဟောန္တိ သူရိယရံသိယော, ဥပဃာတဝိမုတ္တဿ သူရိယဿ တာပေါ အတိဝိယ တပတိ. ဣဒမေတ္ထ, မဟာရာဇ, ကာရဏံ, ယေန ကာရဏေန သူရိယော ဟေမန္တေ ကဌိနံ တပတိ, နော တထာ ဂိမှေ”တိ. “သဗ္ဗီတိမုတ္တော, ဘန္တေ, သူရိယော ကဌိနံ တပတိ, မေဃာဒိသဟဂတော ကဌိနံ န တပတီ”တိ.

</Paragraph>
</Division>

<Paragraph number="1206" type="center" book="mi">
ကဌိနတပနပဉှော ဒသမော.



</Paragraph>

<Paragraph number="1207" type="center" book="mi">
နိပ္ပပဉ္စဝဂ္ဂေါ ဒုတိယော.



</Paragraph>

<Paragraph number="1208" type="center" book="mi">
ဣမသ္မိံ ဝဂ္ဂေ ဒသ ပဉှာ.
</Paragraph>