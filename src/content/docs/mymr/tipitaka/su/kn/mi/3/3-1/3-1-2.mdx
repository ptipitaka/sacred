---
title: 3.1.2 ဝဿဂဏနပဉှ
tableOfContents: false
sidebar:
  order: 2
type: tipitaka
basket: su
book: mi
review:
  current: review
  updated: '2025-10-27T21:48:45.414941'
  updated_by: ''
  notes: ''
  history:
  - state: review
    date: '2025-10-27T21:48:45.414941'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="25" book="mi" e="ch" v="28">

<Paragraph number="102" book="mi">
“ကတိဝဿောသိ တွံ, ဘန္တေ နာဂသေနာ”တိ? “သတ္တဝဿောဟံ, မဟာရာဇာ”တိ. “ကေ တေ, ဘန္တေ, သတ္တ, တွံ ဝါ သတ္တ, ဂဏနာ ဝါ သတ္တာ”တိ?
</Paragraph>

<Paragraph number="103" book="mi">
တေန ခေါ ပန သမယေန မိလိန္ဒဿ ရညော သဗ္ဗာဘရဏပဋိမဏ္ဍိတဿ အလင်္ကတပဋိယတ္တဿ ပထဝိယံ ဆာယာ ဒိဿတိ, ဥဒကမဏိကေ စ ဆာယာ ဒိဿတိ. အထ ခေါ အာယသ္မာ နာဂသေနော မိလိန္ဒံ ရာဇာနံ ဧတဒဝေါစ—  “အယံ တေ, မဟာရာဇ, ဆာယာ ပထဝိယံ ဥဒကမဏိကေ စ ဒိဿတိ, ကိံ ပန, မဟာရာဇ, တွံ ဝါ ရာဇာ, ဆာယာ ဝါ ရာဇာ”တိ? “အဟံ, ဘန္တေ နာဂသေန, ရာဇာ, နာယံ ဆာယာ ရာဇာ, မံ ပန နိဿာယ ဆာယာ ပဝတ္တတီ”တိ. “ဧဝမေဝ ခေါ, မဟာရာဇ, ဝဿာနံ ဂဏနာ သတ္တ, န ပနာဟံ သတ္တ, မံ ပန နိဿာယ သတ္တ ပဝတ္တတိ, ဆာယူပမံ, မဟာရာဇာ”တိ. “အစ္ဆရိယံ, ဘန္တေ နာဂသေန, အဗ္ဘုတံ, ဘန္တေ နာဂသေန, အတိစိတြာနိ ပဉှပဋိဘာနာနိ ဝိသဇ္ဇိတာနီ”တိ.

</Paragraph>
</Division>

<Paragraph number="104" type="center" book="mi">
ဝဿဂဏနပဉှော ဒုတိယော.
</Paragraph>