---
title: "7.7.1 ကုမ္ဘင်္ဂပဉှ"
tableOfContents: false
sidebar:
  order: 1
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="285" book="mi" e="ch" v="28">

<Paragraph number="1986" book="mi">
“ဘန္တေ နာဂသေန, ‘ကုမ္ဘဿ ဧကံ အင်္ဂံ ဂဟေတဗ္ဗန်’တိ ယံ ဝဒေသိ, ကတမံ တံ ဧကံ အင်္ဂံ ဂဟေတဗ္ဗန်”တိ? “ယထာ, မဟာရာဇ, ကုမ္ဘော သမ္ပုဏ္ဏော န သဏတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန အာဂမေ အဓိဂမေ ပရိယတ္တိယံ သာမညေ ပါရမိံ ပတွာ န သဏိတဗ္ဗံ, န တေန မာနော ကရဏီယော, န ဒဗ္ဗော ဒဿေတဗ္ဗော, နိဟတမာနေန နိဟတဒဗ္ဗေန ဘဝိတဗ္ဗံ, ဥဇုကေန အမုခရေန အဝိကတ္ထိနာ. ဣဒံ, မဟာရာဇ, ကုမ္ဘဿ ဧကံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ဘဂဝတာ ဒေဝါတိဒေဝေန သုတ္တနိပါတေ—
</Paragraph>

<Paragraph number="1987" type="verses" book="mi">
_‘ယဒူနကံ တံ သဏတိ,_  
_ယံ ပူရံ သန္တမေဝ တံ;_  
_အဍ္ဎကုမ္ဘူပမော ဗာလော,_  
_ရဟဒေါ ပူရောဝ ပဏ္ဍိတော’”တိ._  


</Paragraph>
</Division>

<Paragraph number="1988" type="center" book="mi">
ကုမ္ဘင်္ဂပဉှော ပဌမော.
</Paragraph>