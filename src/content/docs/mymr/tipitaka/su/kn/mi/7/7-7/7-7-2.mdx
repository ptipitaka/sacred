---
title: 7.7.2 ကာဠာယသင်္ဂပဉှ
tableOfContents: false
sidebar:
  order: 2
type: tipitaka
basket: su
book: mi
review:
  current: review
  updated: '2025-10-27T21:48:46.416320'
  updated_by: ''
  notes: ''
  history:
  - state: review
    date: '2025-10-27T21:48:46.416320'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="286" book="mi" e="ch" v="28">

<Paragraph number="1989" book="mi">
“ဘန္တေ နာဂသေန, ‘ကာဠာယသဿ ဒွေ အင်္ဂါနိ ဂဟေတဗ္ဗာနီ’တိ ယံ ဝဒေသိ, ကတမာနိ တာနိ ဒွေ အင်္ဂါနိ ဂဟေတဗ္ဗာနီ”တိ? “ယထာ, မဟာရာဇ, ကာဠာယသော သုပီတော ဝမတိ; ဧဝမေဝ ခေါ, မဟာရာဇ, ယောဂိနော ယောဂါဝစရဿ မာနသံ ယောနိသော မနသိကာရေန အပီတံ ဝမတိ. ဣဒံ, မဟာရာဇ, ကာဠာယသဿ ပဌမံ အင်္ဂံ ဂဟေတဗ္ဗံ.
</Paragraph>

<Paragraph number="1990" book="mi">
ပုန စပရံ, မဟာရာဇ, ကာဠာယသော သကိံ ပီတံ ဥဒကံ န ဝမတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ယော သကိံ ဥပ္ပန္နော ပသာဒေါ, န ပုန သော ဝမိတဗ္ဗော ‘ဥဠာရော သော ဘဂဝါ သမ္မာသမ္ဗုဒ္ဓေါ, သွာက္ခာတော ဓမ္မော, သုပ္ပဋိပန္နော သံဃော’တိ. ‘ရူပံ အနိစ္စံ, ဝေဒနာ အနိစ္စာ, သညာ အနိစ္စာ, သင်္ခါရာ အနိစ္စာ, ဝိညာဏံ အနိစ္စန်’တိ ယံ သကိံ ဥပ္ပန္နံ ဉာဏံ, န ပုန တံ ဝမိတဗ္ဗံ. ဣဒံ, မဟာရာဇ, ကာဠာယသဿ ဒုတိယံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ဘဂဝတာ ဒေဝါတိဒေဝေန—
</Paragraph>

<Paragraph number="1991" type="verses" book="mi">
_‘ဒဿနမှိ ပရိသောဓိတော နရော,_  
_အရိယဓမ္မေ နိယတော ဝိသေသဂူ;_  
_နပ္ပဝေဓတိ အနေကဘာဂသော,_  
_သဗ္ဗသော စ မုခဘာဝမေဝ သော’”တိ._  


</Paragraph>
</Division>

<Paragraph number="1992" type="center" book="mi">
ကာဠာယသင်္ဂပဉှော ဒုတိယော.
</Paragraph>