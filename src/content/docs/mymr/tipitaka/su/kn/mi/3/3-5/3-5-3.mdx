---
title: "3.5.3 ဗုဒ္ဓဿအနုတ္တရဘာဝဇာနနပဉှ"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="75" book="mi">

<Paragraph number="366" book="mi">
ရာဇာ အာဟ—  “ဘန္တေ နာဂသေန, သက္ကာ ဇာနိတုံ ‘ဗုဒ္ဓေါ အနုတ္တရော’”တိ? “အာမ, မဟာရာဇ, သက္ကာ ဇာနိတုံ ‘ဘဂဝါ အနုတ္တရော’”တိ. “ကထံ, ဘန္တေ နာဂသေန, သက္ကာ ဇာနိတုံ ‘ဗုဒ္ဓေါ အနုတ္တရော’”တိ? “ဘူတပုဗ္ဗံ, မဟာရာဇ, တိဿတ္ထေရော နာမ လေခါစရိယော အဟောသိ, ဗဟူနိ ဝဿာနိ အဗ္ဘတီတာနိ ကာလင်္ကတဿ ကထံ သော ဉာယတီ”တိ. “လေခေန, ဘန္တေ”တိ. “ဧဝမေဝ ခေါ, မဟာရာဇ, ယော ဓမ္မံ ပဿတိ, သော ဘဂဝန္တံ ပဿတိ, ဓမ္မော ဟိ, မဟာရာဇ, ဘဂဝတာ ဒေသိတော”တိ.
</Paragraph>

<Paragraph number="367" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="368" type="center" book="mi">
ဗုဒ္ဓဿ အနုတ္တရဘာဝဇာနနပဉှော တတိယော.
</Paragraph>