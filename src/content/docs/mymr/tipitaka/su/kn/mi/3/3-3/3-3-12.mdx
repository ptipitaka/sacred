---
title: "3.3.12 ဝိညာဏလက္ခဏပဉှ"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="60" book="mi">

<Paragraph number="301" book="mi">
“ဘန္တေ နာဂသေန, ကိံလက္ခဏံ ဝိညာဏန်”တိ? “ဝိဇာနနလက္ခဏံ, မဟာရာဇ, ဝိညာဏန်”တိ.
</Paragraph>

<Paragraph number="302" book="mi">
“ဩပမ္မံ ကရောဟီ”တိ. “ယထာ, မဟာရာဇ, နဂရဂုတ္တိကော မဇ္ဈေ နဂရသိင်္ဃာဋကေ နိသိန္နော ပဿေယျ ပုရတ္ထိမဒိသတော ပုရိသံ အာဂစ္ဆန္တံ, ပဿေယျ ဒက္ခိဏဒိသတော ပုရိသံ အာဂစ္ဆန္တံ, ပဿေယျ ပစ္ဆိမဒိသတော ပုရိသံ အာဂစ္ဆန္တံ, ပဿေယျ ဥတ္တရဒိသတော ပုရိသံ အာဂစ္ဆန္တံ; ဧဝမေဝ ခေါ, မဟာရာဇ, ယဉ္စ ပုရိသော စက္ခုနာ ရူပံ ပဿတိ, တံ ဝိညာဏေန ဝိဇာနာတိ. ယဉ္စ သောတေန သဒ္ဒံ သုဏာတိ, တံ ဝိညာဏေန ဝိဇာနာတိ. ယဉ္စ ဃာနေန ဂန္ဓံ ဃာယတိ, တံ ဝိညာဏေန ဝိဇာနာတိ. ယဉ္စ ဇိဝှါယ ရသံ သာယတိ, တံ ဝိညာဏေန ဝိဇာနာတိ. ယဉ္စ ကာယေန ဖောဋ္ဌဗ္ဗံ ဖုသတိ, တံ ဝိညာဏေန ဝိဇာနာတိ, ယဉ္စ မနသာ ဓမ္မံ ဝိဇာနာတိ, တံ ဝိညာဏေန ဝိဇာနာတိ. ဧဝံ ခေါ, မဟာရာဇ, ဝိဇာနနလက္ခဏံ ဝိညာဏန်”တိ.
</Paragraph>

<Paragraph number="303" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="304" type="center" book="mi">
ဝိညာဏလက္ခဏပဉှော ဒွါဒသမော.
</Paragraph>