---
title: "4.1.4 အဋ္ဌပညာပဋိလာဘကာရဏ"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="mi">

<Paragraph number="540" book="mi">
“ဘန္တေ နာဂသေန, အဋ္ဌဟိ ကာရဏေဟိ ဗုဒ္ဓိ ပရိဏမတိ ပရိပါကံ ဂစ္ဆတိ. ကတမေဟိ အဋ္ဌဟိ? ဝယပရိဏာမေန ဗုဒ္ဓိ ပရိဏမတိ ပရိပါကံ ဂစ္ဆတိ, ယသပရိဏာမေန ဗုဒ္ဓိ ပရိဏမတိ ပရိပါကံ ဂစ္ဆတိ, ပရိပုစ္ဆာယ ဗုဒ္ဓိ ပရိဏမတိ ပရိပါကံ ဂစ္ဆတိ, တိတ္ထသံဝါသေန ဗုဒ္ဓိ ပရိဏမတိ ပရိပါကံ ဂစ္ဆတိ, ယောနိသော မနသိကာရေန ဗုဒ္ဓိ ပရိဏမတိ ပရိပါကံ ဂစ္ဆတိ, သာကစ္ဆာယ ဗုဒ္ဓိ ပရိဏမတိ ပရိပါကံ ဂစ္ဆတိ, သ္နေဟူပသေဝနေန ဗုဒ္ဓိ ပရိဏမတိ ပရိပါကံ ဂစ္ဆတိ, ပတိရူပဒေသဝါသေန ဗုဒ္ဓိ ပရိဏမတိ ပရိပါကံ ဂစ္ဆတိ. ဘဝတီဟ—
</Paragraph>

<Paragraph number="541" type="verses" book="mi">
_‘ဝယေန ယသပုစ္ဆာဟိ,_  
_တိတ္ထဝါသေန ယောနိသော;_  
_သာကစ္ဆာ သ္နေဟသံသေဝါ,_  
_ပတိရူပဝသေန စ._  

</Paragraph>

<Paragraph number="542" type="verses" book="mi">
_ဧတာနိ အဋ္ဌ ဌာနာနိ,_  
_ဗုဒ္ဓိဝိသဒကာရဏာ;_  
_ယေသံ ဧတာနိ သမ္ဘောန္တိ,_  
_တေသံ ဗုဒ္ဓိ ပဘိဇ္ဇတီ’”တိ._  


</Paragraph>
</Division>

<Paragraph number="543" type="center" book="mi">
အဋ္ဌ ပညာပဋိလာဘကာရဏာနိ.
</Paragraph>