---
title: "3.5.10 ဗုဒ္ဓနိဒဿနပဉှ"
tableOfContents: false
sidebar:
  order: 10
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="82" book="mi" e="ch" v="28">

<Paragraph number="391" book="mi">
ရာဇာ အာဟ—  “ဘန္တေ နာဂသေန, ဗုဒ္ဓေါ အတ္ထီ”တိ? “အာမ, မဟာရာဇ, ဘဂဝါ အတ္ထီ”တိ. “သက္ကာ ပန, ဘန္တေ နာဂသေန, ဗုဒ္ဓေါ နိဒဿေတုံ ဣဓ ဝါ ဣဓ ဝါ”တိ? “ပရိနိဗ္ဗုတော, မဟာရာဇ, ဘဂဝါ အနုပါဒိသေသာယ နိဗ္ဗာနဓာတုယာ, န သက္ကာ ဘဂဝါ နိဒဿေတုံ ‘ဣဓ ဝါ ဣဓ ဝါ’”တိ.
</Paragraph>

<Paragraph number="392" book="mi">
“ဩပမ္မံ ကရောဟီ”တိ. “တံ ကိံ မညသိ, မဟာရာဇ, မဟတော အဂ္ဂိက္ခန္ဓဿ ဇလမာနဿ ယာ အစ္စိ အတ္ထင်္ဂတာ, သက္ကာ သာ အစ္စိ ဒဿေတုံ ‘ဣဓ ဝါ ဣဓ ဝါ’”တိ? “န ဟိ, ဘန္တေ, နိရုဒ္ဓါ သာ အစ္စိ အပ္ပညတ္တိံ ဂတာ”တိ. “ဧဝမေဝ ခေါ, မဟာရာဇ, ဘဂဝါ အနုပါဒိသေသာယ နိဗ္ဗာနဓာတုယာ ပရိနိဗ္ဗုတော အတ္ထင်္ဂတော, န သက္ကာ ဘဂဝါ နိဒဿေတုံ ‘ဣဓ ဝါ ဣဓ ဝါ’တိ, ဓမ္မကာယေန ပန ခေါ, မဟာရာဇ, သက္ကာ ဘဂဝါ နိဒဿေတုံ. ဓမ္မော ဟိ, မဟာရာဇ, ဘဂဝတာ ဒေသိတော”တိ.
</Paragraph>

<Paragraph number="393" book="mi">
“ကလ္လောသိ, ဘန္တေ နာဂသေနာ”တိ.

</Paragraph>
</Division>

<Paragraph number="394" type="center" book="mi">
ဗုဒ္ဓနိဒဿနပဉှော ဒသမော.



</Paragraph>

<Paragraph number="395" type="center" book="mi">
ဗုဒ္ဓဝဂ္ဂေါ ပဉ္စမော.



</Paragraph>

<Paragraph number="396" type="center" book="mi">
ဣမသ္မိံ ဝဂ္ဂေ ဒသ ပဉှာ.
</Paragraph>