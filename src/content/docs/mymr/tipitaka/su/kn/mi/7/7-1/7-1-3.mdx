---
title: "7.1.3 ကလန္ဒကင်္ဂပဉှ"
tableOfContents: false
sidebar:
  order: 4
type: "tipitaka"
basket: "su"
book: "mi"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="227" book="mi">

<Paragraph number="1670" book="mi">
“ဘန္တေ နာဂသေန, ‘ကလန္ဒကဿ ဧကံ အင်္ဂံ ဂဟေတဗ္ဗန်’တိ ယံ ဝဒေသိ, ကတမံ တံ ဧကံ အင်္ဂံ ဂဟေတဗ္ဗန်”တိ? “ယထာ, မဟာရာဇ, ကလန္ဒကော ပဋိသတ္တုမှိ ဩပတန္တေ နင်္ဂုဋ္ဌံ ပပ္ဖေါဋေတွာ မဟန္တံ ကတွာ တေနေဝ နင်္ဂုဋ္ဌလဂုဠေန ပဋိသတ္တုံ ပဋိဗာဟတိ; ဧဝမေဝ ခေါ, မဟာရာဇ, ယောဂိနာ ယောဂါဝစရေန ကိလေသသတ္တုမှိ ဩပတန္တေ သတိပဋ္ဌာနလဂုဠံ ပပ္ဖေါဋေတွာ မဟန္တံ ကတွာ တေနေဝ သတိပဋ္ဌာနလဂုဠေန သဗ္ဗကိလေသာ ပဋိဗာဟိတဗ္ဗာ. ဣဒံ, မဟာရာဇ, ကလန္ဒကဿ ဧကံ အင်္ဂံ ဂဟေတဗ္ဗံ. ဘာသိတမ္ပေတံ, မဟာရာဇ, ထေရေန စူဠပန္ထကေန—
</Paragraph>

<Paragraph number="1671" type="verses" book="mi">
_‘ယဒါ ကိလေသာ ဩပတန္တိ,_  
_သာမညဂုဏဓံသနာ;_  
_သတိပဋ္ဌာနလဂုဠေန,_  
_ဟန္တဗ္ဗာ တေ ပုနပ္ပုနန်’”တိ._  


</Paragraph>
</Division>

<Paragraph number="1672" type="center" book="mi">
ကလန္ဒကင်္ဂပဉှော တတိယော.
</Paragraph>