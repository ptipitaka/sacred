---
title: ပါရာယနတ္ထုတိဂါထာ
tableOfContents: false
sidebar:
  order: 18
type: tipitaka
basket: su
book: sn
review:
  current: review
  updated: '2025-10-23T09:13:46.501934'
  updated_by: ''
  notes: ''
  history:
  - state: review
    date: '2025-10-23T09:13:46.501934'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="1333" book="sn">
ဣဒမဝေါစ ဘဂဝါ မဂဓေသု ဝိဟရန္တော ပါသာဏကေ စေတိယေ, ပရိစာရကသောဠသာနံ ဗြာဟ္မဏာနံ အဇ္ဈိဋ္ဌော ပုဋ္ဌော ပုဋ္ဌော ပဉှံ ဗျာကာသိ. ဧကမေကဿ စေပိ ပဉှဿ အတ္ထမညာယ ဓမ္မမညာယ ဓမ္မာနုဓမ္မံ ပဋိပဇ္ဇေယျ, ဂစ္ဆေယျေဝ ဇရာမရဏဿ ပါရံ. ပါရင်္ဂမနီယာ ဣမေ ဓမ္မာတိ, တသ္မာ ဣမဿ ဓမ္မပရိယာယဿ ပါရာယနန္တေဝ အဓိဝစနံ.
</Paragraph>

<Division number="1131" book="sn" e="ch" v="18" p="449">

<Paragraph number="1334" type="verses" book="sn">
_အဇိတော တိဿမေတ္တေယျော,_  
_ပုဏ္ဏကော အထ မေတ္တဂူ;_  
_ဓောတကော ဥပသီဝေါ စ,_  
_နန္ဒော စ အထ ဟေမကော. (1)_  

</Paragraph>

</Division>
<Division number="1132" book="sn" e="ch" v="18" p="449">

<Paragraph number="1335" type="verses" book="sn">
_တောဒေယျ-ကပ္ပါ ဒုဘယော,_  
_ဇတုကဏ္ဏီ စ ပဏ္ဍိတော;_  
_ဘဒြာဝုဓော ဥဒယော စ,_  
_ပေါသာလော စာပိ ဗြာဟ္မဏော;_  
_မောဃရာဇာ စ မေဓာဝီ,_  
_ပိင်္ဂိယော စ မဟာဣသိ. (2)_  

</Paragraph>

</Division>
<Division number="1133" book="sn" e="ch" v="18" p="449">

<Paragraph number="1336" type="verses" book="sn">
_ဧတေ ဗုဒ္ဓံ ဥပါဂစ္ဆုံ,_  
_သမ္ပန္နစရဏံ ဣသိံ;_  
_ပုစ္ဆန္တာ နိပုဏေ ပဉှေ,_  
_ဗုဒ္ဓသေဋ္ဌံ ဥပါဂမုံ. (3)_  

</Paragraph>

</Division>
<Division number="1134" book="sn" e="ch" v="18" p="449">

<Paragraph number="1337" type="verses" book="sn">
_တေသံ ဗုဒ္ဓေါ ပဗျာကာသိ,_  
_ပဉှေ ပုဋ္ဌော ယထာတထံ;_  
_ပဉှာနံ ဝေယျာကရဏေန,_  
_တောသေသိ ဗြာဟ္မဏေ မုနိ. (4)_  

</Paragraph>

</Division>
<Division number="1135" book="sn" e="ch" v="18" p="449">

<Paragraph number="1338" type="verses" book="sn">
_တေ တောသိတာ စက္ခုမတာ,_  
_ဗုဒ္ဓေနာဒိစ္စဗန္ဓုနာ;_  
_ဗြဟ္မစရိယမစရိံသု,_  
_ဝရပညဿ သန္တိကေ. (5)_  

</Paragraph>

</Division>
<Division number="1136" book="sn" e="ch" v="18" p="449">

<Paragraph number="1339" type="verses" book="sn">
_ဧကမေကဿ ပဉှဿ,_  
_ယထာ ဗုဒ္ဓေန ဒေသိတံ;_  
_တထာ ယော ပဋိပဇ္ဇေယျ,_  
_ဂစ္ဆေ ပါရံ အပါရတော. (6)_  

</Paragraph>

</Division>
<Division number="1137" book="sn" e="ch" v="18" p="449">

<Paragraph number="1340" type="verses" book="sn">
_အပါရာ ပါရံ ဂစ္ဆေယျ,_  
_ဘာဝေန္တော မဂ္ဂမုတ္တမံ;_  
_မဂ္ဂေါ သော ပါရံ ဂမနာယ,_  
_တသ္မာ ပါရာယနံ ဣတိ. (7)_
</Paragraph>
</Division>