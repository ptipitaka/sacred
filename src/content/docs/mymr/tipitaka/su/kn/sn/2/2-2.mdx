---
title: 2.2 အာမဂန္ဓသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-27T21:48:48.141690'
  updated_by: ''
  notes: ''
  history:
  - state: review
    date: '2025-10-27T21:48:48.141690'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="242" book="sn" e="ch" v="18" p="315">

<Paragraph number="279" type="verses" book="sn">
_“သာမာကစိင်္ဂူလကစီနကာနိ စ,_  
_ပတ္တပ္ဖလံ မူလဖလံ ဂဝိပ္ဖလံ;_  
_ဓမ္မေန လဒ္ဓံ သတမသ္နမာနာ,_  
_န ကာမကာမာ အလိကံ ဘဏန္တိ. (1)_  

</Paragraph>

</Division>
<Division number="243" book="sn" e="ch" v="18" p="315">

<Paragraph number="280" type="verses" book="sn">
_ယဒသ္နမာနော သုကတံ သုနိဋ္ဌိတံ,_  
_ပရေဟိ ဒိန္နံ ပယတံ ပဏီတံ;_  
_သာလီနမန္နံ ပရိဘုဉ္ဇမာနော,_  
_သော ဘုဉ္ဇသီ ကဿပ အာမဂန္ဓံ. (2)_  

</Paragraph>

</Division>
<Division number="244" book="sn" e="ch" v="18" p="316">

<Paragraph number="281" type="verses" book="sn">
_န အာမဂန္ဓော မမ ကပ္ပတီတိ,_  
ဣစ္စေဝ တွံ ဘာသသိ ဗြဟ္မဗန္ဓု;_  
_သာလီနမန္နံ ပရိဘုဉ္ဇမာနော,_  
_သကုန္တမံသေဟိ သုသင်္ခတေဟိ;_  
_ပုစ္ဆာမိ တံ ကဿပ ဧတမတ္ထံ,_  
_ကထံပကာရော တဝ အာမဂန္ဓော”. (3)_  

</Paragraph>

</Division>
<Division number="245" book="sn" e="ch" v="18" p="316">

<Paragraph number="282" type="verses" book="sn">
_“ပါဏာတိပါတော ဝဓဆေဒဗန္ဓနံ,_  
_ထေယျံ မုသာဝါဒေါ နိကတိဝဉ္စနာနိ စ;_  
_အဇ္ဈေနကုတ္တံ ပရဒါရသေဝနာ,_  
_ဧသာမဂန္ဓော န ဟိ မံသဘောဇနံ. (4)_  

</Paragraph>

</Division>
<Division number="246" book="sn" e="ch" v="18" p="316">

<Paragraph number="283" type="verses" book="sn">
_ယေ ဣဓ ကာမေသု အသညတာ ဇနာ,_  
_ရသေသု ဂိဒ္ဓါ အသုစိဘာဝမဿိတာ;_  
_နတ္ထိကဒိဋ္ဌီ ဝိသမာ ဒုရန္နယာ,_  
_ဧသာမဂန္ဓော န ဟိ မံသဘောဇနံ. (5)_  

</Paragraph>

</Division>
<Division number="247" book="sn" e="ch" v="18" p="316">

<Paragraph number="284" type="verses" book="sn">
_ယေ လူခသာ ဒါရုဏာ ပိဋ္ဌိမံသိကာ,_  
_မိတ္တဒ္ဒုနော နိက္ကရုဏာတိမာနိနော;_  
_အဒါနသီလာ န စ ဒေန္တိ ကဿစိ,_  
_ဧသာမဂန္ဓော န ဟိ မံသဘောဇနံ. (6)_  

</Paragraph>

</Division>
<Division number="248" book="sn" e="ch" v="18" p="316">

<Paragraph number="285" type="verses" book="sn">
_ကောဓော မဒေါ ထမ္ဘော ပစ္စုပဋ္ဌာပနာ,_  
_မာယာ ဥသူယာ ဘဿသမုဿယော စ;_  
_မာနာတိမာနော စ အသဗ္ဘိ သန္ထဝေါ,_  
_ဧသာမဂန္ဓော န ဟိ မံသဘောဇနံ. (7)_  

</Paragraph>

</Division>
<Division number="249" book="sn" e="ch" v="18" p="316">

<Paragraph number="286" type="verses" book="sn">
_ယေ ပါပသီလာ ဣဏဃာတသူစကာ,_  
_ဝေါဟာရကူဋာ ဣဓ ပါဋိရူပိကာ;_  
_နရာဓမာ ယေဓ ကရောန္တိ ကိဗ္ဗိသံ,_  
_ဧသာမဂန္ဓော န ဟိ မံသဘောဇနံ. (8)_  

</Paragraph>

</Division>
<Division number="250" book="sn" e="ch" v="18" p="317">

<Paragraph number="287" type="verses" book="sn">
_ယေ ဣဓ ပါဏေသု အသညတာ ဇနာ,_  
_ပရေသမာဒါယ ဝိဟေသမုယျုတာ;_  
_ဒုဿီလလုဒ္ဒါ ဖရုသာ အနာဒရာ,_  
_ဧသာမဂန္ဓော န ဟိ မံသဘောဇနံ. (9)_  

</Paragraph>

</Division>
<Division number="251" book="sn" e="ch" v="18" p="317">

<Paragraph number="288" type="verses" book="sn">
_ဧတေသု ဂိဒ္ဓါ ဝိရုဒ္ဓါတိပါတိနော,_  
_နိစ္စုယျုတာ ပေစ္စ တမံ ဝဇန္တိ ယေ;_  
_ပတန္တိ သတ္တာ နိရယံ အဝံသိရာ,_  
_ဧသာမဂန္ဓော န ဟိ မံသဘောဇနံ. (10)_  

</Paragraph>

</Division>
<Division number="252" book="sn" e="ch" v="18" p="317">

<Paragraph number="289" type="verses" book="sn">
_န မစ္ဆမံသာနမနာသကတ္တံ,_  
_န နဂ္ဂိယံ န မုဏ္ဍိယံ ဇဋာဇလ္လံ;_  
_ခရာဇိနာနိ နာဂ္ဂိဟုတ္တဿုပသေဝနာ,_  
_ယေ ဝါပိ လောကေ အမရာ ဗဟူ တပါ;_  
_မန္တာဟုတီ ယညမုတူပသေဝနာ,_  
_သောဓေန္တိ မစ္စံ အဝိတိဏ္ဏကင်္ခံ. (11)_  

</Paragraph>

</Division>
<Division number="253" book="sn" e="ch" v="18" p="317">

<Paragraph number="290" type="verses" book="sn">
_သောတေသု ဂုတ္တော ဝိဒိတိန္ဒြိယော စရေ,_  
_ဓမ္မေ ဌိတော အဇ္ဇဝမဒ္ဒဝေ ရတော;_  
_သင်္ဂါတိဂေါ သဗ္ဗဒုက္ခပ္ပဟီနော,_  
_န လိပ္ပတိ ဒိဋ္ဌသုတေသု ဓီရော”. (12)_  

</Paragraph>

</Division>
<Division number="254" book="sn" e="ch" v="18" p="317">

<Paragraph number="291" type="verses" book="sn">
ဣစ္စေတမတ္ထံ ဘဂဝါ ပုနပ္ပုနံ,_  
_အက္ခာသိ နံ ဝေဒယိ မန္တပါရဂူ;_  
_စိတြာဟိ ဂါထာဟိ မုနီ ပကာသယိ,_  
_နိရာမဂန္ဓော အသိတော ဒုရန္နယော. (13)_  

</Paragraph>

</Division>
<Division number="255" book="sn" e="ch" v="18" p="317">

<Paragraph number="292" type="verses" book="sn">
_သုတွာန ဗုဒ္ဓဿ သုဘာသိတံ ပဒံ,_  
_နိရာမဂန္ဓံ သဗ္ဗဒုက္ခပ္ပနူဒနံ;_  
_နီစမနော ဝန္ဒိ တထာဂတဿ,_  
_တတ္ထေဝ ပဗ္ဗဇ္ဇမရောစယိတ္ထာတိ. (14)_  


</Paragraph>
</Division>

<Paragraph number="293" type="center" book="sn">
အာမဂန္ဓသုတ္တံ ဒုတိယံ.
</Paragraph>