---
title: "4.13 မဟာဗျူဟသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="902" book="sn">

<Paragraph number="1075" type="verses" book="sn">
_“ယေ ကေစိမေ ဒိဋ္ဌိပရိဗ္ဗသာနာ,_  
ဣဒမေဝ သစ္စန္တိ ဝိဝါဒယန္တိ;_  
_သဗ္ဗေဝ တေ နိန္ဒမနွာနယန္တိ,_  
_အထော ပသံသမ္ပိ လဘန္တိ တတ္ထ”. (1)_  

</Paragraph>

</Division>
<Division number="903" book="sn">

<Paragraph number="1076" type="verses" book="sn">
_“အပ္ပဉှိ ဧတံ န အလံ သမာယ,_  
_ဒုဝေ ဝိဝါဒဿ ဖလာနိ ဗြူမိ;_  
_ဧတမ္ပိ ဒိသွာ န ဝိဝါဒယေထ,_  
_ခေမာဘိပဿံ အဝိဝါဒဘူမိံ”. (2)_  

</Paragraph>

</Division>
<Division number="904" book="sn">

<Paragraph number="1077" type="verses" book="sn">
_“ယာ ကာစိမာ သမ္မုတိယော ပုထုဇ္ဇာ,_  
_သဗ္ဗာဝ ဧတာ န ဥပေတိ ဝိဒွါ;_  
_အနူပယော သော ဥပယံ ကိမေယျ,_  
_ဒိဋ္ဌေ သုတေ ခန္တိမကုဗ္ဗမာနော”. (3)_  

</Paragraph>

</Division>
<Division number="905" book="sn">

<Paragraph number="1078" type="verses" book="sn">
_“သီလုတ္တမာ သညမေနာဟု သုဒ္ဓိံ,_  
_ဝတံ သမာဒါယ ဥပဋ္ဌိတာသေ;_  
ဣဓေဝ သိက္ခေမ အထဿ သုဒ္ဓိံ,_  
_ဘဝူပနီတာ ကုသလာဝဒါနာ. (4)_  

</Paragraph>

</Division>
<Division number="906" book="sn">

<Paragraph number="1079" type="verses" book="sn">
_သစေ စုတော သီလဝတတော ဟောတိ,_  
_ပဝေဓတီ ကမ္မ ဝိရာဓယိတွာ;_  
_ပဇပ္ပတီ ပတ္ထယတီ စ သုဒ္ဓိံ,_  
_သတ္ထာဝ ဟီနော ပဝသံ ဃရမှာ. (5)_  

</Paragraph>

</Division>
<Division number="907" book="sn">

<Paragraph number="1080" type="verses" book="sn">
_သီလဗ္ဗတံ ဝါပိ ပဟာယ သဗ္ဗံ,_  
_ကမ္မဉ္စ သာဝဇ္ဇနဝဇ္ဇမေတံ;_  
_သုဒ္ဓိံ အသုဒ္ဓိန္တိ အပတ္ထယာနော,_  
_ဝိရတော စရေ သန္တိမနုဂ္ဂဟာယ. (6)_  

</Paragraph>

</Division>
<Division number="908" book="sn">

<Paragraph number="1081" type="verses" book="sn">
_တမူပနိဿာယ ဇိဂုစ္ဆိတံ ဝါ,_  
_အထ ဝါပိ ဒိဋ္ဌံ ဝ သုတံ မုတံ ဝါ;_  
ဥဒ္ဓံသရာ သုဒ္ဓိမနုတ္ထုနန္တိ,_  
_အဝီတတဏှာသေ ဘဝါဘဝေသု. (7)_  

</Paragraph>

</Division>
<Division number="909" book="sn">

<Paragraph number="1082" type="verses" book="sn">
_ပတ္ထယမာနဿ ဟိ ဇပ္ပိတာနိ,_  
_ပဝေဓိတံ ဝါပိ ပကပ္ပိတေသု;_  
_စုတူပပါတော ဣဓ ယဿ နတ္ထိ,_  
_သ ကေန ဝေဓေယျ ကုဟိံ ဝ ဇပ္ပေ”. (8)_  

</Paragraph>

</Division>
<Division number="910" book="sn">

<Paragraph number="1083" type="verses" book="sn">
_“ယမာဟု ဓမ္မံ ပရမန္တိ ဧကေ,_  
_တမေဝ ဟီနန္တိ ပနာဟု အညေ;_  
_သစ္စော နု ဝါဒေါ ကတမော ဣမေသံ,_  
_သဗ္ဗေဝ ဟီမေ ကုသလာဝဒါနာ”. (9)_  

</Paragraph>

</Division>
<Division number="911" book="sn">

<Paragraph number="1084" type="verses" book="sn">
_“သကဉှိ ဓမ္မံ ပရိပုဏ္ဏမာဟု,_  
_အညဿ ဓမ္မံ ပန ဟီနမာဟု;_  
_ဧဝမ္ပိ ဝိဂ္ဂယှ ဝိဝါဒယန္တိ,_  
_သကံ သကံ သမ္မုတိမာဟု သစ္စံ. (10)_  

</Paragraph>

</Division>
<Division number="912" book="sn">

<Paragraph number="1085" type="verses" book="sn">
_ပရဿ စေ ဝမ္ဘယိတေန ဟီနော,_  
_န ကောစိ ဓမ္မေသု ဝိသေသိ အဿ;_  
_ပုထူ ဟိ အညဿ ဝဒန္တိ ဓမ္မံ,_  
_နိဟီနတော သမှိ ဒဠှံ ဝဒါနာ. (11)_  

</Paragraph>

</Division>
<Division number="913" book="sn">

<Paragraph number="1086" type="verses" book="sn">
_သဒ္ဓမ္မပူဇာပိ နေသံ တထေဝ,_  
_ယထာ ပသံသန္တိ သကာယနာနိ;_  
_သဗ္ဗေဝ ဝါဒါ တထိယာ ဘဝေယျုံ,_  
_သုဒ္ဓီ ဟိ နေသံ ပစ္စတ္တမေဝ. (12)_  

</Paragraph>

</Division>
<Division number="914" book="sn">

<Paragraph number="1087" type="verses" book="sn">
_န ဗြာဟ္မဏဿ ပရနေယျမတ္ထိ,_  
_ဓမ္မေသု နိစ္ဆေယျ သမုဂ္ဂဟီတံ;_  
_တသ္မာ ဝိဝါဒါနိ ဥပါတိဝတ္တော,_  
_န ဟိ သေဋ္ဌတော ပဿတိ ဓမ္မမညံ. (13)_  

</Paragraph>

</Division>
<Division number="915" book="sn">

<Paragraph number="1088" type="verses" book="sn">
_ဇာနာမိ ပဿာမိ တထေဝ ဧတံ,_  
_ဒိဋ္ဌိယာ ဧကေ ပစ္စေန္တိ သုဒ္ဓိံ;_  
_အဒ္ဒက္ခိ စေ ကိဉှိ တုမဿ တေန,_  
_အတိသိတွာ အညေန ဝဒန္တိ သုဒ္ဓိံ. (14)_  

</Paragraph>

</Division>
<Division number="916" book="sn">

<Paragraph number="1089" type="verses" book="sn">
_ပဿံ နရော ဒက္ခတိ နာမရူပံ,_  
_ဒိသွာန ဝါ ဉဿတိ တာနိမေဝ;_  
_ကာမံ ဗဟုံ ပဿတု အပ္ပကံ ဝါ,_  
_န ဟိ တေန သုဒ္ဓိံ ကုသလာ ဝဒန္တိ. (15)_  

</Paragraph>

</Division>
<Division number="917" book="sn">

<Paragraph number="1090" type="verses" book="sn">
_နိဝိဿဝါဒီ န ဟိ သုဗ္ဗိနာယော,_  
_ပကပ္ပိတံ ဒိဋ္ဌိ ပုရက္ခရာနော;_  
_ယံ နိဿိတော တတ္ထ သုဘံ ဝဒါနော,_  
_သုဒ္ဓိံ ဝဒေါ တတ္ထ တထဒ္ဒသာ သော. (16)_  

</Paragraph>

</Division>
<Division number="918" book="sn">

<Paragraph number="1091" type="verses" book="sn">
_န ဗြာဟ္မဏော ကပ္ပမုပေတိ သင်္ခါ,_  
_န ဒိဋ္ဌိသာရီ နပိ ဉာဏဗန္ဓု;_  
_ဉတွာ စ သော သမ္မုတိယော ပုထုဇ္ဇာ,_  
ဥပေက္ခတီ ဥဂ္ဂဟဏန္တိ မညေ. (17)_  

</Paragraph>

</Division>
<Division number="919" book="sn">

<Paragraph number="1092" type="verses" book="sn">
_ဝိဿဇ္ဇ ဂန္ထာနိ မုနီဓ လောကေ,_  
_ဝိဝါဒဇာတေသု န ဝဂ္ဂသာရီ;_  
_သန္တော အသန္တေသု ဥပေက္ခကော သော,_  
_အနုဂ္ဂဟော ဥဂ္ဂဟဏန္တိ မညေ. (18)_  

</Paragraph>

</Division>
<Division number="920" book="sn">

<Paragraph number="1093" type="verses" book="sn">
_ပုဗ္ဗာသဝေ ဟိတွာ နဝေ အကုဗ္ဗံ,_  
_န ဆန္ဒဂူ နောပိ နိဝိဿဝါဒီ;_  
_သ ဝိပ္ပမုတ္တော ဒိဋ္ဌိဂတေဟိ ဓီရော,_  
_န လိပ္ပတိ လောကေ အနတ္တဂရဟီ. (19)_  

</Paragraph>

</Division>
<Division number="921" book="sn">

<Paragraph number="1094" type="verses" book="sn">
_သ သဗ္ဗဓမ္မေသု ဝိသေနိဘူတော,_  
_ယံ ကိဉ္စိ ဒိဋ္ဌံ ဝ သုတံ မုတံ ဝါ;_  
_သ ပန္နဘာရော မုနိ ဝိပ္ပမုတ္တော,_  
_န ကပ္ပိယော နူပရတော န ပတ္ထိယော”တိ. (20)_  


</Paragraph>
</Division>

<Paragraph number="1095" type="center" book="sn">
မဟာဗျူဟသုတ္တံ တေရသမံ.
</Paragraph>