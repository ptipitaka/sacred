---
title: 4.9 မာဂဏ္ဍိယသုတ္တ
tableOfContents: false
sidebar:
  order: 9
type: tipitaka
basket: su
book: sn
review:
  current: review
  updated: '2025-10-20T18:58:30.028302'
  updated_by: ''
  notes: ''
  history:
  - state: review
    date: '2025-10-20T18:58:30.028302'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="842" book="sn" e="ch" v="18" p="409">

<Paragraph number="1011" type="verses" book="sn">
_“ဒိသွာန တဏှံ အရတိံ ရဂဉ္စ,_  
_နာဟောသိ ဆန္ဒော အပိ မေထုနသ္မိံ;_  
_ကိမေဝိဒံ မုတ္တကရီသပုဏ္ဏံ,_  
_ပါဒါပိ နံ သမ္ဖုသိတုံ န ဣစ္ဆေ”. (1)_  

</Paragraph>

</Division>
<Division number="843" book="sn" e="ch" v="18" p="409">

<Paragraph number="1012" type="verses" book="sn">
_“ဧတာဒိသဉ္စေ ရတနံ န ဣစ္ဆသိ,_  
_နာရိံ နရိန္ဒေဟိ ဗဟူဟိ ပတ္ထိတံ;_  
_ဒိဋ္ဌိဂတံ သီလဝတံ နု ဇီဝိတံ,_  
_ဘဝူပပတ္တိဉ္စ ဝဒေသိ ကီဒိသံ”. (2)_  

</Paragraph>

</Division>
<Division number="844" book="sn" e="ch" v="18" p="409">

<Paragraph number="1013" type="verses" book="sn">
_“ဣဒံ ဝဒါမီတိ န တဿ ဟောတိ, __(မာဂဏ္ဍိယာတိ ဘဂဝါ)___  
_ဓမ္မေသု နိစ္ဆေယျ သမုဂ္ဂဟီတံ;_  
_ပဿဉ္စ ဒိဋ္ဌီသု အနုဂ္ဂဟာယ,_  
_အဇ္ဈတ္တသန္တိံ ပစိနံ အဒဿံ”. (3)_  

</Paragraph>

</Division>
<Division number="845" book="sn" e="ch" v="18" p="410">

<Paragraph number="1014" type="verses" book="sn">
_“ဝိနိစ္ဆယာ ယာနိ ပကပ္ပိတာနိ, __(ဣတိ မာဂဏ္ဍိယော)___  
_တေ ဝေ မုနီ ဗြူသိ အနုဂ္ဂဟာယ;_  
_အဇ္ဈတ္တသန္တီတိ ယမေတမတ္ထံ,_  
_ကထံ နု ဓီရေဟိ ပဝေဒိတံ တံ”. (4)_  

</Paragraph>

</Division>
<Division number="846" book="sn" e="ch" v="18" p="410">

<Paragraph number="1015" type="verses" book="sn">
_“န ဒိဋ္ဌိယာ န သုတိယာ န ဉာဏေန, __(မာဂဏ္ဍိယာတိ ဘဂဝါ)___  
_သီလဗ္ဗတေနာပိ န သုဒ္ဓိမာဟ;_  
_အဒိဋ္ဌိယာ အဿုတိယာ အဉာဏာ,_  
_အသီလတာ အဗ္ဗတာ နောပိ တေန;_  
_ဧတေ စ နိဿဇ္ဇ အနုဂ္ဂဟာယ,_  
_သန္တော အနိဿာယ ဘဝံ န ဇပ္ပေ”. (5)_  

</Paragraph>

</Division>
<Division number="847" book="sn" e="ch" v="18" p="410">

<Paragraph number="1016" type="verses" book="sn">
_“နော စေ ကိရ ဒိဋ္ဌိယာ န သုတိယာ န ဉာဏေန, __(ဣတိ မာဂဏ္ဍိယော)___  
_သီလဗ္ဗတေနာပိ န သုဒ္ဓိမာဟ;_  
_အဒိဋ္ဌိယာ အဿုတိယာ အဉာဏာ,_  
_အသီလတာ အဗ္ဗတာ နောပိ တေန;_  
_မညာမဟံ မောမုဟမေဝ ဓမ္မံ,_  
_ဒိဋ္ဌိယာ ဧကေ ပစ္စေန္တိ သုဒ္ဓိံ”. (6)_  

</Paragraph>

</Division>
<Division number="848" book="sn" e="ch" v="18" p="410">

<Paragraph number="1017" type="verses" book="sn">
_“ဒိဋ္ဌဉ္စ နိဿာယ အနုပုစ္ဆမာနော, __(မာဂဏ္ဍိယာတိ ဘဂဝါ)___  
_သမုဂ္ဂဟီတေသု ပမောဟမာဂါ;_  
ဣတော စ နာဒ္ဒက္ခိ အဏုမ္ပိ သညံ,_  
_တသ္မာ တုဝံ မောမုဟတော ဒဟာသိ. (7)_  

</Paragraph>

</Division>
<Division number="849" book="sn" e="ch" v="18" p="410">

<Paragraph number="1018" type="verses" book="sn">
_သမော ဝိသေသီ ဥဒ ဝါ နိဟီနော,_  
_ယော မညတိ သော ဝိဝဒေထ တေန;_  
_တီသု ဝိဓာသု အဝိကမ္ပမာနော,_  
_သမော ဝိသေသီတိ န တဿ ဟောတိ. (8)_  

</Paragraph>

</Division>
<Division number="850" book="sn" e="ch" v="18" p="410">

<Paragraph number="1019" type="verses" book="sn">
_သစ္စန္တိ သော ဗြာဟ္မဏော ကိံ ဝဒေယျ,_  
_မုသာတိ ဝါ သော ဝိဝဒေထ ကေန;_  
_ယသ္မိံ သမံ ဝိသမံ ဝါပိ နတ္ထိ,_  
_သ ကေန ဝါဒံ ပဋိသံယုဇေယျ. (9)_  

</Paragraph>

</Division>
<Division number="851" book="sn" e="ch" v="18" p="411">

<Paragraph number="1020" type="verses" book="sn">
_ဩကံ ပဟာယ အနိကေတသာရီ,_  
_ဂါမေ အကုဗ္ဗံ မုနိ သန္ထဝါနိ;_  
_ကာမေဟိ ရိတ္တော အပုရက္ခရာနော,_  
_ကထံ န ဝိဂ္ဂယှ ဇနေန ကယိရာ. (10)_  

</Paragraph>

</Division>
<Division number="852" book="sn" e="ch" v="18" p="411">

<Paragraph number="1021" type="verses" book="sn">
_ယေဟိ ဝိဝိတ္တော ဝိစရေယျ လောကေ,_  
_န တာနိ ဥဂ္ဂယှ ဝဒေယျ နာဂေါ;_  
_ဇလမ္ဗုဇံ ကဏ္ဍကဝါရိဇံ ယထာ,_  
_ဇလေန ပင်္ကေန စနူပလိတ္တံ;_  
_ဧဝံ မုနီ သန္တိဝါဒေါ အဂိဒ္ဓေါ,_  
_ကာမေ စ လောကေ စ အနူပလိတ္တော. (11)_  

</Paragraph>

</Division>
<Division number="853" book="sn" e="ch" v="18" p="411">

<Paragraph number="1022" type="verses" book="sn">
_န ဝေဒဂူ ဒိဋ္ဌိယာယကော န မုတိယာ,_  
_သ မာနမေတိ န ဟိ တမ္မယော သော;_  
_န ကမ္မုနာ နောပိ သုတေန နေယျော,_  
_အနူပနီတော သ နိဝေသနေသု. (12)_  

</Paragraph>

</Division>
<Division number="854" book="sn" e="ch" v="18" p="411">

<Paragraph number="1023" type="verses" book="sn">
_သညာဝိရတ္တဿ န သန္တိ ဂန္ထာ,_  
_ပညာဝိမုတ္တဿ န သန္တိ မောဟာ;_  
_သညဉ္စ ဒိဋ္ဌိဉ္စ ယေ အဂ္ဂဟေသုံ,_  
_တေ ဃဋ္ဋယန္တာ ဝိစရန္တိ လောကေ”တိ. (13)_  


</Paragraph>
</Division>

<Paragraph number="1024" type="center" book="sn">
မာဂဏ္ဍိယသုတ္တံ နဝမံ.
</Paragraph>