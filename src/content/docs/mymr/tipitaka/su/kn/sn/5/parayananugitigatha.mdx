---
title: "ပါရာယနာနုဂီတိဂါထာ"
tableOfContents: false
sidebar:
  order: 17
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1138" book="sn">

<Paragraph number="1341" type="verses" book="sn">
_“ပါရာယနမနုဂါယိဿံ, __(ဣစ္စာယသ္မာ ပိင်္ဂိယော)___  
_ယထာဒ္ဒက္ခိ တထာက္ခာသိ;_  
_ဝိမလော ဘူရိမေဓသော,_  
_နိက္ကာမော နိဗ္ဗနော နာဂေါ;_  
_ကိဿ ဟေတု မုသာ ဘဏေ. (1)_  

</Paragraph>

</Division>
<Division number="1139" book="sn">

<Paragraph number="1342" type="verses" book="sn">
_ပဟီနမလမောဟဿ,_  
_မာနမက္ခပ္ပဟာယိနော;_  
_ဟန္ဒာဟံ ကိတ္တယိဿာမိ,_  
_ဂိရံ ဝဏ္ဏူပသဉှိတံ. (2)_  

</Paragraph>

</Division>
<Division number="1140" book="sn">

<Paragraph number="1343" type="verses" book="sn">
_တမောနုဒေါ ဗုဒ္ဓေါ သမန္တစက္ခု,_  
_လောကန္တဂူ သဗ္ဗဘဝါတိဝတ္တော;_  
_အနာသဝေါ သဗ္ဗဒုက္ခပ္ပဟီနော,_  
_သစ္စဝှယော ဗြဟ္မေ ဥပါသိတော မေ. (3)_  

</Paragraph>

</Division>
<Division number="1141" book="sn">

<Paragraph number="1344" type="verses" book="sn">
_ဒိဇော ယထာ ကုဗ္ဗနကံ ပဟာယ,_  
_ဗဟုပ္ဖလံ ကာနနမာဝသေယျ;_  
_ဧဝမ္ပဟံ အပ္ပဒဿေ ပဟာယ,_  
_မဟောဒဓိံ ဟံသောရိဝ အဇ္ဈပတ္တော. (4)_  

</Paragraph>

</Division>
<Division number="1142" book="sn">

<Paragraph number="1345" type="verses" book="sn">
_ယေ မေ ပုဗ္ဗေ ဝိယာကံသု,_  
_ဟုရံ ဂေါတမသာသနာ;_  
ဣစ္စာသိ ဣတိ ဘဝိဿတိ,_  
_သဗ္ဗံ တံ ဣတိဟီတိဟံ;_  
_သဗ္ဗံ တံ တက္ကဝဍ္ဎနံ. (5)_  

</Paragraph>

</Division>
<Division number="1143" book="sn">

<Paragraph number="1346" type="verses" book="sn">
_ဧကော တမနုဒါသိနော,_  
_ဇုတိမာ သော ပဘင်္ကရော;_  
_ဂေါတမော ဘူရိပညာဏော,_  
_ဂေါတမော ဘူရိမေဓသော. (6)_  

</Paragraph>

</Division>
<Division number="1144" book="sn">

<Paragraph number="1347" type="verses" book="sn">
_ယော မေ ဓမ္မမဒေသေသိ,_  
_သန္ဒိဋ္ဌိကမကာလိကံ;_  
_တဏှက္ခယမနီတိကံ,_  
_ယဿ နတ္ထိ ဥပမာ ကွစိ”. (7)_  

</Paragraph>

</Division>
<Division number="1145" book="sn">

<Paragraph number="1348" type="verses" book="sn">
_“ကိံ နု တမှာ ဝိပ္ပဝသသိ,_  
_မုဟုတ္တမပိ ပိင်္ဂိယ;_  
_ဂေါတမာ ဘူရိပညာဏာ,_  
_ဂေါတမာ ဘူရိမေဓသာ. (8)_  

</Paragraph>

</Division>
<Division number="1146" book="sn">

<Paragraph number="1349" type="verses" book="sn">
_ယော တေ ဓမ္မမဒေသေသိ,_  
_သန္ဒိဋ္ဌိကမကာလိကံ;_  
_တဏှက္ခယမနီတိကံ,_  
_ယဿ နတ္ထိ ဥပမာ ကွစိ”. (9)_  

</Paragraph>

</Division>
<Division number="1147" book="sn">

<Paragraph number="1350" type="verses" book="sn">
_“နာဟံ တမှာ ဝိပ္ပဝသာမိ,_  
_မုဟုတ္တမပိ ဗြာဟ္မဏ;_  
_ဂေါတမာ ဘူရိပညာဏာ,_  
_ဂေါတမာ ဘူရိမေဓသာ. (10)_  

</Paragraph>

</Division>
<Division number="1148" book="sn">

<Paragraph number="1351" type="verses" book="sn">
_ယော မေ ဓမ္မမဒေသေသိ,_  
_သန္ဒိဋ္ဌိကမကာလိကံ;_  
_တဏှက္ခယမနီတိကံ,_  
_ယဿ နတ္ထိ ဥပမာ ကွစိ. (11)_  

</Paragraph>

</Division>
<Division number="1149" book="sn">

<Paragraph number="1352" type="verses" book="sn">
_ပဿာမိ နံ မနသာ စက္ခုနာဝ,_  
_ရတ္တိန္ဒိဝံ ဗြာဟ္မဏ အပ္ပမတ္တော;_  
_နမဿမာနော ဝိဝသေမိ ရတ္တိံ,_  
_တေနေဝ မညာမိ အဝိပ္ပဝါသံ. (12)_  

</Paragraph>

</Division>
<Division number="1150" book="sn">

<Paragraph number="1353" type="verses" book="sn">
_သဒ္ဓါ စ ပီတိ စ မနော သတိ စ,_  
_နာပေန္တိမေ ဂေါတမသာသနမှာ;_  
_ယံ ယံ ဒိသံ ဝဇတိ ဘူရိပညော,_  
_သ တေန တေနေဝ နတောဟမသ္မိ. (13)_  

</Paragraph>

</Division>
<Division number="1151" book="sn">

<Paragraph number="1354" type="verses" book="sn">
_ဇိဏ္ဏဿ မေ ဒုဗ္ဗလထာမကဿ,_  
_တေနေဝ ကာယော န ပလေတိ တတ္ထ;_  
_သံကပ္ပယန္တာယ ဝဇာမိ နိစ္စံ,_  
_မနော ဟိ မေ ဗြာဟ္မဏ တေန ယုတ္တော. (14)_  

</Paragraph>

</Division>
<Division number="1152" book="sn">

<Paragraph number="1355" type="verses" book="sn">
_ပင်္ကေ သယာနော ပရိဖန္ဒမာနော,_  
_ဒီပါ ဒီပံ ဥပပ္လဝိံ;_  
_အထဒ္ဒသာသိံ သမ္ဗုဒ္ဓံ,_  
_ဩဃတိဏ္ဏမနာသဝံ”. (15)_  

</Paragraph>

</Division>
<Division number="1153" book="sn">

<Paragraph number="1356" type="verses" book="sn">
_“ယထာ အဟူ ဝက္ကလိ မုတ္တသဒ္ဓေါ,_  
_ဘဒြာဝုဓော အာဠဝိဂေါတမော စ;_  
_ဧဝမေဝံ တွမ္ပိ ပမုဉ္စဿု သဒ္ဓံ,_  
_ဂမိဿသိ တွံ ပိင်္ဂိယ မစ္စုဓေယျဿ ပါရံ”. ((16))_  

</Paragraph>

</Division>
<Division number="1154" book="sn">

<Paragraph number="1357" type="verses" book="sn">
_“ဧသ ဘိယျော ပသီဒါမိ,_  
_သုတွာန မုနိနော ဝစော;_  
_ဝိဝဋ္ဋစ္ဆဒေါ သမ္ဗုဒ္ဓေါ,_  
_အခိလော ပဋိဘာနဝါ. (17)_  

</Paragraph>

</Division>
<Division number="1155" book="sn">

<Paragraph number="1358" type="verses" book="sn">
_အဓိဒေဝေ အဘိညာယ,_  
_သဗ္ဗံ ဝေဒိ ဝရောဝရံ;_  
_ပဉှာနန္တကရော သတ္ထာ,_  
_ကင်္ခီနံ ပဋိဇာနတံ. (18)_  

</Paragraph>

</Division>
<Division number="1156" book="sn">

<Paragraph number="1359" type="verses" book="sn">
_အသံဟီရံ အသံကုပ္ပံ,_  
_ယဿ နတ္ထိ ဥပမာ ကွစိ;_  
_အဒ္ဓါ ဂမိဿာမိ န မေတ္ထ ကင်္ခါ,_  
_ဧဝံ မံ ဓာရေဟိ အဓိမုတ္တစိတ္တန်”တိ. (19)_  


</Paragraph>
</Division>

<Paragraph number="1360" type="center" book="sn">
ပါရာယနဝဂ္ဂေါ ပဉ္စမော.



</Paragraph>

<Paragraph number="1361" type="center" book="sn">
သုတ္တုဒ္ဒါနံ


</Paragraph>

<Division number="1157" book="sn">

<Paragraph number="1362" type="verses" book="sn">
ဥရဂေါ ဓနိယောပိ စ,_  
_ခဂ္ဂဝိသာဏော ကသိ စ;_  
_စုန္ဒော ဘဝေါ ပုနဒေဝ,_  
_ဝသလော စ ကရဏီယဉ္စ;_  
_ဟေမဝတော အထ ယက္ခော,_  
_ဝိဇယသုတ္တံ မုနိသုတ္တဝရန္တိ._  

</Paragraph>

</Division>
<Division number="1158" book="sn">

<Paragraph number="1363" type="verses" book="sn">
_ပဌမကဋ္ဌဝရော ဝရဝဂ္ဂေါ,_  
_ဒွါဒသသုတ္တဓရော သုဝိဘတ္တော;_  
_ဒေသိတော စက္ခုမတာ ဝိမလေန,_  
_သုယျတိ ဝဂ္ဂဝရော ဥရဂေါတိ._  

</Paragraph>

</Division>
<Division number="1159" book="sn">

<Paragraph number="1364" type="verses" book="sn">
_ရတနာမဂန္ဓော ဟိရိမင်္ဂလနာမော,_  
_သုစိလောမကပိလော စ ဗြာဟ္မဏဓမ္မော;_  
_နာဝါ ကိံသီလော်ဋ္ဌဟနော စ,_  
_ရာဟုလော စ ပုနပိ ဝင်္ဂီသော._  

</Paragraph>

</Division>
<Division number="1160" book="sn">

<Paragraph number="1365" type="verses" book="sn">
_သမ္မာပရိဗ္ဗာဇနီယောပိ စေတ္ထ,_  
_ဓမ္မိကသုတ္တဝရော သုဝိဘတ္တော;_  
_စုဒ္ဒသသုတ္တဓရော ဒုတိယမှိ,_  
_စူဠကဝဂ္ဂဝရောတိ တမာဟု._  

</Paragraph>

</Division>
<Division number="1161" book="sn">

<Paragraph number="1366" type="verses" book="sn">
_ပဗ္ဗဇ္ဇပဓာနသုဘာသိတနာမော,_  
_ပူရဠာသော ပုနဒေဝ မာဃော စ;_  
_သဘိယံ ကေဏိယမေဝ သလ္လနာမော,_  
_ဝါသေဋ္ဌဝရော ကာလိကောပိ စ._  

</Paragraph>

</Division>
<Division number="1162" book="sn">

<Paragraph number="1367" type="verses" book="sn">
_နာလကသုတ္တဝရော သုဝိဘတ္တော,_  
_တံ အနုပဿီ တထာ ပုနဒေဝ;_  
_ဒွါဒသသုတ္တဓရော တတိယမှိ,_  
_သုယျတိ ဝဂ္ဂဝရော မဟာနာမော._  

</Paragraph>

</Division>
<Division number="1163" book="sn">

<Paragraph number="1368" type="verses" book="sn">
_ကာမဂုဟဋ္ဌကဒုဋ္ဌကနာမာ,_  
_သုဒ္ဓဝရော ပရမဋ္ဌကနာမော;_  
_ဇရာ မေတ္တိယဝရော သုဝိဘတ္တော,_  
_ပသူရမာဂဏ္ဍိယာ ပုရာဘေဒေါ._  

</Paragraph>

</Division>
<Division number="1164" book="sn">

<Paragraph number="1369" type="verses" book="sn">
_ကလဟဝိဝါဒေါ ဥဘော ဝိယုဟာ စ,_  
_တုဝဋကအတ္တဒဏ္ဍသာရိပုတ္တာ;_  
_သောဠသသုတ္တဓရော စတုတ္ထမှိ,_  
_အဋ္ဌကဝဂ္ဂဝရောတိ တမာဟု._  

</Paragraph>

</Division>
<Division number="1165" book="sn">

<Paragraph number="1370" type="verses" book="sn">
_မဂဓေ ဇနပဒေ ရမဏီယေ,_  
_ဒေသဝရေ ကတပုညနိဝေသေ;_  
_ပါသာဏကစေတိယဝရေ သုဝိဘတ္တေ,_  
_ဝသိ ဘဂဝါ ဂဏသေဋ္ဌော._  

</Paragraph>

</Division>
<Division number="1166" book="sn">

<Paragraph number="1371" type="verses" book="sn">
ဥဘယဝါသမာဂတိယမှိ,_  
_ဒွါဒသယောဇနိယာ ပရိသာယ;_  
_သောဠသဗြာဟ္မဏာနံ ကိရ ပုဋ္ဌော,_  
_ပုစ္ဆာယ သောဠသပဉှကမ္မိယာ;_  
_နိပ္ပကာသယိ ဓမ္မမဒါသိ._  

</Paragraph>

</Division>
<Division number="1167" book="sn">

<Paragraph number="1372" type="verses" book="sn">
_အတ္ထပကာသကဗျဉ္ဇနပုဏ္ဏံ,_  
_ဓမ္မမဒေသေသိ ပရခေမဇနိယံ;_  
_လောကဟိတာယ ဇိနော ဒွိပဒဂ္ဂေါ,_  
_သုတ္တဝရံ ဗဟုဓမ္မဝိစိတြံ;_  
_သဗ္ဗကိလေသပမောစနဟေတုံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1168" book="sn">

<Paragraph number="1373" type="verses" book="sn">
_ဗျဉ္ဇနမတ္ထပဒံ သမယုတ္တံ,_  
_အက္ခရသညိတဩပမဂါဠှံ;_  
_လောကဝိစာရဏဉာဏပဘဂ္ဂံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1169" book="sn">

<Paragraph number="1374" type="verses" book="sn">
_ရာဂမလေ အမလံ ဝိမလဂ္ဂံ,_  
_ဒေါသမလေ အမလံ ဝိမလဂ္ဂံ;_  
_မောဟမလေ အမလံ ဝိမလဂ္ဂံ,_  
_လောကဝိစာရဏဉာဏပဘဂ္ဂံ;_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1170" book="sn">

<Paragraph number="1375" type="verses" book="sn">
_က္လေသမလေ အမလံ ဝိမလဂ္ဂံ,_  
_ဒုစ္စရိတမလေ အမလံ ဝိမလဂ္ဂံ;_  
_လောကဝိစာရဏဉာဏပဘဂ္ဂံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1171" book="sn">

<Paragraph number="1376" type="verses" book="sn">
_အာသဝဗန္ဓနယောဂါကိလေသံ,_  
_နီဝရဏာနိ စ တီဏိ မလာနိ;_  
_တဿ ကိလေသပမောစနဟေတုံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1172" book="sn">

<Paragraph number="1377" type="verses" book="sn">
_နိမ္မလသဗ္ဗကိလေသပနူဒံ,_  
_ရာဂဝိရာဂမနေဇမသောကံ;_  
_သန္တပဏီတသုဒုဒ္ဒသဓမ္မံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1173" book="sn">

<Paragraph number="1378" type="verses" book="sn">
_ရာဂဉ္စ ဒေါသကမဘဉ္ဇိတသန္တံ,_  
_ယောနိစတုဂ္ဂတိပဉ္စဝိညာဏံ;_  
_တဏှာရတစ္ဆဒနတာဏလတာပမောက္ခံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1174" book="sn">

<Paragraph number="1379" type="verses" book="sn">
_ဂမ္ဘီရဒုဒ္ဒသသဏှနိပုဏံ,_  
_ပဏ္ဍိတဝေဒနိယံ နိပုဏတ္ထံ;_  
_လောကဝိစာရဏဉာဏပဘဂ္ဂံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1175" book="sn">

<Paragraph number="1380" type="verses" book="sn">
_နဝင်္ဂကုသုမမာလဂီဝေယျံ,_  
ဣန္ဒြိယဈာနဝိမောက္ခဝိဘတ္တံ;_  
_အဋ္ဌင်္ဂမဂ္ဂဓရံ ဝရယာနံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1176" book="sn">

<Paragraph number="1381" type="verses" book="sn">
_သောမုပမံ ဝိမလံ ပရိသုဒ္ဓံ,_  
_အဏ္ဏဝမူပမရတနသုစိတ္တံ;_  
_ပုပ္ဖသမံ ရဝိမူပမတေဇံ,_  
_ဒေသယိ သုတ္တဝရံ ဒွိပဒဂ္ဂေါ._  

</Paragraph>

</Division>
<Division number="1177" book="sn">

<Paragraph number="1382" type="verses" book="sn">
_ခေမသိဝံ သုခသီတလသန္တံ,_  
_မစ္စုတတာဏပရံ ပရမတ္ထံ;_  
_တဿ သုနိဗ္ဗုတဒဿနဟေတုံ,_  
_ဒေသယိ သုတ္တဝရံ ဒွိပဒဂ္ဂေါတိ._  


</Paragraph>
</Division>

<Paragraph number="1383" type="center" book="sn">
သုတ္တနိပါတပါဠိ သမတ္တာ.
</Paragraph>