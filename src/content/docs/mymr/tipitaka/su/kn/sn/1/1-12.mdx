---
title: 1.12 မုနိသုတ္တ
tableOfContents: false
sidebar:
  order: 12
type: tipitaka
basket: su
book: sn
review:
  current: review
  updated: '2025-10-20T18:58:29.680576'
  updated_by: ''
  notes: ''
  history:
  - state: review
    date: '2025-10-20T18:58:29.680576'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="209" book="sn" e="ch" v="18" p="309">

<Paragraph number="240" type="verses" book="sn">
_သန္ထဝါတော ဘယံ ဇာတံ,_  
_နိကေတာ ဇာယတေ ရဇော;_  
_အနိကေတမသန္ထဝံ,_  
_ဧတံ ဝေ မုနိဒဿနံ. (1)_  

</Paragraph>

</Division>
<Division number="210" book="sn" e="ch" v="18" p="309">

<Paragraph number="241" type="verses" book="sn">
_ယော ဇာတမုစ္ဆိဇ္ဇ န ရောပယေယျ,_  
_ဇာယန္တမဿ နာနုပ္ပဝေစ္ဆေ;_  
_တမာဟု ဧကံ မုနိနံ စရန္တံ,_  
_အဒ္ဒက္ခိ သော သန္တိပဒံ မဟေသိ. (2)_  

</Paragraph>

</Division>
<Division number="211" book="sn" e="ch" v="18" p="309">

<Paragraph number="242" type="verses" book="sn">
_သင်္ခါယ ဝတ္ထူနိ ပမာယ ဗီဇံ,_  
_သိနေဟမဿ နာနုပ္ပဝေစ္ဆေ;_  
_သ ဝေ မုနီ ဇာတိခယန္တဒဿီ,_  
_တက္ကံ ပဟာယ န ဥပေတိ သင်္ခံ. (3)_  

</Paragraph>

</Division>
<Division number="212" book="sn" e="ch" v="18" p="309">

<Paragraph number="243" type="verses" book="sn">
_အညာယ သဗ္ဗာနိ နိဝေသနာနိ,_  
_အနိကာမယံ အညတရမ္ပိ တေသံ;_  
_သ ဝေ မုနီ ဝီတဂေဓော အဂိဒ္ဓေါ,_  
_နာယူဟတီ ပါရဂတော ဟိ ဟောတိ. (4)_  

</Paragraph>

</Division>
<Division number="213" book="sn" e="ch" v="18" p="309">

<Paragraph number="244" type="verses" book="sn">
_သဗ္ဗာဘိဘုံ သဗ္ဗဝိဒုံ သုမေဓံ,_  
_သဗ္ဗေသု ဓမ္မေသု အနူပလိတ္တံ;_  
_သဗ္ဗဉ္ဇဟံ တဏှက္ခယေ ဝိမုတ္တံ,_  
_တံ ဝါပိ ဓီရာ မုနိ ဝေဒယန္တိ. (5)_  

</Paragraph>

</Division>
<Division number="214" book="sn" e="ch" v="18" p="309">

<Paragraph number="245" type="verses" book="sn">
_ပညာဗလံ သီလဝတူပပန္နံ,_  
_သမာဟိတံ ဈာနရတံ သတီမံ;_  
_သင်္ဂါ ပမုတ္တံ အခိလံ အနာသဝံ,_  
_တံ ဝါပိ ဓီရာ မုနိ ဝေဒယန္တိ. (6)_  

</Paragraph>

</Division>
<Division number="215" book="sn" e="ch" v="18" p="310">

<Paragraph number="246" type="verses" book="sn">
_ဧကံ စရန္တံ မုနိမပ္ပမတ္တံ,_  
_နိန္ဒာပသံသာသု အဝေဓမာနံ;_  
_သီဟံဝ သဒ္ဒေသု အသန္တသန္တံ,_  
_ဝါတံဝ ဇာလမှိ အသဇ္ဇမာနံ;_  
_ပဒ္မံဝ တောယေန အလိပ္ပမာနံ,_  
_နေတာရမညေသမနညနေယျံ;_  
_တံ ဝါပိ ဓီရာ မုနိ ဝေဒယန္တိ. (7)_  

</Paragraph>

</Division>
<Division number="216" book="sn" e="ch" v="18" p="310">

<Paragraph number="247" type="verses" book="sn">
_ယော ဩဂဟဏေ ထမ္ဘောရိဝါဘိဇာယတိ,_  
_ယသ္မိံ ပရေ ဝါစာပရိယန္တံ ဝဒန္တိ;_  
_တံ ဝီတရာဂံ သုသမာဟိတိန္ဒြိယံ,_  
_တံ ဝါပိ ဓီရာ မုနိ ဝေဒယန္တိ. (8)_  

</Paragraph>

</Division>
<Division number="217" book="sn" e="ch" v="18" p="310">

<Paragraph number="248" type="verses" book="sn">
_ယော ဝေ ဌိတတ္တော တသရံဝ ဥဇ္ဇု,_  
_ဇိဂုစ္ဆတိ ကမ္မေဟိ ပါပကေဟိ;_  
_ဝီမံသမာနော ဝိသမံ သမဉ္စ,_  
_တံ ဝါပိ ဓီရာ မုနိ ဝေဒယန္တိ. (9)_  

</Paragraph>

</Division>
<Division number="218" book="sn" e="ch" v="18" p="310">

<Paragraph number="249" type="verses" book="sn">
_ယော သညတတ္တော န ကရောတိ ပါပံ,_  
_ဒဟရော မဇ္ဈိမော စ မုနိ ယတတ္တော;_  
_အရောသနေယျော န သော ရောသေတိ ကဉ္စိ,_  
_တံ ဝါပိ ဓီရာ မုနိ ဝေဒယန္တိ. (10)_  

</Paragraph>

</Division>
<Division number="219" book="sn" e="ch" v="18" p="310">

<Paragraph number="250" type="verses" book="sn">
_ယဒဂ္ဂတော မဇ္ဈတော သေသတော ဝါ,_  
_ပိဏ္ဍံ လဘေထ ပရဒတ္တူပဇီဝီ;_  
_နာလံ ထုတုံ နောပိ နိပစ္စဝါဒီ,_  
_တံ ဝါပိ ဓီရာ မုနိ ဝေဒယန္တိ. (11)_  

</Paragraph>

</Division>
<Division number="220" book="sn" e="ch" v="18" p="310">

<Paragraph number="251" type="verses" book="sn">
_မုနိံ စရန္တံ ဝိရတံ မေထုနသ္မာ,_  
_ယော ယောဗ္ဗနေ နောပနိဗဇ္ဈတေ ကွစိ;_  
_မဒပ္ပမာဒါ ဝိရတံ ဝိပ္ပမုတ္တံ,_  
_တံ ဝါပိ ဓီရာ မုနိ ဝေဒယန္တိ. (12)_  

</Paragraph>

</Division>
<Division number="221" book="sn" e="ch" v="18" p="311">

<Paragraph number="252" type="verses" book="sn">
_အညာယ လောကံ ပရမတ္ထဒဿိံ,_  
_ဩဃံ သမုဒ္ဒံ အတိတရိယ တာဒိံ;_  
_တံ ဆိန္နဂန္ထံ အသိတံ အနာသဝံ,_  
_တံ ဝါပိ ဓီရာ မုနိ ဝေဒယန္တိ. (13)_  

</Paragraph>

</Division>
<Division number="222" book="sn" e="ch" v="18" p="311">

<Paragraph number="253" type="verses" book="sn">
_အသမာ ဥဘော ဒူရဝိဟာရဝုတ္တိနော,_  
_ဂိဟီ ဒါရပေါသီ အမမော စ သုဗ္ဗတော;_  
_ပရပါဏရောဓာယ ဂိဟီ အသညတော,_  
_နိစ္စံ မုနီ ရက္ခတိ ပါဏိနေ ယတော. (14)_  

</Paragraph>

</Division>
<Division number="223" book="sn" e="ch" v="18" p="311">

<Paragraph number="254" type="verses" book="sn">
_သိခီ ယထာ နီလဂီဝေါ ဝိဟင်္ဂမော,_  
_ဟံသဿ နောပေတိ ဇဝံ ကုဒါစနံ;_  
_ဧဝံ ဂိဟီ နာနုကရောတိ ဘိက္ခုနော,_  
_မုနိနော ဝိဝိတ္တဿ ဝနမှိ ဈာယတောတိ. (15)_  


</Paragraph>
</Division>

<Paragraph number="255" type="center" book="sn">
မုနိသုတ္တံ ဒွါဒသမံ.



</Paragraph>

<Paragraph number="256" type="center" book="sn">
ဥရဂဝဂ္ဂေါ ပဌမော.



</Paragraph>

<Paragraph number="257" type="center" book="sn">
တဿုဒ္ဒါနံ


</Paragraph>

<Paragraph number="258" type="verses" book="sn">
ဥရဂေါ ဓနိယော စေဝ,_  
_ဝိသာဏဉ္စ တထာ ကသိ;_  
_စုန္ဒော ပရာဘဝေါ စေဝ,_  
_ဝသလော မေတ္တဘာဝနာ._  

</Paragraph>

<Paragraph number="259" type="verses" book="sn">
_သာတာဂိရော အာဠဝကော,_  
_ဝိဇယော စ တထာ မုနိ;_  
_ဒွါဒသေတာနိ သုတ္တာနိ,_  
ဥရဂဝဂ္ဂေါတိ ဝုစ္စတီတိ._
</Paragraph>