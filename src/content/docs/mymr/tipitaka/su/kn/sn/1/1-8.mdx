---
title: "1.8 မေတ္တသုတ္တ"
tableOfContents: false
sidebar:
  order: 11
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="143" book="sn">

<Paragraph number="165" type="verses" book="sn">
_“ကရဏီယမတ္ထကုသလေန,_  
_ယန္တ သန္တံ ပဒံ အဘိသမေစ္စ;_  
_သက္ကော ဥဇူ စ သုဟုဇူ စ,_  
_သူဝစော စဿ မုဒု အနတိမာနီ. (1)_  

</Paragraph>

</Division>
<Division number="144" book="sn">

<Paragraph number="166" type="verses" book="sn">
_သန္တုဿကော စ သုဘရော စ,_  
_အပ္ပကိစ္စော စ သလ္လဟုကဝုတ္တိ;_  
_သန္တိန္ဒြိယော စ နိပကော စ,_  
_အပ္ပဂဗ္ဘော ကုလေသွနနုဂိဒ္ဓေါ. (2)_  

</Paragraph>

</Division>
<Division number="145" book="sn">

<Paragraph number="167" type="verses" book="sn">
_န စ ခုဒ္ဒမာစရေ ကိဉ္စိ,_  
_ယေန ဝိညူ ပရေ ဥပဝဒေယျုံ;_  
_သုခိနော ဝ ခေမိနော ဟောန္တု,_  
_သဗ္ဗသတ္တာ ဘဝန္တု သုခိတတ္တာ. (3)_  

</Paragraph>

</Division>
<Division number="146" book="sn">

<Paragraph number="168" type="verses" book="sn">
_ယေ ကေစိ ပါဏဘူတတ္ထိ,_  
_တသာ ဝါ ထာဝရာ ဝနဝသေသာ;_  
_ဒီဃာ ဝါ ယေ ဝ မဟန္တာ,_  
_မဇ္ဈိမာ ရဿကာ အဏုကထူလာ. (4)_  

</Paragraph>

</Division>
<Division number="147" book="sn">

<Paragraph number="169" type="verses" book="sn">
_ဒိဋ္ဌာ ဝါ ယေ ဝ အဒိဋ္ဌာ,_  
_ယေ ဝ ဒူရေ ဝသန္တိ အဝိဒူရေ;_  
_ဘူတာ ဝ သမ္ဘဝေသီ ဝ,_  
_သဗ္ဗသတ္တာ ဘဝန္တု သုခိတတ္တာ. (5)_  

</Paragraph>

</Division>
<Division number="148" book="sn">

<Paragraph number="170" type="verses" book="sn">
_န ပရော ပရံ နိကုဗ္ဗေထ,_  
_နာတိမညေထ ကတ္ထစိ န ကဉ္စိ;_  
_ဗျာရောသနာ ပဋိဃသည,_  
_နာညမညဿ ဒုက္ခမိစ္ဆေယျ. (6)_  

</Paragraph>

</Division>
<Division number="149" book="sn">

<Paragraph number="171" type="verses" book="sn">
_မာတာ ယထာ နိယံပုတ္တ-_  
_မာယုသာ ဧကပုတ္တမနုရက္ခေ;_  
_ဧဝမ္ပိ သဗ္ဗဘူတေသု,_  
_မာနသံ ဘာဝယေ အပရိမာဏံ. (7)_  

</Paragraph>

</Division>
<Division number="150" book="sn">

<Paragraph number="172" type="verses" book="sn">
_မေတ္တဉ္စ သဗ္ဗလောကသ္မိ,_  
_မာနသံ ဘာဝယေ အပရိမာဏံ;_  
ဥဒ္ဓံ အဓော စ တိရိယဉ္စ,_  
_အသမ္ဗာဓံ အဝေရမသပတ္တံ. (8)_  

</Paragraph>

</Division>
<Division number="151" book="sn">

<Paragraph number="173" type="verses" book="sn">
_တိဋ္ဌံ စရံ နိသိန္နော ဝ,_  
_သယာနော ယာဝတာဿ ဝိတမိဒ္ဓေါ;_  
_ဧတံ သတိံ အဓိဋ္ဌေယျ,_  
_ဗြဟ္မမေတံ ဝိဟာရမိဓမာဟု. (9)_  

</Paragraph>

</Division>
<Division number="152" book="sn">

<Paragraph number="174" type="verses" book="sn">
_ဒိဋ္ဌိဉ္စ အနုပဂ္ဂမ္မ,_  
_သီလဝါ ဒဿနေန သမ္ပန္နော;_  
_ကာမေသု ဝိနယ ဂေဓံ,_  
_န ဟိ ဇာတုဂ္ဂဗ္ဘသေယျ ပုနရေတီ”တိ. (10)_  


</Paragraph>
</Division>

<Paragraph number="175" type="center" book="sn">
မေတ္တသုတ္တံ အဋ္ဌမံ.
</Paragraph>