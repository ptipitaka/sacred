---
title: 4.11 ကလဟဝိဝါဒသုတ္တ
tableOfContents: false
sidebar:
  order: 11
type: tipitaka
basket: su
book: sn
review:
  current: review
  updated: '2025-10-23T09:13:46.352456'
  updated_by: ''
  notes: ''
  history:
  - state: review
    date: '2025-10-23T09:13:46.352456'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="869" book="sn" e="ch" v="18" p="413">

<Paragraph number="1040" type="verses" book="sn">
_“ကုတောပဟူတာ ကလဟာ ဝိဝါဒါ,_  
_ပရိဒေဝသောကာ သဟမစ္ဆရာ စ;_  
_မာနာတိမာနာ သဟပေသုဏာ စ,_  
_ကုတောပဟူတာ တေ တဒိင်္ဃ ဗြူဟိ”. (1)_  

</Paragraph>

</Division>
<Division number="870" book="sn" e="ch" v="18" p="413">

<Paragraph number="1041" type="verses" book="sn">
_“ပိယပ္ပဟူတာ ကလဟာ ဝိဝါဒါ,_  
_ပရိဒေဝသောကာ သဟမစ္ဆရာ စ;_  
_မာနာတိမာနာ သဟပေသုဏာ စ,_  
_မစ္ဆေရယုတ္တာ ကလဟာ ဝိဝါဒါ;_  
_ဝိဝါဒဇာတေသု စ ပေသုဏာနိ”. (2)_  

</Paragraph>

</Division>
<Division number="871" book="sn" e="ch" v="18" p="413">

<Paragraph number="1042" type="verses" book="sn">
_“ပိယာ သု လောကသ္မိံ ကုတောနိဒါနာ,_  
_ယေ စာပိ လောဘာ ဝိစရန္တိ လောကေ;_  
_အာသာ စ နိဋ္ဌာ စ ကုတောနိဒါနာ,_  
_ယေ သမ္ပရာယာယ နရဿ ဟောန္တိ”. (3)_  

</Paragraph>

</Division>
<Division number="872" book="sn" e="ch" v="18" p="413">

<Paragraph number="1043" type="verses" book="sn">
_“ဆန္ဒာနိဒါနာနိ ပိယာနိ လောကေ,_  
_ယေ စာပိ လောဘာ ဝိစရန္တိ လောကေ;_  
_အာသာ စ နိဋ္ဌာ စ ဣတောနိဒါနာ,_  
_ယေ သမ္ပရာယာယ နရဿ ဟောန္တိ”. (4)_  

</Paragraph>

</Division>
<Division number="873" book="sn" e="ch" v="18" p="413">

<Paragraph number="1044" type="verses" book="sn">
_“ဆန္ဒော နု လောကသ္မိံ ကုတောနိဒါနော,_  
_ဝိနိစ္ဆယာ စာပိ ကုတောပဟူတာ;_  
_ကောဓော မောသဝဇ္ဇဉ္စ ကထံကထာ စ,_  
_ယေ ဝါပိ ဓမ္မာ သမဏေန ဝုတ္တာ”. (5)_  

</Paragraph>

</Division>
<Division number="874" book="sn" e="ch" v="18" p="413">

<Paragraph number="1045" type="verses" book="sn">
_“သာတံ အသာတန္တိ ယမာဟု လောကေ,_  
_တမူပနိဿာယ ပဟောတိ ဆန္ဒော;_  
_ရူပေသု ဒိသွာ ဝိဘဝံ ဘဝဉ္စ,_  
_ဝိနိစ္ဆယံ ကုဗ္ဗတိ ဇန္တု လောကေ. (6)_  

</Paragraph>

</Division>
<Division number="875" book="sn" e="ch" v="18" p="414">

<Paragraph number="1046" type="verses" book="sn">
_ကောဓော မောသဝဇ္ဇဉ္စ ကထံကထာ စ,_  
_ဧတေပိ ဓမ္မာ ဒွယမေဝ သန္တေ;_  
_ကထံကထီ ဉာဏပထာယ သိက္ခေ,_  
_ဉတွာ ပဝုတ္တာ သမဏေန ဓမ္မာ”. (7)_  

</Paragraph>

</Division>
<Division number="876" book="sn" e="ch" v="18" p="414">

<Paragraph number="1047" type="verses" book="sn">
_“သာတံ အသာတဉ္စ ကုတောနိဒါနာ,_  
_ကိသ္မိံ အသန္တေ န ဘဝန္တိ ဟေတေ;_  
_ဝိဘဝံ ဘဝဉ္စာပိ ယမေတမတ္ထံ,_  
_ဧတံ မေ ပဗြူဟိ ယတောနိဒါနံ”. (8)_  

</Paragraph>

</Division>
<Division number="877" book="sn" e="ch" v="18" p="414">

<Paragraph number="1048" type="verses" book="sn">
_“ဖဿနိဒါနံ သာတံ အသာတံ,_  
_ဖဿေ အသန္တေ န ဘဝန္တိ ဟေတေ;_  
_ဝိဘဝံ ဘဝဉ္စာပိ ယမေတမတ္ထံ,_  
_ဧတံ တေ ပဗြူမိ ဣတောနိဒါနံ”. (9)_  

</Paragraph>

</Division>
<Division number="878" book="sn" e="ch" v="18" p="414">

<Paragraph number="1049" type="verses" book="sn">
_“ဖဿော နု လောကသ္မိ ကုတောနိဒါနော,_  
_ပရိဂ္ဂဟာ စာပိ ကုတောပဟူတာ;_  
_ကိသ္မိံ အသန္တေ န မမတ္တမတ္ထိ,_  
_ကိသ္မိံ ဝိဘူတေ န ဖုသန္တိ ဖဿာ”. (10)_  

</Paragraph>

</Division>
<Division number="879" book="sn" e="ch" v="18" p="414">

<Paragraph number="1050" book="sn">
_“နာမဉ္စ ရူပဉ္စ ပဋိစ္စ ဖဿော,_  
ဣစ္ဆာနိဒါနာနိ ပရိဂ္ဂဟာနိ;_  
ဣစ္ဆာယသန္တျာ န မမတ္တမတ္ထိ,_  
_ရူပေ ဝိဘူတေ န ဖုသန္တိ ဖဿာ”. (11)_  

</Paragraph>

</Division>
<Division number="880" book="sn" e="ch" v="18" p="414">

<Paragraph number="1051" type="verses" book="sn">
_“ကထံ သမေတဿ ဝိဘောတိ ရူပံ,_  
_သုခံ ဒုခဉ္စာပိ ကထံ ဝိဘောတိ;_  
_ဧတံ မေ ပဗြူဟိ ယထာ ဝိဘောတိ,_  
_တံ ဇာနိယာမာတိ မေ မနော အဟု”. (12)_  

</Paragraph>

</Division>
<Division number="881" book="sn" e="ch" v="18" p="414">

<Paragraph number="1052" type="verses" book="sn">
_“န သညသညီ န ဝိသညသညီ,_  
_နောပိ အသညီ န ဝိဘူတသညီ;_  
_ဧဝံ သမေတဿ ဝိဘောတိ ရူပံ,_  
_သညာနိဒါနာ ဟိ ပပဉ္စသင်္ခါ”. (13)_  

</Paragraph>

</Division>
<Division number="882" book="sn" e="ch" v="18" p="415">

<Paragraph number="1053" type="verses" book="sn">
_“ယံ တံ အပုစ္ဆိမှ အကိတ္တယီ နော,_  
_အညံ တံ ပုစ္ဆာမ တဒိင်္ဃ ဗြူဟိ;_  
_ဧတ္တာဝတဂ္ဂံ နု ဝဒန္တိ ဟေကေ,_  
_ယက္ခဿ သုဒ္ဓိံ ဣဓ ပဏ္ဍိတာသေ;_  
ဥဒါဟု အညမ္ပိ ဝဒန္တိ ဧတ္တော”. (14)_  

</Paragraph>

</Division>
<Division number="883" book="sn" e="ch" v="18" p="415">

<Paragraph number="1054" type="verses" book="sn">
_“ဧတ္တာဝတဂ္ဂမ္ပိ ဝဒန္တိ ဟေကေ,_  
_ယက္ခဿ သုဒ္ဓိံ ဣဓ ပဏ္ဍိတာသေ;_  
_တေသံ ပနေကေ သမယံ ဝဒန္တိ,_  
_အနုပါဒိသေသေ ကုသလာ ဝဒါနာ. (15)_  

</Paragraph>

</Division>
<Division number="884" book="sn" e="ch" v="18" p="415">

<Paragraph number="1055" type="verses" book="sn">
_ဧတေ စ ဉတွာ ဥပနိဿိတာတိ,_  
_ဉတွာ မုနီ နိဿယေ သော ဝိမံသီ;_  
_ဉတွာ ဝိမုတ္တော န ဝိဝါဒမေတိ,_  
_ဘဝါဘဝါယ န သမေတိ ဓီရော”တိ. (16)_  


</Paragraph>
</Division>

<Paragraph number="1056" type="center" book="sn">
ကလဟဝိဝါဒသုတ္တံ ဧကာဒသမံ.
</Paragraph>