---
title: 1.6 ပရာဘဝသုတ္တ
tableOfContents: false
sidebar:
  order: 6
type: tipitaka
basket: su
book: sn
review:
  current: review
  updated: '2025-10-20T18:58:29.715978'
  updated_by: ''
  notes: ''
  history:
  - state: review
    date: '2025-10-20T18:58:29.715978'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Paragraph number="106" book="sn">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ အညတရာ ဒေဝတာ အဘိက္ကန္တာယ ရတ္တိယာ အဘိက္ကန္တဝဏ္ဏာ ကေဝလကပ္ပံ ဇေတဝနံ ဩဘာသေတွာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ အဋ္ဌာသိ. ဧကမန္တံ ဌိတာ ခေါ သာ ဒေဝတာ ဘဂဝန္တံ ဂါထာယ အဇ္ဈဘာသိ—
</Paragraph>

<Division number="91" book="sn" e="ch" v="18" p="295">

<Paragraph number="107" type="verses" book="sn">
_“ပရာဘဝန္တံ ပုရိသံ,_  
_မယံ ပုစ္ဆာမ ဂေါတမ;_  
_ဘဝန္တံ ပုဋ္ဌုမာဂမ္မ,_  
_ကိံ ပရာဘဝတော မုခံ”. (1)_  

</Paragraph>

</Division>
<Division number="92" book="sn" e="ch" v="18" p="295">

<Paragraph number="108" type="verses" book="sn">
_“သုဝိဇာနော ဘဝံ ဟောတိ,_  
_သုဝိဇာနော ပရာဘဝေါ;_  
_ဓမ္မကာမော ဘဝံ ဟောတိ,_  
_ဓမ္မဒေဿီ ပရာဘဝေါ”. (2)_  

</Paragraph>

</Division>
<Division number="93" book="sn" e="ch" v="18" p="295">

<Paragraph number="109" type="verses" book="sn">
_“ဣတိ ဟေတံ ဝိဇာနာမ,_  
_ပဌမော သော ပရာဘဝေါ;_  
_ဒုတိယံ ဘဂဝါ ဗြူဟိ,_  
_ကိံ ပရာဘဝတော မုခံ”. (3)_  

</Paragraph>

</Division>
<Division number="94" book="sn" e="ch" v="18" p="295">

<Paragraph number="110" type="verses" book="sn">
_“အသန္တဿ ပိယာ ဟောန္တိ,_  
_သန္တေ န ကုရုတေ ပိယံ;_  
_အသတံ ဓမ္မံ ရောစေတိ,_  
_တံ ပရာဘဝတော မုခံ”. (4)_  

</Paragraph>

</Division>
<Division number="95" book="sn" e="ch" v="18" p="295">

<Paragraph number="111" type="verses" book="sn">
_“ဣတိ ဟေတံ ဝိဇာနာမ,_  
_ဒုတိယော သော ပရာဘဝေါ;_  
_တတိယံ ဘဂဝါ ဗြူဟိ,_  
_ကိံ ပရာဘဝတော မုခံ”. (5)_  

</Paragraph>

</Division>
<Division number="96" book="sn" e="ch" v="18" p="295">

<Paragraph number="112" type="verses" book="sn">
_“နိဒ္ဒါသီလီ သဘာသီလီ,_  
_အနုဋ္ဌာတာ စ ယော နရော;_  
_အလသော ကောဓပညာဏော,_  
_တံ ပရာဘဝတော မုခံ”. (6)_  

</Paragraph>

</Division>
<Division number="97" book="sn" e="ch" v="18" p="295">

<Paragraph number="113" type="verses" book="sn">
_“ဣတိ ဟေတံ ဝိဇာနာမ,_  
_တတိယော သော ပရာဘဝေါ;_  
_စတုတ္ထံ ဘဂဝါ ဗြူဟိ,_  
_ကိံ ပရာဘဝတော မုခံ”. (7)_  

</Paragraph>

</Division>
<Division number="98" book="sn" e="ch" v="18" p="295">

<Paragraph number="114" type="verses" book="sn">
_“ယော မာတရံ ပိတရံ ဝါ,_  
_ဇိဏ္ဏကံ ဂတယောဗ္ဗနံ;_  
_ပဟု သန္တော န ဘရတိ,_  
_တံ ပရာဘဝတော မုခံ”. (8)_  

</Paragraph>

</Division>
<Division number="99" book="sn" e="ch" v="18" p="295">

<Paragraph number="115" type="verses" book="sn">
_“ဣတိ ဟေတံ ဝိဇာနာမ,_  
_စတုတ္ထော သော ပရာဘဝေါ;_  
_ပဉ္စမံ ဘဂဝါ ဗြူဟိ,_  
_ကိံ ပရာဘဝတော မုခံ”. (9)_  

</Paragraph>

</Division>
<Division number="100" book="sn" e="ch" v="18" p="295">

<Paragraph number="116" type="verses" book="sn">
_“ယော ဗြာဟ္မဏံ သမဏံ ဝါ,_  
_အညံ ဝါပိ ဝနိဗ္ဗကံ;_  
_မုသာဝါဒေန ဝဉ္စေတိ,_  
_တံ ပရာဘဝတော မုခံ”. (10)_  

</Paragraph>

</Division>
<Division number="101" book="sn" e="ch" v="18" p="296">

<Paragraph number="117" type="verses" book="sn">
_“ဣတိ ဟေတံ ဝိဇာနာမ,_  
_ပဉ္စမော သော ပရာဘဝေါ;_  
_ဆဋ္ဌမံ ဘဂဝါ ဗြူဟိ,_  
_ကိံ ပရာဘဝတော မုခံ”. (11)_  

</Paragraph>

</Division>
<Division number="102" book="sn" e="ch" v="18" p="296">

<Paragraph number="118" type="verses" book="sn">
_“ပဟူတဝိတ္တော ပုရိသော,_  
_သဟိရညော သဘောဇနော;_  
_ဧကော ဘုဉ္ဇတိ သာဒူနိ,_  
_တံ ပရာဘဝတော မုခံ”. (12)_  

</Paragraph>

</Division>
<Division number="103" book="sn" e="ch" v="18" p="296">

<Paragraph number="119" type="verses" book="sn">
_“ဣတိ ဟေတံ ဝိဇာနာမ,_  
_ဆဋ္ဌမော သော ပရာဘဝေါ;_  
_သတ္တမံ ဘဂဝါ ဗြူဟိ,_  
_ကိံ ပရာဘဝတော မုခံ”. (13)_  

</Paragraph>

</Division>
<Division number="104" book="sn" e="ch" v="18" p="296">

<Paragraph number="120" type="verses" book="sn">
_“ဇာတိတ္ထဒ္ဓေါ ဓနတ္ထဒ္ဓေါ,_  
_ဂေါတ္တတ္ထဒ္ဓေါ စ ယော နရော;_  
_သညာတိံ အတိမညေတိ,_  
_တံ ပရာဘဝတော မုခံ”. (14)_  

</Paragraph>

</Division>
<Division number="105" book="sn" e="ch" v="18" p="296">

<Paragraph number="121" type="verses" book="sn">
_“ဣတိ ဟေတံ ဝိဇာနာမ,_  
_သတ္တမော သော ပရာဘဝေါ;_  
_အဋ္ဌမံ ဘဂဝါ ဗြူဟိ,_  
_ကိံ ပရာဘဝတော မုခံ”. (15)_  

</Paragraph>

</Division>
<Division number="106" book="sn" e="ch" v="18" p="296">

<Paragraph number="122" type="verses" book="sn">
_“ဣတ္ထိဓုတ္တော သုရာဓုတ္တော,_  
_အက္ခဓုတ္တော စ ယော နရော;_  
_လဒ္ဓံ လဒ္ဓံ ဝိနာသေတိ,_  
_တံ ပရာဘဝတော မုခံ”. (16)_  

</Paragraph>

</Division>
<Division number="107" book="sn" e="ch" v="18" p="296">

<Paragraph number="123" type="verses" book="sn">
_“ဣတိ ဟေတံ ဝိဇာနာမ,_  
_အဋ္ဌမော သော ပရာဘဝေါ;_  
_နဝမံ ဘဂဝါ ဗြူဟိ,_  
_ကိံ ပရာဘဝတော မုခံ”. (17)_  

</Paragraph>

</Division>
<Division number="108" book="sn" e="ch" v="18" p="296">

<Paragraph number="124" type="verses" book="sn">
_“သေဟိ ဒါရေဟိ အသန္တုဋ္ဌော,_  
_ဝေသိယာသု ပဒုဿတိ;_  
_ဒုဿတိ ပရဒါရေသု,_  
_တံ ပရာဘဝတော မုခံ”. (18)_  

</Paragraph>

</Division>
<Division number="109" book="sn" e="ch" v="18" p="296">

<Paragraph number="125" type="verses" book="sn">
_“ဣတိ ဟေတံ ဝိဇာနာမ,_  
_နဝမော သော ပရာဘဝေါ;_  
_ဒသမံ ဘဂဝါ ဗြူဟိ,_  
_ကိံ ပရာဘဝတော မုခံ”. (19)_  

</Paragraph>

</Division>
<Division number="110" book="sn" e="ch" v="18" p="296">

<Paragraph number="126" type="verses" book="sn">
_“အတီတယောဗ္ဗနော ပေါသော,_  
_အာနေတိ တိမ္ဗရုတ္ထနိံ;_  
_တဿာ ဣဿာ န သုပတိ,_  
_တံ ပရာဘဝတော မုခံ”. (20)_  

</Paragraph>

</Division>
<Division number="111" book="sn" e="ch" v="18" p="296">

<Paragraph number="127" type="verses" book="sn">
_“ဣတိ ဟေတံ ဝိဇာနာမ,_  
_ဒသမော သော ပရာဘဝေါ;_  
_ဧကာဒသမံ ဘဂဝါ ဗြူဟိ,_  
_ကိံ ပရာဘဝတော မုခံ”. (21)_  

</Paragraph>

</Division>
<Division number="112" book="sn" e="ch" v="18" p="296">

<Paragraph number="128" type="verses" book="sn">
_“ဣတ္ထိံ သောဏ္ဍိံ ဝိကိရဏိံ,_  
_ပုရိသံ ဝါပိ တာဒိသံ;_  
ဣဿရိယသ္မိံ ဌပေတိ,_  
_တံ ပရာဘဝတော မုခံ”. (22)_  

</Paragraph>

</Division>
<Division number="113" book="sn" e="ch" v="18" p="297">

<Paragraph number="129" type="verses" book="sn">
_“ဣတိ ဟေတံ ဝိဇာနာမ,_  
_ဧကာဒသမော သော ပရာဘဝေါ;_  
_ဒွါဒသမံ ဘဂဝါ ဗြူဟိ,_  
_ကိံ ပရာဘဝတော မုခံ”. (23)_  

</Paragraph>

</Division>
<Division number="114" book="sn" e="ch" v="18" p="297">

<Paragraph number="130" type="verses" book="sn">
_“အပ္ပဘောဂေါ မဟာတဏှော,_  
_ခတ္တိယေ ဇာယတေ ကုလေ;_  
_သော စ ရဇ္ဇံ ပတ္ထယတိ,_  
_တံ ပရာဘဝတော မုခံ. (24)_  

</Paragraph>

</Division>
<Division number="115" book="sn" e="ch" v="18" p="297">

<Paragraph number="131" type="verses" book="sn">
_ဧတေ ပရာဘဝေ လောကေ,_  
_ပဏ္ဍိတော သမဝေက္ခိယ;_  
_အရိယော ဒဿနသမ္ပန္နော,_  
_သ လောကံ ဘဇတေ သိဝန်”တိ. (25)_  


</Paragraph>
</Division>

<Paragraph number="132" type="center" book="sn">
ပရာဘဝသုတ္တံ ဆဋ္ဌံ.
</Paragraph>