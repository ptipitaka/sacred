---
title: 1.7 ဝသလသုတ္တ
tableOfContents: false
sidebar:
  order: 7
type: tipitaka
basket: su
book: sn
review:
  current: review
  updated: '2025-10-27T21:48:48.087602'
  updated_by: ''
  notes: ''
  history:
  - state: review
    date: '2025-10-27T21:48:48.087602'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="133" book="sn">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ ဘဂဝါ ပုဗ္ဗဏှသမယံ နိဝါသေတွာ ပတ္တစီဝရမာဒါယ သာဝတ္ထိံ ပိဏ္ဍာယ ပါဝိသိ. တေန ခေါ ပန သမယေန အဂ္ဂိကဘာရဒွါဇဿ ဗြာဟ္မဏဿ နိဝေသနေ အဂ္ဂိ ပဇ္ဇလိတော ဟောတိ အာဟုတိ ပဂ္ဂဟိတာ. အထ ခေါ ဘဂဝါ သာဝတ္ထိယံ သပဒါနံ ပိဏ္ဍာယ စရမာနော ယေန အဂ္ဂိကဘာရဒွါဇဿ ဗြာဟ္မဏဿ နိဝေသနံ တေနုပသင်္ကမိ.
</Paragraph>

<Paragraph number="134" book="sn">
အဒ္ဒသာ ခေါ အဂ္ဂိကဘာရဒွါဇော ဗြာဟ္မဏော ဘဂဝန္တံ ဒူရတောဝ အာဂစ္ဆန္တံ. ဒိသွာန ဘဂဝန္တံ ဧတဒဝေါစ—  “တတြေဝ, မုဏ္ဍက; တတြေဝ, သမဏက; တတြေဝ, ဝသလက, တိဋ္ဌာဟီ”တိ.
</Paragraph>

<Paragraph number="135" book="sn">
ဧဝံ ဝုတ္တေ, ဘဂဝါ အဂ္ဂိကဘာရဒွါဇံ ဗြာဟ္မဏံ ဧတဒဝေါစ—  “ဇာနာသိ ပန တွံ, ဗြာဟ္မဏ, ဝသလံ ဝါ ဝသလကရဏေ ဝါ ဓမ္မေ”တိ? “န ခွါဟံ, ဘော ဂေါတမ, ဇာနာမိ ဝသလံ ဝါ ဝသလကရဏေ ဝါ ဓမ္မေ; သာဓု မေ ဘဝံ ဂေါတမော တထာ ဓမ္မံ ဒေသေတု, ယထာဟံ ဇာနေယျံ ဝသလံ ဝါ ဝသလကရဏေ ဝါ ဓမ္မေ”တိ. “တေန ဟိ, ဗြာဟ္မဏ, သုဏာဟိ, သာဓုကံ မနသိ ကရောဟိ; ဘာသိဿာမီ”တိ. “ဧဝံ, ဘော”တိ ခေါ အဂ္ဂိကဘာရဒွါဇော ဗြာဟ္မဏော ဘဂဝတော ပစ္စဿောသိ. ဘဂဝါ ဧတဒဝေါစ—
</Paragraph>

<Division number="116" book="sn" e="ch" v="18" p="298">

<Paragraph number="136" type="verses" book="sn">
_“ကောဓနော ဥပနာဟီ စ,_  
_ပါပမက္ခီ စ ယော နရော;_  
_ဝိပန္နဒိဋ္ဌိ မာယာဝီ,_  
_တံ ဇညာ ဝသလော ဣတိ. (1)_  

</Paragraph>

</Division>
<Division number="117" book="sn" e="ch" v="18" p="298">

<Paragraph number="137" type="verses" book="sn">
_ဧကဇံ ဝါ ဒွိဇံ ဝါပိ,_  
_ယောဓ ပါဏံ ဝိဟိံသတိ;_  
_ယဿ ပါဏေ ဒယာ နတ္ထိ,_  
_တံ ဇညာ ဝသလော ဣတိ. (2)_  

</Paragraph>

</Division>
<Division number="118" book="sn" e="ch" v="18" p="298">

<Paragraph number="138" type="verses" book="sn">
_ယော ဟန္တိ ပရိရုန္ဓတိ,_  
_ဂါမာနိ နိဂမာနိ စ;_  
_နိဂ္ဂါဟကော သမညာတော,_  
_တံ ဇညာ ဝသလော ဣတိ. (3)_  

</Paragraph>

</Division>
<Division number="119" book="sn" e="ch" v="18" p="298">

<Paragraph number="139" type="verses" book="sn">
_ဂါမေ ဝါ ယဒိ ဝါ ရညေ,_  
_ယံ ပရေသံ မမာယိတံ;_  
_ထေယျာ အဒိန္နမာဒေတိ,_  
_တံ ဇညာ ဝသလော ဣတိ. (4)_  

</Paragraph>

</Division>
<Division number="120" book="sn" e="ch" v="18" p="298">

<Paragraph number="140" type="verses" book="sn">
_ယော ဟဝေ ဣဏမာဒါယ,_  
_စုဇ္ဇမာနော ပလာယတိ;_  
_န ဟိ တေ ဣဏမတ္ထီတိ,_  
_တံ ဇညာ ဝသလော ဣတိ. (5)_  

</Paragraph>

</Division>
<Division number="121" book="sn" e="ch" v="18" p="298">

<Paragraph number="141" type="verses" book="sn">
_ယော ဝေ ကိဉ္စိက္ခကမျတာ,_  
_ပန္ထသ္မိံ ဝဇန္တံ ဇနံ;_  
_ဟန္တွာ ကိဉ္စိက္ခမာဒေတိ,_  
_တံ ဇညာ ဝသလော ဣတိ. (6)_  

</Paragraph>

</Division>
<Division number="122" book="sn" e="ch" v="18" p="298">

<Paragraph number="142" type="verses" book="sn">
_အတ္တဟေတု ပရဟေတု,_  
_ဓနဟေတု စ ယော နရော;_  
_သက္ခိပုဋ္ဌော မုသာ ဗြူတိ,_  
_တံ ဇညာ ဝသလော ဣတိ. (7)_  

</Paragraph>

</Division>
<Division number="123" book="sn" e="ch" v="18" p="298">

<Paragraph number="143" type="verses" book="sn">
_ယော ဉာတီနံ သခီနံ ဝါ,_  
_ဒါရေသု ပဋိဒိဿတိ;_  
_သာဟသာ သမ္ပိယေန ဝါ,_  
_တံ ဇညာ ဝသလော ဣတိ. (8)_  

</Paragraph>

</Division>
<Division number="124" book="sn" e="ch" v="18" p="298">

<Paragraph number="144" type="verses" book="sn">
_ယော မာတရံ ပိတရံ ဝါ,_  
_ဇိဏ္ဏကံ ဂတယောဗ္ဗနံ;_  
_ပဟု သန္တော န ဘရတိ,_  
_တံ ဇညာ ဝသလော ဣတိ. (9)_  

</Paragraph>

</Division>
<Division number="125" book="sn" e="ch" v="18" p="298">

<Paragraph number="145" type="verses" book="sn">
_ယော မာတရံ ပိတရံ ဝါ,_  
_ဘာတရံ ဘဂိနိံ သသုံ;_  
_ဟန္တိ ရောသေတိ ဝါစာယ,_  
_တံ ဇညာ ဝသလော ဣတိ. (10)_  

</Paragraph>

</Division>
<Division number="126" book="sn" e="ch" v="18" p="298">

<Paragraph number="146" type="verses" book="sn">
_ယော အတ္ထံ ပုစ္ဆိတော သန္တော,_  
_အနတ္ထမနုသာသတိ;_  
_ပဋိစ္ဆန္နေန မန္တေတိ,_  
_တံ ဇညာ ဝသလော ဣတိ. (11)_  

</Paragraph>

</Division>
<Division number="127" book="sn" e="ch" v="18" p="298">

<Paragraph number="147" type="verses" book="sn">
_ယော ကတွာ ပါပကံ ကမ္မံ,_  
_မာ မံ ဇညာတိ ဣစ္ဆတိ;_  
_ယော ပဋိစ္ဆန္နကမ္မန္တော,_  
_တံ ဇညာ ဝသလော ဣတိ. (12)_  

</Paragraph>

</Division>
<Division number="128" book="sn" e="ch" v="18" p="299">

<Paragraph number="148" type="verses" book="sn">
_ယော ဝေ ပရကုလံ ဂန္တွာ,_  
_ဘုတွာန သုစိဘောဇနံ;_  
_အာဂတံ နပ္ပဋိပူဇေတိ,_  
_တံ ဇညာ ဝသလော ဣတိ. (13)_  

</Paragraph>

</Division>
<Division number="129" book="sn" e="ch" v="18" p="299">

<Paragraph number="149" type="verses" book="sn">
_ယော ဗြာဟ္မဏံ သမဏံ ဝါ,_  
_အညံ ဝါပိ ဝနိဗ္ဗကံ;_  
_မုသာဝါဒေန ဝဉ္စေတိ,_  
_တံ ဇညာ ဝသလော ဣတိ. (14)_  

</Paragraph>

</Division>
<Division number="130" book="sn" e="ch" v="18" p="299">

<Paragraph number="150" type="verses" book="sn">
_ယော ဗြာဟ္မဏံ သမဏံ ဝါ,_  
_ဘတ္တကာလေ ဥပဋ္ဌိတေ;_  
_ရောသေတိ ဝါစာ န စ ဒေတိ,_  
_တံ ဇညာ ဝသလော ဣတိ. (15)_  

</Paragraph>

</Division>
<Division number="131" book="sn" e="ch" v="18" p="299">

<Paragraph number="151" type="verses" book="sn">
_အသတံ ယောဓ ပဗြူတိ,_  
_မောဟေန ပလိဂုဏ္ဌိတော;_  
_ကိဉ္စိက္ခံ နိဇိဂီသာနော,_  
_တံ ဇညာ ဝသလော ဣတိ. (16)_  

</Paragraph>

</Division>
<Division number="132" book="sn" e="ch" v="18" p="299">

<Paragraph number="152" type="verses" book="sn">
_ယော စတ္တာနံ သမုက္ကံသေ,_  
_ပရေ စ မဝဇာနာတိ;_  
_နိဟီနော သေန မာနေန,_  
_တံ ဇညာ ဝသလော ဣတိ. (17)_  

</Paragraph>

</Division>
<Division number="133" book="sn" e="ch" v="18" p="299">

<Paragraph number="153" type="verses" book="sn">
_ရောသကော ကဒရိယော စ,_  
_ပါပိစ္ဆော မစ္ဆရီ သဌော;_  
_အဟိရိကော အနောတ္တပ္ပီ,_  
_တံ ဇညာ ဝသလော ဣတိ. (18)_  

</Paragraph>

</Division>
<Division number="134" book="sn" e="ch" v="18" p="299">

<Paragraph number="154" type="verses" book="sn">
_ယော ဗုဒ္ဓံ ပရိဘာသတိ,_  
_အထ ဝါ တဿ သာဝကံ;_  
_ပရိဗ္ဗာဇံ ဂဟဋ္ဌံ ဝါ,_  
_တံ ဇညာ ဝသလော ဣတိ. (19)_  

</Paragraph>

</Division>
<Division number="135" book="sn" e="ch" v="18" p="299">

<Paragraph number="155" type="verses" book="sn">
_ယော ဝေ အနရဟံ သန္တော,_  
_အရဟံ ပဋိဇာနာတိ;_  
_စောရော သဗြဟ္မကေ လောကေ,_  
_ဧသော ခေါ ဝသလာဓမော;_  
_ဧတေ ခေါ ဝသလာ ဝုတ္တာ,_  
_မယာ ယေတေ ပကာသိတာ. (20)_  

</Paragraph>

</Division>
<Division number="136" book="sn" e="ch" v="18" p="299">

<Paragraph number="156" type="verses" book="sn">
_န ဇစ္စာ ဝသလော ဟောတိ,_  
_န ဇစ္စာ ဟောတိ ဗြာဟ္မဏော;_  
_ကမ္မုနာ ဝသလော ဟောတိ,_  
_ကမ္မုနာ ဟောတိ ဗြာဟ္မဏော. (21)_  

</Paragraph>

</Division>
<Division number="137" book="sn" e="ch" v="18" p="299">

<Paragraph number="157" type="verses" book="sn">
_တဒမိနာပိ ဇာနာထ,_  
_ယထာမေဒံ နိဒဿနံ;_  
_စဏ္ဍာလပုတ္တော သောပါကော,_  
_မာတင်္ဂေါ ဣတိ ဝိဿုတော. (22)_  

</Paragraph>

</Division>
<Division number="138" book="sn" e="ch" v="18" p="300">

<Paragraph number="158" type="verses" book="sn">
_သော ယသံ ပရမံ ပတ္တော,_  
_မာတင်္ဂေါ ယံ သုဒုလ္လဘံ;_  
_အာဂစ္ဆုံ တဿုပဋ္ဌာနံ,_  
_ခတ္တိယာ ဗြာဟ္မဏာ ဗဟူ. (23)_  

</Paragraph>

</Division>
<Division number="139" book="sn" e="ch" v="18" p="300">

<Paragraph number="159" type="verses" book="sn">
_ဒေဝယာနံ အဘိရုယှ,_  
_ဝိရဇံ သော မဟာပထံ;_  
_ကာမရာဂံ ဝိရာဇေတွာ,_  
_ဗြဟ္မလောကူပဂေါ အဟု;_  
_န နံ ဇာတိ နိဝါရေသိ,_  
_ဗြဟ္မလောကူပပတ္တိယာ. (24)_  

</Paragraph>

</Division>
<Division number="140" book="sn" e="ch" v="18" p="300">

<Paragraph number="160" type="verses" book="sn">
_အဇ္ဈာယကကုလေ ဇာတာ,_  
_ဗြာဟ္မဏာ မန္တဗန္ဓဝါ;_  
_တေ စ ပါပေသု ကမ္မေသု,_  
_အဘိဏှမုပဒိဿရေ. (25)_  

</Paragraph>

</Division>
<Division number="141" book="sn" e="ch" v="18" p="300">

<Paragraph number="161" type="verses" book="sn">
_ဒိဋ္ဌေဝ ဓမ္မေ ဂါရယှာ,_  
_သမ္ပရာယေ စ ဒုဂ္ဂတိ;_  
_န နေ ဇာတိ နိဝါရေတိ,_  
_ဒုဂ္ဂတျာ ဂရဟာယ ဝါ. (26)_  

</Paragraph>

</Division>
<Division number="142" book="sn" e="ch" v="18" p="300">

<Paragraph number="162" type="verses" book="sn">
_န ဇစ္စာ ဝသလော ဟောတိ,_  
_န ဇစ္စာ ဟောတိ ဗြာဟ္မဏော;_  
_ကမ္မုနာ ဝသလော ဟောတိ,_  
_ကမ္မုနာ ဟောတိ ဗြာဟ္မဏော”တိ. (27)_  

</Paragraph>

<Paragraph number="163" book="sn">
ဧဝံ ဝုတ္တေ, အဂ္ဂိကဘာရဒွါဇော ဗြာဟ္မဏော ဘဂဝန္တံ ဧတဒဝေါစ—  “အဘိက္ကန္တံ, ဘော ဂေါတမ …ပေ…  ဥပါသကံ မံ ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတံ သရဏံ ဂတန်”တိ.

</Paragraph>
</Division>

<Paragraph number="164" type="center" book="sn">
ဝသလသုတ္တံ သတ္တမံ.
</Paragraph>