---
title: 2.1 ရတနသုတ္တ
tableOfContents: false
sidebar:
  order: 1
type: tipitaka
basket: su
book: sn
review:
  current: review
  updated: '2025-10-23T09:13:46.125867'
  updated_by: ''
  notes: ''
  history:
  - state: review
    date: '2025-10-23T09:13:46.125867'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="224" book="sn" e="ch" v="18" p="312">

<Paragraph number="260" type="verses" book="sn">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_သဗ္ဗေဝ ဘူတာ သုမနာ ဘဝန္တု,_  
_အထောပိ သက္ကစ္စ သုဏန္တု ဘာသိတံ. (1)_  

</Paragraph>

</Division>
<Division number="225" book="sn" e="ch" v="18" p="312">

<Paragraph number="261" type="verses" book="sn">
_တသ္မာ ဟိ ဘူတာ နိသာမေထ သဗ္ဗေ,_  
_မေတ္တံ ကရောထ မာနုသိယာ ပဇာယ;_  
_ဒိဝါ စ ရတ္တော စ ဟရန္တိ ယေ ဗလိံ,_  
_တသ္မာ ဟိ နေ ရက္ခထ အပ္ပမတ္တာ. (2)_  

</Paragraph>

</Division>
<Division number="226" book="sn" e="ch" v="18" p="312">

<Paragraph number="262" type="verses" book="sn">
_ယံ ကိဉ္စိ ဝိတ္တံ ဣဓ ဝါ ဟုရံ ဝါ,_  
_သဂ္ဂေသု ဝါ ယံ ရတနံ ပဏီတံ;_  
_န နော သမံ အတ္ထိ တထာဂတေန,_  
ဣဒမ္ပိ ဗုဒ္ဓေ ရတနံ ပဏီတံ;_  
_ဧတေန သစ္စေန သုဝတ္ထိ ဟောတု. (3)_  

</Paragraph>

</Division>
<Division number="227" book="sn" e="ch" v="18" p="312">

<Paragraph number="263" type="verses" book="sn">
_ခယံ ဝိရာဂံ အမတံ ပဏီတံ,_  
_ယဒဇ္ဈဂါ သကျမုနီ သမာဟိတော;_  
_န တေန ဓမ္မေန သမတ္ထိ ကိဉ္စိ,_  
ဣဒမ္ပိ ဓမ္မေ ရတနံ ပဏီတံ;_  
_ဧတေန သစ္စေန သုဝတ္ထိ ဟောတု. (4)_  

</Paragraph>

</Division>
<Division number="228" book="sn" e="ch" v="18" p="312">

<Paragraph number="264" type="verses" book="sn">
_ယံ ဗုဒ္ဓသေဋ္ဌော ပရိဝဏ္ဏယီ သုစိံ,_  
_သမာဓိမာနန္တရိကညမာဟု;_  
_သမာဓိနာ တေန သမော န ဝိဇ္ဇတိ,_  
ဣဒမ္ပိ ဓမ္မေ ရတနံ ပဏီတံ;_  
_ဧတေန သစ္စေန သုဝတ္ထိ ဟောတု. (5)_  

</Paragraph>

</Division>
<Division number="229" book="sn" e="ch" v="18" p="313">

<Paragraph number="265" type="verses" book="sn">
_ယေ ပုဂ္ဂလာ အဋ္ဌ သတံ ပသတ္ထာ,_  
_စတ္တာရိ ဧတာနိ ယုဂါနိ ဟောန္တိ;_  
_တေ ဒက္ခိဏေယျာ သုဂတဿ သာဝကာ,_  
_ဧတေသု ဒိန္နာနိ မဟပ္ဖလာနိ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (6)_  

</Paragraph>

</Division>
<Division number="230" book="sn" e="ch" v="18" p="313">

<Paragraph number="266" type="verses" book="sn">
_ယေ သုပ္ပယုတ္တာ မနသာ ဒဠှေန,_  
_နိက္ကာမိနော ဂေါတမသာသနမှိ;_  
_တေ ပတ္တိပတ္တာ အမတံ ဝိဂယှ,_  
_လဒ္ဓါ မုဓာ နိဗ္ဗုတိံ ဘုဉ္ဇမာနာ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (7)_  

</Paragraph>

</Division>
<Division number="231" book="sn" e="ch" v="18" p="313">

<Paragraph number="267" type="verses" book="sn">
_ယထိန္ဒခီလော ပထဝိဿိတော သိယာ,_  
_စတုဗ္ဘိ ဝါတေဟိ အသမ္ပကမ္ပိယော;_  
_တထူပမံ သပ္ပုရိသံ ဝဒါမိ,_  
_ယော အရိယသစ္စာနိ အဝေစ္စ ပဿတိ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (8)_  

</Paragraph>

</Division>
<Division number="232" book="sn" e="ch" v="18" p="313">

<Paragraph number="268" type="verses" book="sn">
_ယေ အရိယသစ္စာနိ ဝိဘာဝယန္တိ,_  
_ဂမ္ဘီရပညေန သုဒေသိတာနိ;_  
_ကိဉ္စာပိ တေ ဟောန္တိ ဘုသံ ပမတ္တာ,_  
_န တေ ဘဝံ အဋ္ဌမမာဒိယန္တိ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (9)_  

</Paragraph>

</Division>
<Division number="233" book="sn" e="ch" v="18" p="313">

<Paragraph number="269" type="verses" book="sn">
_သဟာဝဿ ဒဿနသမ္ပဒါယ,_  
_တယဿု ဓမ္မာ ဇဟိတာ ဘဝန္တိ;_  
_သက္ကာယဒိဋ္ဌီ ဝိစိကိစ္ဆိတဉ္စ,_  
_သီလဗ္ဗတံ ဝါပိ ယဒတ္ထိ ကိဉ္စိ. (10)_  

</Paragraph>

</Division>
<Division number="234" book="sn" e="ch" v="18" p="314">

<Paragraph number="270" type="verses" book="sn">
_စတူဟပါယေဟိ စ ဝိပ္ပမုတ္တော,_  
_ဆစ္စာဘိဌာနာနိ အဘဗ္ဗ ကာတုံ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (11)_  

</Paragraph>

</Division>
<Division number="235" book="sn" e="ch" v="18" p="314">

<Paragraph number="271" type="verses" book="sn">
_ကိဉ္စာပိ သော ကမ္မ ကရောတိ ပါပကံ,_  
_ကာယေန ဝါစာ ဥဒ စေတသာ ဝါ;_  
_အဘဗ္ဗ သော တဿ ပဋိစ္ဆဒါယ,_  
_အဘဗ္ဗတာ ဒိဋ္ဌပဒဿ ဝုတ္တာ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (12)_  

</Paragraph>

</Division>
<Division number="236" book="sn" e="ch" v="18" p="314">

<Paragraph number="272" type="verses" book="sn">
_ဝနပ္ပဂုမ္ဗေ ယထ ဖုဿိတဂ္ဂေ,_  
_ဂိမှာနမာသေ ပဌမသ္မိံ ဂိမှေ;_  
_တထူပမံ ဓမ္မဝရံ အဒေသယိ,_  
_နိဗ္ဗာနဂါမိံ ပရမံ ဟိတာယ;_  
ဣဒမ္ပိ ဗုဒ္ဓေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (13)_  

</Paragraph>

</Division>
<Division number="237" book="sn" e="ch" v="18" p="314">

<Paragraph number="273" type="verses" book="sn">
_ဝရော ဝရညူ ဝရဒေါ ဝရာဟရော,_  
_အနုတ္တရော ဓမ္မဝရံ အဒေသယိ;_  
ဣဒမ္ပိ ဗုဒ္ဓေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (14)_  

</Paragraph>

</Division>
<Division number="238" book="sn" e="ch" v="18" p="314">

<Paragraph number="274" type="verses" book="sn">
_ခီဏံ ပုရာဏံ နဝ နတ္ထိ သမ္ဘဝံ,_  
_ဝိရတ္တစိတ္တာယတိကေ ဘဝသ္မိံ;_  
_တေ ခီဏဗီဇာ အဝိရူဠှိဆန္ဒာ,_  
_နိဗ္ဗန္တိ ဓီရာ ယထာယံ ပဒီပေါ;_  
ဣဒမ္ပိ သံဃေ ရတနံ ပဏီတံ,_  
_ဧတေန သစ္စေန သုဝတ္ထိ ဟောတု. (15)_  

</Paragraph>

</Division>
<Division number="239" book="sn" e="ch" v="18" p="315">

<Paragraph number="275" type="verses" book="sn">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_တထာဂတံ ဒေဝမနုဿပူဇိတံ,_  
_ဗုဒ္ဓံ နမဿာမ သုဝတ္ထိ ဟောတု. (16)_  

</Paragraph>

</Division>
<Division number="240" book="sn" e="ch" v="18" p="315">

<Paragraph number="276" type="verses" book="sn">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_တထာဂတံ ဒေဝမနုဿပူဇိတံ,_  
_ဓမ္မံ နမဿာမ သုဝတ္ထိ ဟောတု. (17)_  

</Paragraph>

</Division>
<Division number="241" book="sn" e="ch" v="18" p="315">

<Paragraph number="277" type="verses" book="sn">
_ယာနီဓ ဘူတာနိ သမာဂတာနိ,_  
_ဘုမ္မာနိ ဝါ ယာနိ ဝ အန္တလိက္ခေ;_  
_တထာဂတံ ဒေဝမနုဿပူဇိတံ,_  
_သံဃံ နမဿာမ သုဝတ္ထိ ဟောတူတိ. (18)_  


</Paragraph>
</Division>

<Paragraph number="278" type="center" book="sn">
ရတနသုတ္တံ ပဌမံ.
</Paragraph>