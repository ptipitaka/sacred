---
title: 2.13 သမ္မာပရိဗ္ဗာဇနီယသုတ္တ
tableOfContents: false
sidebar:
  order: 13
type: tipitaka
basket: su
book: sn
review:
  current: review
  updated: '2025-10-23T09:13:46.152724'
  updated_by: ''
  notes: ''
  history:
  - state: review
    date: '2025-10-23T09:13:46.152724'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="362" book="sn" e="ch" v="18" p="332">

<Paragraph number="419" type="verses" book="sn">
_“ပုစ္ဆာမိ မုနိံ ပဟူတပညံ,_  
_တိဏ္ဏံ ပါရင်္ဂတံ ပရိနိဗ္ဗုတံ ဌိတတ္တံ;_  
_နိက္ခမ္မ ဃရာ ပနုဇ္ဇ ကာမေ,_  
_ကထံ ဘိက္ခု သမ္မာ သော လောကေ ပရိဗ္ဗဇေယျ”. (1)_  

</Paragraph>

</Division>
<Division number="363" book="sn" e="ch" v="18" p="332">

<Paragraph number="420" type="verses" book="sn">
_“ယဿ မင်္ဂလာ သမူဟတာ, __(ဣတိ ဘဂဝါ)___  
ဥပ္ပါတာ သုပိနာ စ လက္ခဏာ စ;_  
_သော မင်္ဂလဒေါသဝိပ္ပဟီနော,_  
_သမ္မာ သော လောကေ ပရိဗ္ဗဇေယျ. (2)_  

</Paragraph>

</Division>
<Division number="364" book="sn" e="ch" v="18" p="332">

<Paragraph number="421" type="verses" book="sn">
_ရာဂံ ဝိနယေထ မာနုသေသု,_  
_ဒိဗ္ဗေသု ကာမေသု စာပိ ဘိက္ခု;_  
_အတိက္ကမ္မ ဘဝံ သမေစ္စ ဓမ္မံ,_  
_သမ္မာ သော လောကေ ပရိဗ္ဗဇေယျ. (3)_  

</Paragraph>

</Division>
<Division number="365" book="sn" e="ch" v="18" p="333">

<Paragraph number="422" type="verses" book="sn">
_ဝိပိဋ္ဌိကတွာန ပေသုဏာနိ,_  
_ကောဓံ ကဒရီယံ ဇဟေယျ ဘိက္ခု;_  
_အနုရောဓဝိရောဓဝိပ္ပဟီနော,_  
_သမ္မာ သော လောကေ ပရိဗ္ဗဇေယျ. (4)_  

</Paragraph>

</Division>
<Division number="366" book="sn" e="ch" v="18" p="333">

<Paragraph number="423" type="verses" book="sn">
_ဟိတွာန ပိယဉ္စ အပ္ပိယဉ္စ,_  
_အနုပါဒါယ အနိဿိတော ကုဟိဉ္စိ;_  
_သံယောဇနိယေဟိ ဝိပ္ပမုတ္တော,_  
_သမ္မာ သော လောကေ ပရိဗ္ဗဇေယျ. (5)_  

</Paragraph>

</Division>
<Division number="367" book="sn" e="ch" v="18" p="333">

<Paragraph number="424" type="verses" book="sn">
_န သော ဥပဓီသု သာရမေတိ,_  
_အာဒါနေသု ဝိနေယျ ဆန္ဒရာဂံ;_  
_သော အနိဿိတော အနညနေယျော,_  
_သမ္မာ သော လောကေ ပရိဗ္ဗဇေယျ. (6)_  

</Paragraph>

</Division>
<Division number="368" book="sn" e="ch" v="18" p="333">

<Paragraph number="425" type="verses" book="sn">
_ဝစသာ မနသာ စ ကမ္မုနာ စ,_  
_အဝိရုဒ္ဓေါ သမ္မာ ဝိဒိတွာ ဓမ္မံ;_  
_နိဗ္ဗာနပဒါဘိပတ္ထယာနော,_  
_သမ္မာ သော လောကေ ပရိဗ္ဗဇေယျ. (7)_  

</Paragraph>

</Division>
<Division number="369" book="sn" e="ch" v="18" p="333">

<Paragraph number="426" type="verses" book="sn">
_ယော ဝန္ဒတိ မန္တိ နုန္နမေယျ,_  
_အက္ကုဋ္ဌောပိ န သန္ဓိယေထ ဘိက္ခု;_  
_လဒ္ဓါ ပရဘောဇနံ န မဇ္ဇေ,_  
_သမ္မာ သော လောကေ ပရိဗ္ဗဇေယျ. (8)_  

</Paragraph>

</Division>
<Division number="370" book="sn" e="ch" v="18" p="333">

<Paragraph number="427" type="verses" book="sn">
_လောဘဉ္စ ဘဝဉ္စ ဝိပ္ပဟာယ,_  
_ဝိရတော ဆေဒနဗန္ဓနာ စ ဘိက္ခု;_  
_သော တိဏ္ဏကထံကထော ဝိသလ္လော,_  
_သမ္မာ သော လောကေ ပရိဗ္ဗဇေယျ. (9)_  

</Paragraph>

</Division>
<Division number="371" book="sn" e="ch" v="18" p="333">

<Paragraph number="428" type="verses" book="sn">
_သာရုပ္ပံ အတ္တနော ဝိဒိတွာ,_  
_နော စ ဘိက္ခု ဟိံသေယျ ကဉ္စိ လောကေ;_  
_ယထာတထိယံ ဝိဒိတွာ ဓမ္မံ,_  
_သမ္မာ သော လောကေ ပရိဗ္ဗဇေယျ. (10)_  

</Paragraph>

</Division>
<Division number="372" book="sn" e="ch" v="18" p="334">

<Paragraph number="429" type="verses" book="sn">
_ယဿာနုသယာ န သန္တိ ကေစိ,_  
_မူလာ စ အကုသလာ သမူဟတာသေ;_  
_သော နိရာသော အနာသိသာနော,_  
_သမ္မာ သော လောကေ ပရိဗ္ဗဇေယျ. (11)_  

</Paragraph>

</Division>
<Division number="373" book="sn" e="ch" v="18" p="334">

<Paragraph number="430" type="verses" book="sn">
_အာသဝခီဏော ပဟီနမာနော,_  
_သဗ္ဗံ ရာဂပထံ ဥပါတိဝတ္တော;_  
_ဒန္တော ပရိနိဗ္ဗုတော ဌိတတ္တော,_  
_သမ္မာ သော လောကေ ပရိဗ္ဗဇေယျ. (12)_  

</Paragraph>

</Division>
<Division number="374" book="sn" e="ch" v="18" p="334">

<Paragraph number="431" type="verses" book="sn">
_သဒ္ဓေါ သုတဝါ နိယာမဒဿီ,_  
_ဝဂ္ဂဂတေသု န ဝဂ္ဂသာရိ ဓီရော;_  
_လောဘံ ဒေါသံ ဝိနေယျ ပဋိဃံ,_  
_သမ္မာ သော လောကေ ပရိဗ္ဗဇေယျ. (13)_  

</Paragraph>

</Division>
<Division number="375" book="sn" e="ch" v="18" p="334">

<Paragraph number="432" type="verses" book="sn">
_သံသုဒ္ဓဇိနော ဝိဝဋ္ဋစ္ဆဒေါ,_  
_ဓမ္မေသု ဝသီ ပါရဂူ အနေဇော;_  
_သင်္ခါရနိရောဓဉာဏကုသလော,_  
_သမ္မာ သော လောကေ ပရိဗ္ဗဇေယျ. (14)_  

</Paragraph>

</Division>
<Division number="376" book="sn" e="ch" v="18" p="334">

<Paragraph number="433" type="verses" book="sn">
_အတီတေသု အနာဂတေသု စာပိ,_  
_ကပ္ပါတီတော အတိစ္စသုဒ္ဓိပညော;_  
_သဗ္ဗာယတနေဟိ ဝိပ္ပမုတ္တော,_  
_သမ္မာ သော လောကေ ပရိဗ္ဗဇေယျ. (15)_  

</Paragraph>

</Division>
<Division number="377" book="sn" e="ch" v="18" p="334">

<Paragraph number="434" type="verses" book="sn">
_အညာယ ပဒံ သမေစ္စ ဓမ္မံ,_  
_ဝိဝဋံ ဒိသွာန ပဟာနမာသဝါနံ;_  
_သဗ္ဗုပဓီနံ ပရိက္ခယာနော,_  
_သမ္မာ သော လောကေ ပရိဗ္ဗဇေယျ”. (16)_  

</Paragraph>

</Division>
<Division number="378" book="sn" e="ch" v="18" p="335">

<Paragraph number="435" type="verses" book="sn">
_“အဒ္ဓါ ဟိ ဘဂဝါ တထေဝ ဧတံ,_  
_ယော သော ဧဝံဝိဟာရီ ဒန္တော ဘိက္ခု;_  
_သဗ္ဗသံယောဇနယောဂဝီတိဝတ္တော,_  
_သမ္မာ သော လောကေ ပရိဗ္ဗဇေယျာ”တိ. (17)_  


</Paragraph>
</Division>

<Paragraph number="436" type="center" book="sn">
သမ္မာပရိဗ္ဗာဇနီယသုတ္တံ တေရသမံ.
</Paragraph>