---
title: 4.16 သာရိပုတ္တသုတ္တ
tableOfContents: false
sidebar:
  order: 16
type: tipitaka
basket: su
book: sn
review:
  current: review
  updated: '2025-10-20T18:58:29.981687'
  updated_by: ''
  notes: ''
  history:
  - state: review
    date: '2025-10-20T18:58:29.981687'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="962" book="sn" e="ch" v="18" p="426">

<Paragraph number="1138" type="verses" book="sn">
_“န မေ ဒိဋ္ဌော ဣတော ပုဗ္ဗေ, __(ဣစ္စာယသ္မာ သာရိပုတ္တော)___  
_န သုတော ဥဒ ကဿစိ;_  
_ဧဝံ ဝဂ္ဂုဝဒေါ သတ္ထာ,_  
_တုသိတာ ဂဏိမာဂတော. (1)_  

</Paragraph>

</Division>
<Division number="963" book="sn" e="ch" v="18" p="426">

<Paragraph number="1139" type="verses" book="sn">
_သဒေဝကဿ လောကဿ,_  
_ယထာ ဒိဿတိ စက္ခုမာ;_  
_သဗ္ဗံ တမံ ဝိနောဒေတွာ,_  
_ဧကောဝ ရတိမဇ္ဈဂါ. (2)_  

</Paragraph>

</Division>
<Division number="964" book="sn" e="ch" v="18" p="426">

<Paragraph number="1140" type="verses" book="sn">
_တံ ဗုဒ္ဓံ အသိတံ တာဒိံ,_  
_အကုဟံ ဂဏိမာဂတံ;_  
_ဗဟူနမိဓ ဗဒ္ဓါနံ,_  
_အတ္ထိ ပဉှေန အာဂမံ. (3)_  

</Paragraph>

</Division>
<Division number="965" book="sn" e="ch" v="18" p="426">

<Paragraph number="1141" type="verses" book="sn">
_ဘိက္ခုနော ဝိဇိဂုစ္ဆတော,_  
_ဘဇတော ရိတ္တမာသနံ;_  
_ရုက္ခမူလံ သုသာနံ ဝါ,_  
_ပဗ္ဗတာနံ ဂုဟာသု ဝါ. (4)_  

</Paragraph>

</Division>
<Division number="966" book="sn" e="ch" v="18" p="426">

<Paragraph number="1142" type="verses" book="sn">
ဥစ္စာဝစေသု သယနေသု,_  
_ကီဝန္တော တတ္ထ ဘေရဝါ;_  
_ယေဟိ ဘိက္ခု န ဝေဓေယျ,_  
_နိဂ္ဃေါသေ သယနာသနေ. (5)_  

</Paragraph>

</Division>
<Division number="967" book="sn" e="ch" v="18" p="426">

<Paragraph number="1143" type="verses" book="sn">
_ကတီ ပရိဿယာ လောကေ,_  
_ဂစ္ဆတော အဂတံ ဒိသံ;_  
_ယေ ဘိက္ခု အဘိသမ္ဘဝေ,_  
_ပန္တမှိ သယနာသနေ. (6)_  

</Paragraph>

</Division>
<Division number="968" book="sn" e="ch" v="18" p="426">

<Paragraph number="1144" type="verses" book="sn">
_ကျာဿ ဗျပ္ပထယော အဿု,_  
_ကျာဿဿု ဣဓ ဂေါစရာ;_  
_ကာနိ သီလဗ္ဗတာနာဿု,_  
_ပဟိတတ္တဿ ဘိက္ခုနော. (7)_  

</Paragraph>

</Division>
<Division number="969" book="sn" e="ch" v="18" p="426">

<Paragraph number="1145" type="verses" book="sn">
_ကံ သော သိက္ခံ သမာဒါယ,_  
_ဧကောဒိ နိပကော သတော;_  
_ကမ္မာရော ရဇတဿေဝ,_  
_နိဒ္ဓမေ မလမတ္တနော”. (8)_  

</Paragraph>

</Division>
<Division number="970" book="sn" e="ch" v="18" p="426">

<Paragraph number="1146" type="verses" book="sn">
_“ဝိဇိဂုစ္ဆမာနဿ ယဒိဒံ ဖာသု, __(သာရိပုတ္တာတိ ဘဂဝါ)___  
_ရိတ္တာသနံ သယနံ သေဝတော စေ;_  
_သမ္ဗောဓိကာမဿ ယထာနုဓမ္မံ,_  
_တံ တေ ပဝက္ခာမိ ယထာ ပဇာနံ. (9)_  

</Paragraph>

</Division>
<Division number="971" book="sn" e="ch" v="18" p="426">

<Paragraph number="1147" type="verses" book="sn">
_ပဉ္စန္နံ ဓီရော ဘယာနံ န ဘာယေ,_  
_ဘိက္ခု သတော သပရိယန္တစာရီ;_  
_ဍံသာဓိပါတာနံ သရီသပါနံ,_  
_မနုဿဖဿာနံ စတုပ္ပဒါနံ. (10)_  

</Paragraph>

</Division>
<Division number="972" book="sn" e="ch" v="18" p="427">

<Paragraph number="1148" type="verses" book="sn">
_ပရဓမ္မိကာနမ္ပိ န သန္တသေယျ,_  
_ဒိသွာပိ တေသံ ဗဟုဘေရဝါနိ;_  
_အထာပရာနိ အဘိသမ္ဘဝေယျ,_  
_ပရိဿယာနိ ကုသလာနုဧသီ. (11)_  

</Paragraph>

</Division>
<Division number="973" book="sn" e="ch" v="18" p="427">

<Paragraph number="1149" type="verses" book="sn">
_အာတင်္ကဖဿေန ခုဒါယ ဖုဋ္ဌော,_  
_သီတံ အထုဏှံ အဓိဝါသယေယျ;_  
_သော တေဟိ ဖုဋ္ဌော ဗဟုဓာ အနောကော,_  
_ဝိရိယံ ပရက္ကမ္မဒဠှံ ကရေယျ. (12)_  

</Paragraph>

</Division>
<Division number="974" book="sn" e="ch" v="18" p="427">

<Paragraph number="1150" type="verses" book="sn">
_ထေယျံ န ကာရေ န မုသာ ဘဏေယျ,_  
_မေတ္တာယ ဖဿေ တသထာဝရာနိ;_  
_ယဒါဝိလတ္တံ မနသော ဝိဇညာ,_  
_ကဏှဿ ပက္ခောတိ ဝိနောဒယေယျ. (13)_  

</Paragraph>

</Division>
<Division number="975" book="sn" e="ch" v="18" p="427">

<Paragraph number="1151" type="verses" book="sn">
_ကောဓာတိမာနဿ ဝသံ န ဂစ္ဆေ,_  
_မူလမ္ပိ တေသံ ပလိခည တိဋ္ဌေ;_  
_အထပ္ပိယံ ဝါ ပန အပ္ပိယံ ဝါ,_  
_အဒ္ဓါ ဘဝန္တော အဘိသမ္ဘဝေယျ. (14)_  

</Paragraph>

</Division>
<Division number="976" book="sn" e="ch" v="18" p="427">

<Paragraph number="1152" type="verses" book="sn">
_ပညံ ပုရက္ခတွာ ကလျာဏပီတိ,_  
_ဝိက္ခမ္ဘယေ တာနိ ပရိဿယာနိ;_  
_အရတိံ သဟေထ သယနမှိ ပန္တေ,_  
_စတုရော သဟေထ ပရိဒေဝဓမ္မေ. (15)_  

</Paragraph>

</Division>
<Division number="977" book="sn" e="ch" v="18" p="427">

<Paragraph number="1153" type="verses" book="sn">
_ကိံသူ အသိဿာမိ ကုဝ ဝါ အသိဿံ,_  
_ဒုက္ခံ ဝတ သေတ္ထ ကွဇ္ဇ သေဿံ;_  
_ဧတေ ဝိတက္ကေ ပရိဒေဝနေယျေ,_  
_ဝိနယေထ သေခေါ အနိကေတစာရီ. (16)_  

</Paragraph>

</Division>
<Division number="978" book="sn" e="ch" v="18" p="427">

<Paragraph number="1154" type="verses" book="sn">
_အန္နဉ္စ လဒ္ဓါ ဝသနဉ္စ ကာလေ,_  
_မတ္တံ သော ဇညာ ဣဓ တောသနတ္ထံ;_  
_သော တေသု ဂုတ္တော ယတစာရိ ဂါမေ,_  
_ရုသိတောပိ ဝါစံ ဖရုသံ န ဝဇ္ဇာ. (17)_  

</Paragraph>

</Division>
<Division number="979" book="sn" e="ch" v="18" p="428">

<Paragraph number="1155" type="verses" book="sn">
_ဩက္ခိတ္တစက္ခု န စ ပါဒလောလော,_  
_ဈာနာနုယုတ္တော ဗဟုဇာဂရဿ;_  
ဥပေက္ခမာရဗ္ဘ သမာဟိတတ္တော,_  
_တက္ကာသယံ ကုက္ကုစ္စိယူပဆိန္ဒေ. (18)_  

</Paragraph>

</Division>
<Division number="980" book="sn" e="ch" v="18" p="428">

<Paragraph number="1156" type="verses" book="sn">
_စုဒိတော ဝစီဘိ သတိမာဘိနန္ဒေ,_  
_သဗြဟ္မစာရီသု ခိလံ ပဘိန္ဒေ;_  
_ဝါစံ ပမုဉ္စေ ကုသလံ နာတိဝေလံ,_  
_ဇနဝါဒဓမ္မာယ န စေတယေယျ. (19)_  

</Paragraph>

</Division>
<Division number="981" book="sn" e="ch" v="18" p="428">

<Paragraph number="1157" type="verses" book="sn">
_အထာပရံ ပဉ္စ ရဇာနိ လောကေ,_  
_ယေသံ သတီမာ ဝိနယာယ သိက္ခေ;_  
_ရူပေသု သဒ္ဒေသု အထော ရသေသု,_  
_ဂန္ဓေသု ဖဿေသု သဟေထ ရာဂံ. (20)_  

</Paragraph>

</Division>
<Division number="982" book="sn" e="ch" v="18" p="428">

<Paragraph number="1158" type="verses" book="sn">
_ဧတေသု ဓမ္မေသု ဝိနေယျ ဆန္ဒံ,_  
_ဘိက္ခု သတိမာ သုဝိမုတ္တစိတ္တော;_  
_ကာလေန သော သမ္မာ ဓမ္မံ ပရိဝီမံသမာနော,_  
_ဧကောဒိဘူတော ဝိဟနေ တမံ သော”တိ. (21)_  


</Paragraph>
</Division>

<Paragraph number="1159" type="center" book="sn">
သာရိပုတ္တသုတ္တံ သောဠသမံ.



</Paragraph>

<Paragraph number="1160" type="center" book="sn">
အဋ္ဌကဝဂ္ဂေါ စတုတ္ထော.



</Paragraph>

<Paragraph number="1161" type="center" book="sn">
တဿုဒ္ဒါနံ


</Paragraph>

<Paragraph number="1162" type="verses" book="sn">
_ကာမံ ဂုဟဉ္စ ဒုဋ္ဌာ စ,_  
_သုဒ္ဓဉ္စ ပရမာ ဇရာ;_  
_မေတ္တေယျော စ ပသူရော စ,_  
_မာဂဏ္ဍိ ပုရာဘေဒနံ._  

</Paragraph>

<Paragraph number="1163" type="verses" book="sn">
_ကလဟံ ဒွေ စ ဗျူဟာနိ,_  
_ပုနဒေဝ တုဝဋ္ဋကံ;_  
_အတ္တဒဏ္ဍဝရံ သုတ္တံ,_  
_ထေရပုဋ္ဌေန သောဠသ;_  
ဣတိ ဧတာနိ သုတ္တာနိ,_  
_သဗ္ဗာနဋ္ဌကဝဂ္ဂိကာတိ._
</Paragraph>