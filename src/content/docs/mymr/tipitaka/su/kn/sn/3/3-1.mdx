---
title: 3.1 ပဗ္ဗဇ္ဇာသုတ္တ
tableOfContents: false
sidebar:
  order: 1
type: tipitaka
basket: su
book: sn
review:
  current: review
  updated: '2025-10-23T09:13:46.231085'
  updated_by: ''
  notes: ''
  history:
  - state: review
    date: '2025-10-23T09:13:46.231085'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="408" book="sn" e="ch" v="18" p="340">

<Paragraph number="472" type="verses" book="sn">
_“ပဗ္ဗဇ္ဇံ ကိတ္တယိဿာမိ,_  
_ယထာ ပဗ္ဗဇိ စက္ခုမာ;_  
_ယထာ ဝီမံသမာနော သော,_  
_ပဗ္ဗဇ္ဇံ သမရောစယိ. (1)_  

</Paragraph>

</Division>
<Division number="409" book="sn" e="ch" v="18" p="340">

<Paragraph number="473" type="verses" book="sn">
_သမ္ဗာဓောယံ ဃရာဝါသော,_  
_ရဇဿာယတနံ ဣတိ;_  
_အဗ္ဘောကာသောဝ ပဗ္ဗဇ္ဇာ,_  
ဣတိ ဒိသွာန ပဗ္ဗဇိ. (2)_  

</Paragraph>

</Division>
<Division number="410" book="sn" e="ch" v="18" p="340">

<Paragraph number="474" type="verses" book="sn">
_ပဗ္ဗဇိတွာန ကာယေန,_  
_ပါပကမ္မံ ဝိဝဇ္ဇယိ;_  
_ဝစီဒုစ္စရိတံ ဟိတွာ,_  
_အာဇီဝံ ပရိသောဓယိ. (3)_  

</Paragraph>

</Division>
<Division number="411" book="sn" e="ch" v="18" p="340">

<Paragraph number="475" type="verses" book="sn">
_အဂမာ ရာဇဂဟံ ဗုဒ္ဓေါ,_  
_မဂဓာနံ ဂိရိဗ္ဗဇံ;_  
_ပိဏ္ဍာယ အဘိဟာရေသိ,_  
_အာကိဏ္ဏဝရလက္ခဏော”. (4)_  

</Paragraph>

</Division>
<Division number="412" book="sn" e="ch" v="18" p="340">

<Paragraph number="476" type="verses" book="sn">
_တမဒ္ဒသာ ဗိမ္ဗိသာရော,_  
_ပါသာဒသ္မိံ ပတိဋ္ဌိတော;_  
_ဒိသွာ လက္ခဏသမ္ပန္နံ,_  
ဣမမတ္ထံ အဘာသထ. (5)_  

</Paragraph>

</Division>
<Division number="413" book="sn" e="ch" v="18" p="340">

<Paragraph number="477" type="verses" book="sn">
_“ဣမံ ဘောန္တော နိသာမေထ,_  
_အဘိရူပေါ ဗြဟာ သုစိ;_  
_စရဏေန စ သမ္ပန္နော,_  
_ယုဂမတ္တဉ္စ ပေက္ခတိ. (6)_  

</Paragraph>

</Division>
<Division number="414" book="sn" e="ch" v="18" p="340">

<Paragraph number="478" type="verses" book="sn">
_ဩက္ခိတ္တစက္ခု သတိမာ,_  
_နာယံ နီစကုလာမိဝ;_  
_ရာဇဒူတာဘိဓာဝန္တု,_  
_ကုဟိံ ဘိက္ခု ဂမိဿတိ”. (7)_  

</Paragraph>

</Division>
<Division number="415" book="sn" e="ch" v="18" p="340">

<Paragraph number="479" type="verses" book="sn">
_တေ ပေသိတာ ရာဇဒူတာ,_  
_ပိဋ္ဌိတော အနုဗန္ဓိသုံ;_  
_ကုဟိံ ဂမိဿတိ ဘိက္ခု,_  
_ကတ္ထ ဝါသော ဘဝိဿတိ. (8)_  

</Paragraph>

</Division>
<Division number="416" book="sn" e="ch" v="18" p="340">

<Paragraph number="480" type="verses" book="sn">
_သပဒါနံ စရမာနော,_  
_ဂုတ္တဒွါရော သုသံဝုတော;_  
_ခိပ္ပံ ပတ္တံ အပူရေသိ,_  
_သမ္ပဇာနော ပဋိဿတော. (9)_  

</Paragraph>

</Division>
<Division number="417" book="sn" e="ch" v="18" p="340">

<Paragraph number="481" type="verses" book="sn">
_ပိဏ္ဍစာရံ စရိတွာန,_  
_နိက္ခမ္မ နဂရာ မုနိ;_  
_ပဏ္ဍဝံ အဘိဟာရေသိ,_  
_ဧတ္ထ ဝါသော ဘဝိဿတိ. (10)_  

</Paragraph>

</Division>
<Division number="418" book="sn" e="ch" v="18" p="340">

<Paragraph number="482" type="verses" book="sn">
_ဒိသွာန ဝါသူပဂတံ,_  
_တယော ဒူတာ ဥပါဝိသုံ;_  
_တေသု ဧကောဝ အာဂန္တွာ,_  
_ရာဇိနော ပဋိဝေဒယိ. (11)_  

</Paragraph>

</Division>
<Division number="419" book="sn" e="ch" v="18" p="341">

<Paragraph number="483" type="verses" book="sn">
_“ဧသ ဘိက္ခု မဟာရာဇ,_  
_ပဏ္ဍဝဿ ပုရတ္ထတော;_  
_နိသိန္နော ဗျဂ္ဃုသဘောဝ,_  
_သီဟောဝ ဂိရိဂဗ္ဘရေ”. (12)_  

</Paragraph>

</Division>
<Division number="420" book="sn" e="ch" v="18" p="341">

<Paragraph number="484" type="verses" book="sn">
_သုတွာန ဒူတဝစနံ,_  
_ဘဒ္ဒယာနေန ခတ္တိယော;_  
_တရမာနရူပေါ နိယျာသိ,_  
_ယေန ပဏ္ဍဝပဗ္ဗတော. (13)_  

</Paragraph>

</Division>
<Division number="421" book="sn" e="ch" v="18" p="341">

<Paragraph number="485" type="verses" book="sn">
_သ ယာနဘူမိံ ယာယိတွာ,_  
_ယာနာ ဩရုယှ ခတ္တိယော;_  
_ပတ္တိကော ဥပသင်္ကမ္မ,_  
_အာသဇ္ဇ နံ ဥပါဝိသိ. (14)_  

</Paragraph>

</Division>
<Division number="422" book="sn" e="ch" v="18" p="341">

<Paragraph number="486" type="verses" book="sn">
_နိသဇ္ဇ ရာဇာ သမ္မောဒိ,_  
_ကထံ သာရဏီယံ တတော;_  
_ကထံ သော ဝီတိသာရေတွာ,_  
ဣမမတ္ထံ အဘာသထ. (15)_  

</Paragraph>

</Division>
<Division number="423" book="sn" e="ch" v="18" p="341">

<Paragraph number="487" type="verses" book="sn">
_“ယုဝါ စ ဒဟရော စာသိ,_  
_ပဌမုပ္ပတ္တိကော သုသု;_  
_ဝဏ္ဏာရောဟေန သမ္ပန္နော,_  
_ဇာတိမာ ဝိယ ခတ္တိယော. (16)_  

</Paragraph>

</Division>
<Division number="424" book="sn" e="ch" v="18" p="341">

<Paragraph number="488" type="verses" book="sn">
_သောဘယန္တော အနီကဂ္ဂံ,_  
_နာဂသင်္ဃပုရက္ခတော;_  
_ဒဒါမိ ဘောဂေ ဘုဉ္ဇဿု,_  
_ဇာတိံ အက္ခာဟိ ပုစ္ဆိတော”. (17)_  

</Paragraph>

</Division>
<Division number="425" book="sn" e="ch" v="18" p="341">

<Paragraph number="489" type="verses" book="sn">
_“ဥဇုံ ဇနပဒေါ ရာဇ,_  
_ဟိမဝန္တဿ ပဿတော;_  
_ဓနဝိရိယေန သမ္ပန္နော,_  
_ကောသလေသု နိကေတိနော. (18)_  

</Paragraph>

</Division>
<Division number="426" book="sn" e="ch" v="18" p="341">

<Paragraph number="490" type="verses" book="sn">
_အာဒိစ္စာ နာမ ဂေါတ္တေန,_  
_သာကိယာ နာမ ဇာတိယာ;_  
_တမှာ ကုလာ ပဗ္ဗဇိတောမှိ,_  
_န ကာမေ အဘိပတ္ထယံ. (19)_  

</Paragraph>

</Division>
<Division number="427" book="sn" e="ch" v="18" p="341">

<Paragraph number="491" type="verses" book="sn">
_ကာမေသွာဒီနဝံ ဒိသွာ,_  
_နေက္ခမ္မံ ဒဋ္ဌု ခေမတော;_  
_ပဓာနာယ ဂမိဿာမိ,_  
_ဧတ္ထ မေ ရဉ္ဇတီ မနော”တိ. (20)_  


</Paragraph>
</Division>

<Paragraph number="492" type="center" book="sn">
ပဗ္ဗဇ္ဇာသုတ္တံ ပဌမံ.
</Paragraph>