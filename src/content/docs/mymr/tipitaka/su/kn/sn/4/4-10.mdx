---
title: "4.10 ပုရာဘေဒသုတ္တ"
tableOfContents: false
sidebar:
  order: 10
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="855" book="sn" e="ch" v="18" p="411">

<Paragraph number="1025" type="verses" book="sn">
_“ကထံဒဿီ ကထံသီလော,_  
ဥပသန္တောတိ ဝုစ္စတိ;_  
_တံ မေ ဂေါတမ ပဗြူဟိ,_  
_ပုစ္ဆိတော ဥတ္တမံ နရံ”. (1)_  

</Paragraph>

</Division>
<Division number="856" book="sn" e="ch" v="18" p="411">

<Paragraph number="1026" type="verses" book="sn">
_“ဝီတတဏှော ပုရာ ဘေဒါ, __(ဣတိ ဘဂဝါ)___  
_ပုဗ္ဗမန္တမနိဿိတော;_  
_ဝေမဇ္ဈေ နုပသင်္ခေယျော,_  
_တဿ နတ္ထိ ပုရက္ခတံ. (2)_  

</Paragraph>

</Division>
<Division number="857" book="sn" e="ch" v="18" p="412">

<Paragraph number="1027" type="verses" book="sn">
_အက္ကောဓနော အသန္တာသီ,_  
_အဝိကတ္ထီ အကုက္ကုစော;_  
_မန္တဘာဏီ အနုဒ္ဓတော,_  
_သ ဝေ ဝါစာယတော မုနိ. (3)_  

</Paragraph>

</Division>
<Division number="858" book="sn" e="ch" v="18" p="412">

<Paragraph number="1028" type="verses" book="sn">
_နိရာသတ္တိ အနာဂတေ,_  
_အတီတံ နာနုသောစတိ;_  
_ဝိဝေကဒဿီ ဖဿေသု,_  
_ဒိဋ္ဌီသု စ န နီယတိ. (4)_  

</Paragraph>

</Division>
<Division number="859" book="sn" e="ch" v="18" p="412">

<Paragraph number="1029" type="verses" book="sn">
_ပတိလီနော အကုဟကော,_  
_အပိဟာလု အမစ္ဆရီ;_  
_အပ္ပဂဗ္ဘော အဇေဂုစ္ဆော,_  
_ပေသုဏေယျေ စ နော ယုတော. (5)_  

</Paragraph>

</Division>
<Division number="860" book="sn" e="ch" v="18" p="412">

<Paragraph number="1030" type="verses" book="sn">
_သာတိယေသု အနဿာဝီ,_  
_အတိမာနေ စ နော ယုတော;_  
_သဏှော စ ပဋိဘာနဝါ,_  
_န သဒ္ဓေါ န ဝိရဇ္ဇတိ. (6)_  

</Paragraph>

</Division>
<Division number="861" book="sn" e="ch" v="18" p="412">

<Paragraph number="1031" type="verses" book="sn">
_လာဘကမျာ န သိက္ခတိ,_  
_အလာဘေ စ န ကုပ္ပတိ;_  
_အဝိရုဒ္ဓေါ စ တဏှာယ,_  
_ရသေသု နာနုဂိဇ္ဈတိ. (7)_  

</Paragraph>

</Division>
<Division number="862" book="sn" e="ch" v="18" p="412">

<Paragraph number="1032" type="verses" book="sn">
ဥပေက္ခကော သဒါ သတော,_  
_န လောကေ မညတေ သမံ;_  
_န ဝိသေသီ န နီစေယျော,_  
_တဿ နော သန္တိ ဥဿဒါ. (8)_  

</Paragraph>

</Division>
<Division number="863" book="sn" e="ch" v="18" p="412">

<Paragraph number="1033" type="verses" book="sn">
_ယဿ နိဿယနာ နတ္ထိ,_  
_ဉတွာ ဓမ္မံ အနိဿိတော;_  
_ဘဝါယ ဝိဘဝါယ ဝါ,_  
_တဏှာ ယဿ န ဝိဇ္ဇတိ. (9)_  

</Paragraph>

</Division>
<Division number="864" book="sn" e="ch" v="18" p="412">

<Paragraph number="1034" type="verses" book="sn">
_တံ ဗြူမိ ဥပသန္တောတိ,_  
_ကာမေသု အနပေက္ခိနံ;_  
_ဂန္ထာ တဿ န ဝိဇ္ဇန္တိ,_  
_အတရီ သော ဝိသတ္တိကံ. (10)_  

</Paragraph>

</Division>
<Division number="865" book="sn" e="ch" v="18" p="412">

<Paragraph number="1035" type="verses" book="sn">
_န တဿ ပုတ္တာ ပသဝေါ,_  
_ခေတ္တံ ဝတ္ထုဉ္စ ဝိဇ္ဇတိ;_  
_အတ္တာ ဝါပိ နိရတ္တာ ဝါ,_  
_န တသ္မိံ ဥပလဗ္ဘတိ. (11)_  

</Paragraph>

</Division>
<Division number="866" book="sn" e="ch" v="18" p="412">

<Paragraph number="1036" type="verses" book="sn">
_ယေန နံ ဝဇ္ဇုံ ပုထုဇ္ဇနာ,_  
_အထော သမဏဗြာဟ္မဏာ;_  
_တံ တဿ အပုရက္ခတံ,_  
_တသ္မာ ဝါဒေသု နေဇတိ. (12)_  

</Paragraph>

</Division>
<Division number="867" book="sn" e="ch" v="18" p="412">

<Paragraph number="1037" type="verses" book="sn">
_ဝီတဂေဓော အမစ္ဆရီ,_  
_န ဥဿေသု ဝဒတေ မုနိ;_  
_န သမေသု န ဩမေသု,_  
_ကပ္ပံ နေတိ အကပ္ပိယော. (13)_  

</Paragraph>

</Division>
<Division number="868" book="sn" e="ch" v="18" p="412">

<Paragraph number="1038" type="verses" book="sn">
_ယဿ လောကေ သကံ နတ္ထိ,_  
_အသတာ စ န သောစတိ;_  
_ဓမ္မေသု စ န ဂစ္ဆတိ,_  
_သ ဝေ သန္တောတိ ဝုစ္စတီ”တိ. (14)_  


</Paragraph>
</Division>

<Paragraph number="1039" type="center" book="sn">
ပုရာဘေဒသုတ္တံ ဒသမံ.
</Paragraph>