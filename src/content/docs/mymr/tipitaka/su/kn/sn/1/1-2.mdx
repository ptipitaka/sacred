---
title: 1.2 ဓနိယသုတ္တ
tableOfContents: false
sidebar:
  order: 2
type: tipitaka
basket: su
book: sn
review:
  current: review
  updated: '2025-10-27T21:48:48.049265'
  updated_by: ''
  notes: ''
  history:
  - state: review
    date: '2025-10-27T21:48:48.049265'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="18" book="sn" e="ch" v="18" p="282">

<Paragraph number="20" type="verses" book="sn">
_“ပက္ကောဒနော ဒုဒ္ဓခီရောဟမသ္မိ, __(ဣတိ ဓနိယော ဂေါပေါ)___  
_အနုတီရေ မဟိယာ သမာနဝါသော;_  
_ဆန္နာ ကုဋိ အာဟိတော ဂိနိ,_  
_အထ စေ ပတ္ထယသီ ပဝဿ ဒေဝ”. (1)_  

</Paragraph>

</Division>
<Division number="19" book="sn" e="ch" v="18" p="282">

<Paragraph number="21" type="verses" book="sn">
_“အက္ကောဓနော ဝိဂတခိလောဟမသ္မိ, __(ဣတိ ဘဂဝါ)___  
_အနုတီရေ မဟိယေကရတ္တိဝါသော;_  
_ဝိဝဋာ ကုဋိ နိဗ္ဗုတော ဂိနိ,_  
_အထ စေ ပတ္ထယသီ ပဝဿ ဒေဝ”. (2)_  

</Paragraph>

</Division>
<Division number="20" book="sn" e="ch" v="18" p="282">

<Paragraph number="22" type="verses" book="sn">
_“အန္ဓကမကသာ န ဝိဇ္ဇရေ, __(ဣတိ ဓနိယော ဂေါပေါ)___  
_ကစ္ဆေ ရူဠှတိဏေ စရန္တိ ဂါဝေါ;_  
_ဝုဋ္ဌိမ္ပိ သဟေယျုမာဂတံ,_  
_အထ စေ ပတ္ထယသီ ပဝဿ ဒေဝ”. (3)_  

</Paragraph>

</Division>
<Division number="21" book="sn" e="ch" v="18" p="282">

<Paragraph number="23" type="verses" book="sn">
_“ဗဒ္ဓါသိ ဘိသီ သုသင်္ခတာ, __(ဣတိ ဘဂဝါ)___  
_တိဏ္ဏော ပါရဂတော ဝိနေယျ ဩဃံ;_  
_အတ္ထော ဘိသိယာ န ဝိဇ္ဇတိ,_  
_အထ စေ ပတ္ထယသီ ပဝဿ ဒေဝ”. (4)_  

</Paragraph>

</Division>
<Division number="22" book="sn" e="ch" v="18" p="282">

<Paragraph number="24" type="verses" book="sn">
_“ဂေါပီ မမ အဿဝါ အလောလာ, __(ဣတိ ဓနိယော ဂေါပေါ)___  
_ဒီဃရတ္တံ သံဝါသိယာ မနာပါ;_  
_တဿာ န သုဏာမိ ကိဉ္စိ ပါပံ,_  
_အထ စေ ပတ္ထယသီ ပဝဿ ဒေဝ”. (5)_  

</Paragraph>

</Division>
<Division number="23" book="sn" e="ch" v="18" p="282">

<Paragraph number="25" type="verses" book="sn">
_“စိတ္တံ မမ အဿဝံ ဝိမုတ္တံ, __(ဣတိ ဘဂဝါ)___  
_ဒီဃရတ္တံ ပရိဘာဝိတံ သုဒန္တံ;_  
_ပါပံ ပန မေ န ဝိဇ္ဇတိ,_  
_အထ စေ ပတ္ထယသီ ပဝဿ ဒေဝ”. (6)_  

</Paragraph>

</Division>
<Division number="24" book="sn" e="ch" v="18" p="283">

<Paragraph number="26" type="verses" book="sn">
_“အတ္တဝေတနဘတောဟမသ္မိ, __(ဣတိ ဓနိယော ဂေါပေါ)___  
_ပုတ္တာ စ မေ သမာနိယာ အရောဂါ;_  
_တေသံ န သုဏာမိ ကိဉ္စိ ပါပံ,_  
_အထ စေ ပတ္ထယသီ ပဝဿ ဒေဝ”. (7)_  

</Paragraph>

</Division>
<Division number="25" book="sn" e="ch" v="18" p="283">

<Paragraph number="27" type="verses" book="sn">
_“နာဟံ ဘတကောသ္မိ ကဿစိ, __(ဣတိ ဘဂဝါ)___  
_နိဗ္ဗိဋ္ဌေန စရာမိ သဗ္ဗလောကေ;_  
_အတ္ထော ဘတိယာ န ဝိဇ္ဇတိ,_  
_အထ စေ ပတ္ထယသီ ပဝဿ ဒေဝ”. (8)_  

</Paragraph>

</Division>
<Division number="26" book="sn" e="ch" v="18" p="283">

<Paragraph number="28" type="verses" book="sn">
_“အတ္ထိ ဝသာ အတ္ထိ ဓေနုပါ, __(ဣတိ ဓနိယော ဂေါပေါ)___  
_ဂေါဓရဏိယော ပဝေဏိယောပိ အတ္ထိ;_  
ဥသဘောပိ ဂဝမ္ပတီဓ အတ္ထိ,_  
_အထ စေ ပတ္ထယသီ ပဝဿ ဒေဝ”. (9)_  

</Paragraph>

</Division>
<Division number="27" book="sn" e="ch" v="18" p="283">

<Paragraph number="29" type="verses" book="sn">
_“နတ္ထိ ဝသာ နတ္ထိ ဓေနုပါ, __(ဣတိ ဘဂဝါ)___  
_ဂေါဓရဏိယော ပဝေဏိယောပိ နတ္ထိ;_  
ဥသဘောပိ ဂဝမ္ပတီဓ နတ္ထိ,_  
_အထ စေ ပတ္ထယသီ ပဝဿ ဒေဝ”. (10)_  

</Paragraph>

</Division>
<Division number="28" book="sn" e="ch" v="18" p="283">

<Paragraph number="30" type="verses" book="sn">
_“ခိလာ နိခါတာ အသမ္ပဝေဓီ, __(ဣတိ ဓနိယော ဂေါပေါ)___  
_ဒါမာ မုဉ္ဇမယာ နဝါ သုသဏ္ဌာနာ;_  
_န ဟိ သက္ခိန္တိ ဓေနုပါပိ ဆေတ္တုံ,_  
_အထ စေ ပတ္ထယသီ ပဝဿ ဒေဝ”. (11)_  

</Paragraph>

</Division>
<Division number="29" book="sn" e="ch" v="18" p="283">

<Paragraph number="31" type="verses" book="sn">
_“ဥသဘောရိဝ ဆေတွ ဗန္ဓနာနိ, __(ဣတိ ဘဂဝါ)___  
_နာဂေါ ပူတိလတံဝ ဒါလယိတွာ;_  
_နာဟံ ပုနုပေဿံ ဂဗ္ဘသေယျံ,_  
_အထ စေ ပတ္ထယသီ ပဝဿ ဒေဝ”. (12)_  

</Paragraph>

</Division>
<Division number="30" book="sn" e="ch" v="18" p="283">

<Paragraph number="32" type="verses" book="sn">
_နိန္နဉ္စ ထလဉ္စ ပူရယန္တော,_  
_မဟာမေဃော ပဝဿိ တာဝဒေဝ;_  
_သုတွာ ဒေဝဿ ဝဿတော,_  
ဣမမတ္ထံ ဓနိယော အဘာသထ. (13)_  

</Paragraph>

</Division>
<Division number="31" book="sn" e="ch" v="18" p="284">

<Paragraph number="33" type="verses" book="sn">
_“လာဘာ ဝတ နော အနပ္ပကာ,_  
_ယေ မယံ ဘဂဝန္တံ အဒ္ဒသာမ;_  
_သရဏံ တံ ဥပေမ စက္ခုမ,_  
_သတ္ထာ နော ဟောဟိ တုဝံ မဟာမုနိ. (14)_  

</Paragraph>

</Division>
<Division number="32" book="sn" e="ch" v="18" p="284">

<Paragraph number="34" type="verses" book="sn">
_ဂေါပီ စ အဟဉ္စ အဿဝါ,_  
_ဗြဟ္မစရိယံ သုဂတေ စရာမသေ;_  
_ဇာတိမရဏဿ ပါရဂူ,_  
_ဒုက္ခဿန္တကရာ ဘဝါမသေ”. (15)_  

</Paragraph>

</Division>
<Division number="33" book="sn" e="ch" v="18" p="284">

<Paragraph number="35" type="verses" book="sn">
_“နန္ဒတိ ပုတ္တေဟိ ပုတ္တိမာ, __(ဣတိ မာရော ပါပိမာ)___  
_ဂေါမာ ဂေါဟိ တထေဝ နန္ဒတိ;_  
ဥပဓီ ဟိ နရဿ နန္ဒနာ,_  
_န ဟိ သော နန္ဒတိ ယော နိရူပဓိ”. (16)_  

</Paragraph>

</Division>
<Division number="34" book="sn" e="ch" v="18" p="284">

<Paragraph number="36" type="verses" book="sn">
_“သောစတိ ပုတ္တေဟိ ပုတ္တိမာ, __(ဣတိ ဘဂဝါ)___  
_ဂေါမာ ဂေါဟိ တထေဝ သောစတိ;_  
ဥပဓီ ဟိ နရဿ သောစနာ,_  
_န ဟိ သော သောစတိ ယော နိရူပဓီ”တိ. (17)_  


</Paragraph>
</Division>

<Paragraph number="37" type="center" book="sn">
ဓနိယသုတ္တံ ဒုတိယံ.
</Paragraph>