---
title: 3.5 မာဃသုတ္တ
tableOfContents: false
sidebar:
  order: 5
type: tipitaka
basket: su
book: sn
review:
  current: review
  updated: '2025-10-20T18:58:29.912879'
  updated_by: ''
  notes: ''
  history:
  - state: review
    date: '2025-10-20T18:58:29.912879'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Paragraph number="568" book="sn">
ဧဝံ မေ သုတံ—  ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ. အထ ခေါ မာဃော မာဏဝေါ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတာ သဒ္ဓိံ သမ္မောဒိ. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိ. ဧကမန္တံ နိသိန္နော ခေါ မာဃော မာဏဝေါ ဘဂဝန္တံ ဧတဒဝေါစ—
</Paragraph>

<Paragraph number="569" book="sn">
“အဟဉှိ, ဘော ဂေါတမ, ဒါယကော ဒါနပတိ ဝဒညူ ယာစယောဂေါ; ဓမ္မေန ဘောဂေ ပရိယေသာမိ; ဓမ္မေန ဘောဂေ ပရိယေသိတွာ ဓမ္မလဒ္ဓေဟိ ဘောဂေဟိ ဓမ္မာဓိဂတေဟိ ဧကဿပိ ဒဒါမိ ဒွိန္နမ္ပိ တိဏ္ဏမ္ပိ စတုန္နမ္ပိ ပဉ္စန္နမ္ပိ ဆန္နမ္ပိ သတ္တန္နမ္ပိ အဋ္ဌန္နမ္ပိ နဝန္နမ္ပိ ဒသန္နမ္ပိ ဒဒါမိ, ဝီသာယပိ တိံသာယပိ စတ္တာလီသာယပိ ပညာသာယပိ ဒဒါမိ, သတဿပိ ဒဒါမိ, ဘိယျောပိ ဒဒါမိ. ကစ္စာဟံ, ဘော ဂေါတမ, ဧဝံ ဒဒန္တော ဧဝံ ယဇန္တော ဗဟုံ ပုညံ ပသဝါမီ”တိ?
</Paragraph>

<Paragraph number="570" book="sn">
“တဂ္ဃ တွံ, မာဏဝ, ဧဝံ ဒဒန္တော ဧဝံ ယဇန္တော ဗဟုံ ပုညံ ပသဝသိ. ယော ခေါ, မာဏဝ, ဒါယကော ဒါနပတိ ဝဒညူ ယာစယောဂေါ; ဓမ္မေန ဘောဂေ ပရိယေသတိ; ဓမ္မေန ဘောဂေ ပရိယေသိတွာ ဓမ္မလဒ္ဓေဟိ ဘောဂေဟိ ဓမ္မာဓိဂတေဟိ ဧကဿပိ ဒဒါတိ …ပေ…  သတဿပိ ဒဒါတိ, ဘိယျောပိ ဒဒါတိ, ဗဟုံ သော ပုညံ ပသဝတီ”တိ. အထ ခေါ မာဃော မာဏဝေါ ဘဂဝန္တံ ဂါထာယ အဇ္ဈဘာသိ—
</Paragraph>

<Division number="492" book="sn" e="ch" v="18" p="351">

<Paragraph number="571" type="verses" book="sn">
_“ပုစ္ဆာမဟံ ဂေါတမံ ဝဒညုံ, __(ဣတိ မာဃော မာဏဝေါ)___  
_ကာသာယဝါသိံ အဂဟံ စရန္တံ;_  
_ယော ယာစယောဂေါ ဒါနပတိ ဂဟဋ္ဌော,_  
_ပုညတ္ထိကော ယဇတိ ပုညပေက္ခော;_  
_ဒဒံ ပရေသံ ဣဓ အန္နပါနံ,_  
_ကထံ ဟုတံ ယဇမာနဿ သုဇ္ဈေ”. (1)_  

</Paragraph>

</Division>
<Division number="493" book="sn" e="ch" v="18" p="351">

<Paragraph number="572" type="verses" book="sn">
_“ယော ယာစယောဂေါ ဒါနပတိ ဂဟဋ္ဌော, __(မာဃာတိ ဘဂဝါ)___  
_ပုညတ္ထိကော ယဇတိ ပုညပေက္ခော;_  
_ဒဒံ ပရေသံ ဣဓ အန္နပါနံ,_  
_အာရာဓယေ ဒက္ခိဏေယျေဘိ တာဒိ”. (2)_  

</Paragraph>

</Division>
<Division number="494" book="sn" e="ch" v="18" p="352">

<Paragraph number="573" type="verses" book="sn">
_“ယော ယာစယောဂေါ ဒါနပတိ ဂဟဋ္ဌော, __(ဣတိ မာဃော မာဏဝေါ)___  
_ပုညတ္ထိကော ယဇတိ ပုညပေက္ခော;_  
_ဒဒံ ပရေသံ ဣဓ အန္နပါနံ,_  
_အက္ခာဟိ မေ ဘဂဝါ ဒက္ခိဏေယျေ”. (3)_  

</Paragraph>

</Division>
<Division number="495" book="sn" e="ch" v="18" p="352">

<Paragraph number="574" type="verses" book="sn">
_“ယေ ဝေ အသတ္တာ ဝိစရန္တိ လောကေ,_  
_အကိဉ္စနာ ကေဝလိနော ယတတ္တာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (4)_  

</Paragraph>

</Division>
<Division number="496" book="sn" e="ch" v="18" p="352">

<Paragraph number="575" type="verses" book="sn">
_ယေ သဗ္ဗသံယောဇနဗန္ဓနစ္ဆိဒါ,_  
_ဒန္တာ ဝိမုတ္တာ အနီဃာ နိရာသာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (5)_  

</Paragraph>

</Division>
<Division number="497" book="sn" e="ch" v="18" p="352">

<Paragraph number="576" type="verses" book="sn">
_ယေ သဗ္ဗသံယောဇနဝိပ္ပမုတ္တာ,_  
_ဒန္တာ ဝိမုတ္တာ အနီဃာ နိရာသာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (6)_  

</Paragraph>

</Division>
<Division number="498" book="sn" e="ch" v="18" p="352">

<Paragraph number="577" type="verses" book="sn">
_ရာဂဉ္စ ဒေါသဉ္စ ပဟာယ မောဟံ,_  
_ခီဏာသဝါ ဝူသိတဗြဟ္မစရိယာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (7)_  

</Paragraph>

</Division>
<Division number="499" book="sn" e="ch" v="18" p="352">

<Paragraph number="578" type="verses" book="sn">
_ယေသု န မာယာ ဝသတိ န မာနော,_  
_ခီဏာသဝါ ဝူသိတဗြဟ္မစရိယာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (8)_  

</Paragraph>

</Division>
<Division number="500" book="sn" e="ch" v="18" p="353">

<Paragraph number="579" type="verses" book="sn">
_ယေ ဝီတလောဘာ အမမာ နိရာသာ,_  
_ခီဏာသဝါ ဝူသိတဗြဟ္မစရိယာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (9)_  

</Paragraph>

</Division>
<Division number="501" book="sn" e="ch" v="18" p="353">

<Paragraph number="580" type="verses" book="sn">
_ယေ ဝေ န တဏှာသု ဥပါတိပန္နာ,_  
_ဝိတရေယျ ဩဃံ အမမာ စရန္တိ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (10)_  

</Paragraph>

</Division>
<Division number="502" book="sn" e="ch" v="18" p="353">

<Paragraph number="581" type="verses" book="sn">
_ယေသံ တဏှာ နတ္ထိ ကုဟိဉ္စိ လောကေ,_  
_ဘဝါဘဝါယ ဣဓ ဝါ ဟုရံ ဝါ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (11)_  

</Paragraph>

</Division>
<Division number="503" book="sn" e="ch" v="18" p="353">

<Paragraph number="582" type="verses" book="sn">
_ယေ ကာမေ ဟိတွာ အဂဟာ စရန္တိ,_  
_သုသညတတ္တာ တသရံဝ ဥဇ္ဇုံ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (12)_  

</Paragraph>

</Division>
<Division number="504" book="sn" e="ch" v="18" p="353">

<Paragraph number="583" type="verses" book="sn">
_ယေ ဝီတရာဂါ သုသမာဟိတိန္ဒြိယာ,_  
_စန္ဒောဝ ရာဟုဂ္ဂဟဏာ ပမုတ္တာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (13)_  

</Paragraph>

</Division>
<Division number="505" book="sn" e="ch" v="18" p="353">

<Paragraph number="584" type="verses" book="sn">
_သမိတာဝိနော ဝီတရာဂါ အကောပါ,_  
_ယေသံ ဂတီ နတ္ထိဓ ဝိပ္ပဟာယ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (14)_  

</Paragraph>

</Division>
<Division number="506" book="sn" e="ch" v="18" p="353">

<Paragraph number="585" type="verses" book="sn">
_ဇဟိတွာ ဇာတိမရဏံ အသေသံ,_  
_ကထံကထိံ သဗ္ဗမုပါတိဝတ္တာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (15)_  

</Paragraph>

</Division>
<Division number="507" book="sn" e="ch" v="18" p="354">

<Paragraph number="586" type="verses" book="sn">
_ယေ အတ္တဒီပါ ဝိစရန္တိ လောကေ,_  
_အကိဉ္စနာ သဗ္ဗဓိ ဝိပ္ပမုတ္တာ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (16)_  

</Paragraph>

</Division>
<Division number="508" book="sn" e="ch" v="18" p="354">

<Paragraph number="587" type="verses" book="sn">
_ယေ ဟေတ္ထ ဇာနန္တိ ယထာ တထာ ဣဒံ,_  
_အယမန္တိမာ နတ္ထိ ပုနဗ္ဘဝေါတိ;_  
_ကာလေန တေသု ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ. (17)_  

</Paragraph>

</Division>
<Division number="509" book="sn" e="ch" v="18" p="354">

<Paragraph number="588" type="verses" book="sn">
_ယော ဝေဒဂူ ဈာနရတော သတီမာ,_  
_သမ္ဗောဓိပတ္တော သရဏံ ဗဟူနံ;_  
_ကာလေန တမှိ ဟဗျံ ပဝေစ္ဆေ,_  
_ယော ဗြာဟ္မဏော ပုညပေက္ခော ယဇေထ”. (18)_  

</Paragraph>

</Division>
<Division number="510" book="sn" e="ch" v="18" p="354">

<Paragraph number="589" type="verses" book="sn">
_“အဒ္ဓါ အမောဃာ မမ ပုစ္ဆနာ အဟု, __(ဣတိ မာဃော မာဏဝေါ)___  
_အက္ခာသိ မေ ဘဂဝါ ဒက္ခိဏေယျေ;_  
_တွဉှေတ္ထ ဇာနာသိ ယထာ တထာ ဣဒံ,_  
_တထာ ဟိ တေ ဝိဒိတော ဧသ ဓမ္မော. (19)_  

</Paragraph>

</Division>
<Division number="511" book="sn" e="ch" v="18" p="354">

<Paragraph number="590" type="verses" book="sn">
_ယော ယာစယောဂေါ ဒါနပတိ ဂဟဋ္ဌော,_  
_ပုညတ္ထိကော ယဇတိ ပုညပေက္ခော;_  
_ဒဒံ ပရေသံ ဣဓ အန္နပါနံ,_  
_အက္ခာဟိ မေ ဘဂဝါ ယညသမ္ပဒံ”. (20)_  

</Paragraph>

</Division>
<Division number="512" book="sn" e="ch" v="18" p="354">

<Paragraph number="591" type="verses" book="sn">
_“ယဇဿု ယဇမာနော မာဃာတိ ဘဂဝါ,_  
_သဗ္ဗတ္ထ စ ဝိပ္ပသာဒေဟိ စိတ္တံ;_  
_အာရမ္မဏံ ယဇမာနဿ ယညော,_  
_ဧတ္ထ ပတိဋ္ဌာယ ဇဟာတိ ဒေါသံ. (21)_  

</Paragraph>

</Division>
<Division number="513" book="sn" e="ch" v="18" p="354">

<Paragraph number="592" type="verses" book="sn">
_သော ဝီတရာဂေါ ပဝိနေယျ ဒေါသံ,_  
_မေတ္တံ စိတ္တံ ဘာဝယမပ္ပမာဏံ;_  
_ရတ္တိန္ဒိဝံ သတတမပ္ပမတ္တော,_  
_သဗ္ဗာ ဒိသာ ဖရတိ အပ္ပမညံ”. (22)_  

</Paragraph>

</Division>
<Division number="514" book="sn" e="ch" v="18" p="355">

<Paragraph number="593" type="verses" book="sn">
_“ကော သုဇ္ဈတိ မုစ္စတိ ဗဇ္ဈတီ စ,_  
_ကေနတ္တနာ ဂစ္ဆတိ ဗြဟ္မလောကံ;_  
_အဇာနတော မေ မုနိ ဗြူဟိ ပုဋ္ဌော,_  
_ဘဂဝါ ဟိ မေ သက္ခိ ဗြဟ္မဇ္ဇဒိဋ္ဌော;_  
_တုဝဉှိ နော ဗြဟ္မသမောသိ သစ္စံ,_  
_ကထံ ဥပပဇ္ဇတိ ဗြဟ္မလောကံ ဇုတိမ”. (23)_  

</Paragraph>

</Division>
<Division number="515" book="sn" e="ch" v="18" p="355">

<Paragraph number="594" type="verses" book="sn">
_“ယော ယဇတိ တိဝိဓံ ယညသမ္ပဒံ, __(မာဃာတိ ဘဂဝါ)___  
_အာရာဓယေ ဒက္ခိဏေယျေဘိ တာဒိ;_  
_ဧဝံ ယဇိတွာ သမ္မာ ယာစယောဂေါ,_  
ဥပပဇ္ဇတိ ဗြဟ္မလောကန္တိ ဗြူမီ”တိ. (24)_  

</Paragraph>

<Paragraph number="595" book="sn">
ဧဝံ ဝုတ္တေ, မာဃော မာဏဝေါ ဘဂဝန္တံ ဧတဒဝေါစ—  “အဘိက္ကန္တံ, ဘော ဂေါတမ …ပေ…  အဇ္ဇတဂ္ဂေ ပါဏုပေတံ သရဏံ ဂတန်”တိ.

</Paragraph>
</Division>

<Paragraph number="596" type="center" book="sn">
မာဃသုတ္တံ ပဉ္စမံ.
</Paragraph>