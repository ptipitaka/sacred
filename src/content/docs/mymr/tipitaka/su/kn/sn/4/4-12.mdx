---
title: "4.12 စူဠဗျူဟသုတ္တ"
tableOfContents: false
sidebar:
  order: 12
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="885" book="sn" e="ch" v="18" p="415">

<Paragraph number="1057" type="verses" book="sn">
_“သကံသကံဒိဋ္ဌိပရိဗ္ဗသာနာ,_  
_ဝိဂ္ဂယှ နာနာ ကုသလာ ဝဒန္တိ;_  
_ယော ဧဝံ ဇာနာတိ သ ဝေဒိ ဓမ္မံ,_  
ဣဒံ ပဋိက္ကောသမကေဝလီ သော. (1)_  

</Paragraph>

</Division>
<Division number="886" book="sn" e="ch" v="18" p="415">

<Paragraph number="1058" type="verses" book="sn">
_ဧဝမ္ပိ ဝိဂ္ဂယှ ဝိဝါဒယန္တိ,_  
_ဗာလော ပရော အက္ကုသလောတိ စာဟု;_  
_သစ္စော နု ဝါဒေါ ကတမော ဣမေသံ,_  
_သဗ္ဗေဝ ဟီမေ ကုသလာဝဒါနာ”. (2)_  

</Paragraph>

</Division>
<Division number="887" book="sn" e="ch" v="18" p="416">

<Paragraph number="1059" type="verses" book="sn">
_“ပရဿ စေ ဓမ္မမနာနုဇာနံ,_  
_ဗာလောမကော ဟောတိ နိဟီနပညော;_  
_သဗ္ဗေဝ ဗာလာ သုနိဟီနပညာ,_  
_သဗ္ဗေဝိမေ ဒိဋ္ဌိပရိဗ္ဗသာနာ. (3)_  

</Paragraph>

</Division>
<Division number="888" book="sn" e="ch" v="18" p="416">

<Paragraph number="1060" type="verses" book="sn">
_သန္ဒိဋ္ဌိယာ စေဝ န ဝီဝဒါတာ,_  
_သံသုဒ္ဓပညာ ကုသလာ မုတီမာ;_  
_န တေသံ ကောစိ ပရိဟီနပညော,_  
_ဒိဋ္ဌီ ဟိ တေသမ္ပိ တထာ သမတ္တာ. (4)_  

</Paragraph>

</Division>
<Division number="889" book="sn" e="ch" v="18" p="416">

<Paragraph number="1061" type="verses" book="sn">
_န ဝါဟမေတံ တထိယန္တိ ဗြူမိ,_  
_ယမာဟု ဗာလာ မိထု အညမညံ;_  
_သကံ သကံ ဒိဋ္ဌိမကံသု သစ္စံ,_  
_တသ္မာ ဟိ ဗာလောတိ ပရံ ဒဟန္တိ”. (5)_  

</Paragraph>

</Division>
<Division number="890" book="sn" e="ch" v="18" p="416">

<Paragraph number="1062" type="verses" book="sn">
_“ယမာဟု သစ္စံ တထိယန္တိ ဧကေ,_  
_တမာဟု အညေ တုစ္ဆံ မုသာတိ;_  
_ဧဝမ္ပိ ဝိဂယှ ဝိဝါဒယန္တိ,_  
_ကသ္မာ န ဧကံ သမဏာ ဝဒန္တိ”. (6)_  

</Paragraph>

</Division>
<Division number="891" book="sn" e="ch" v="18" p="416">

<Paragraph number="1063" type="verses" book="sn">
_“ဧကဉှိ သစ္စံ န ဒုတီယမတ္ထိ,_  
_ယသ္မိံ ပဇာ နော ဝိဝဒေ ပဇာနံ;_  
_နာနာ တေ သစ္စာနိ သယံ ထုနန္တိ,_  
_တသ္မာ န ဧကံ သမဏာ ဝဒန္တိ”. (7)_  

</Paragraph>

</Division>
<Division number="892" book="sn" e="ch" v="18" p="416">

<Paragraph number="1064" type="verses" book="sn">
_“ကသ္မာ နု သစ္စာနိ ဝဒန္တိ နာနာ,_  
_ပဝါဒိယာသေ ကုသလာဝဒါနာ;_  
_သစ္စာနိ သုတာနိ ဗဟူနိ နာနာ,_  
ဥဒါဟု တေ တက္ကမနုဿရန္တိ”. (8)_  

</Paragraph>

</Division>
<Division number="893" book="sn" e="ch" v="18" p="416">

<Paragraph number="1065" type="verses" book="sn">
_“န ဟေဝ သစ္စာနိ ဗဟူနိ နာနာ,_  
_အညတြ သညာယ နိစ္စာနိ လောကေ;_  
_တက္ကဉ္စ ဒိဋ္ဌီသု ပကပ္ပယိတွာ,_  
_သစ္စံ မုသာတိ ဒွယဓမ္မမာဟု. (9)_  

</Paragraph>

</Division>
<Division number="894" book="sn" e="ch" v="18" p="417">

<Paragraph number="1066" type="verses" book="sn">
_ဒိဋ္ဌေ သုတေ သီလဝတေ မုတေ ဝါ,_  
_ဧတေ စ နိဿာယ ဝိမာနဒဿီ;_  
_ဝိနိစ္ဆယေ ဌတွာ ပဟဿမာနော,_  
_ဗာလော ပရော အက္ကုသလောတိ စာဟ. (10)_  

</Paragraph>

</Division>
<Division number="895" book="sn" e="ch" v="18" p="417">

<Paragraph number="1067" type="verses" book="sn">
_ယေနေဝ ဗာလောတိ ပရံ ဒဟာတိ,_  
_တေနာတုမာနံ ကုသလောတိ စာဟ;_  
_သယမတ္တနာ သော ကုသလာဝဒါနော,_  
_အညံ ဝိမာနေတိ တဒေဝ ပါဝ. (11)_  

</Paragraph>

</Division>
<Division number="896" book="sn" e="ch" v="18" p="417">

<Paragraph number="1068" type="verses" book="sn">
_အတိသာရဒိဋ္ဌိယာ သော သမတ္တော,_  
_မာနေန မတ္တော ပရိပုဏ္ဏမာနီ;_  
_သယမေဝ သာမံ မနသာဘိသိတ္တော,_  
_ဒိဋ္ဌီ ဟိ သာ တဿ တထာ သမတ္တာ. (12)_  

</Paragraph>

</Division>
<Division number="897" book="sn" e="ch" v="18" p="417">

<Paragraph number="1069" type="verses" book="sn">
_ပရဿ စေ ဟိ ဝစသာ နိဟီနော,_  
_တုမော သဟာ ဟောတိ နိဟီနပညော;_  
_အထ စေ သယံ ဝေဒဂူ ဟောတိ ဓီရော,_  
_န ကောစိ ဗာလော သမဏေသု အတ္ထိ. (13)_  

</Paragraph>

</Division>
<Division number="898" book="sn" e="ch" v="18" p="417">

<Paragraph number="1070" type="verses" book="sn">
_အညံ ဣတော ယာဘိဝဒန္တိ ဓမ္မံ,_  
_အပရဒ္ဓါ သုဒ္ဓိမကေဝလီ တေ;_  
_ဧဝမ္ပိ တိတ္ထျာ ပုထုသော ဝဒန္တိ,_  
_သန္ဒိဋ္ဌိရာဂေန ဟိ တေဘိရတ္တာ. (14)_  

</Paragraph>

</Division>
<Division number="899" book="sn" e="ch" v="18" p="417">

<Paragraph number="1071" type="verses" book="sn">
ဣဓေဝ သုဒ္ဓိံ ဣတိ ဝါဒယန္တိ,_  
_နာညေသု ဓမ္မေသု ဝိသုဒ္ဓိမာဟု;_  
_ဧဝမ္ပိ တိတ္ထျာ ပုထုသော နိဝိဋ္ဌာ,_  
_သကာယနေ တတ္ထ ဒဠှံ ဝဒါနာ. (15)_  

</Paragraph>

</Division>
<Division number="900" book="sn" e="ch" v="18" p="417">

<Paragraph number="1072" type="verses" book="sn">
_သကာယနေ ဝါပိ ဒဠှံ ဝဒါနော,_  
_ကမေတ္ထ ဗာလောတိ ပရံ ဒဟေယျ;_  
_သယံဝ သော မေဓဂမာဝဟေယျ,_  
_ပရံ ဝဒံ ဗာလမသုဒ္ဓိဓမ္မံ. (16)_  

</Paragraph>

</Division>
<Division number="901" book="sn" e="ch" v="18" p="418">

<Paragraph number="1073" type="verses" book="sn">
_ဝိနိစ္ဆယေ ဌတွာ သယံ ပမာယ,_  
ဥဒ္ဓံသ လောကသ္မိံ ဝိဝါဒမေတိ;_  
_ဟိတွာန သဗ္ဗာနိ ဝိနိစ္ဆယာနိ,_  
_န မေဓဂံ ကုဗ္ဗတိ ဇန္တု လောကေ”တိ. (17)_  


</Paragraph>
</Division>

<Paragraph number="1074" type="center" book="sn">
စူဠဗျူဟသုတ္တံ ဒွါဒသမံ.
</Paragraph>