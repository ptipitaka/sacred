---
title: 2.7 ဗြာဟ္မဏဓမ္မိကသုတ္တ
tableOfContents: false
sidebar:
  order: 7
type: tipitaka
basket: su
book: sn
review:
  current: review
  updated: '2025-10-23T09:13:46.206751'
  updated_by: ''
  notes: ''
  history:
  - state: review
    date: '2025-10-23T09:13:46.206751'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="334" book="sn">
ဧဝံ မေ သုတံ—  ဧကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. အထ ခေါ သမ္ဗဟုလာ ကောသလကာ ဗြာဟ္မဏမဟာသာလာ ဇိဏ္ဏာ ဝုဍ္ဎာ မဟလ္လကာ အဒ္ဓဂတာ ဝယောအနုပ္ပတ္တာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝတာ သဒ္ဓိံ သမ္မောဒိံသု. သမ္မောဒနီယံ ကထံ သာရဏီယံ ဝီတိသာရေတွာ ဧကမန္တံ နိသီဒိံသု. ဧကမန္တံ နိသိန္နာ ခေါ တေ ဗြာဟ္မဏမဟာသာလာ ဘဂဝန္တံ ဧတဒဝေါစုံ—  “သန္ဒိဿန္တိ နု ခေါ, ဘော ဂေါတမ, ဧတရဟိ ဗြာဟ္မဏာ ပေါရာဏာနံ ဗြာဟ္မဏာနံ ဗြာဟ္မဏဓမ္မေ”တိ? “န ခေါ, ဗြာဟ္မဏာ, သန္ဒိဿန္တိ ဧတရဟိ ဗြာဟ္မဏာ ပေါရာဏာနံ ဗြာဟ္မဏာနံ ဗြာဟ္မဏဓမ္မေ”တိ. “သာဓု နော ဘဝံ ဂေါတမော ပေါရာဏာနံ ဗြာဟ္မဏာနံ ဗြာဟ္မဏဓမ္မံ ဘာသတု, သစေ ဘောတော ဂေါတမဿ အဂရူ”တိ. “တေန ဟိ, ဗြာဟ္မဏာ, သုဏာထ, သာဓုကံ မနသိ ကရောထ, ဘာသိဿာမီ”တိ. “ဧဝံ, ဘော”တိ ခေါ တေ ဗြာဟ္မဏမဟာသာလာ ဘဂဝတော ပစ္စဿောသုံ. ဘဂဝါ ဧတဒဝေါစ—
</Paragraph>

<Division number="287" book="sn" e="ch" v="18" p="322">

<Paragraph number="335" type="verses" book="sn">
_“ဣသယော ပုဗ္ဗကာ အာသုံ,_  
_သညတတ္တာ တပဿိနော;_  
_ပဉ္စ ကာမဂုဏေ ဟိတွာ,_  
_အတ္တဒတ္ထမစာရိသုံ. (1)_  

</Paragraph>

</Division>
<Division number="288" book="sn" e="ch" v="18" p="322">

<Paragraph number="336" type="verses" book="sn">
_န ပသူ ဗြာဟ္မဏာနာသုံ,_  
_န ဟိရညံ န ဓာနိယံ;_  
_သဇ္ဈာယဓနဓညာသုံ,_  
_ဗြဟ္မံ နိဓိမပါလယုံ. (2)_  

</Paragraph>

</Division>
<Division number="289" book="sn" e="ch" v="18" p="323">

<Paragraph number="337" type="verses" book="sn">
_ယံ နေသံ ပကတံ အာသိ,_  
_ဒွါရဘတ္တံ ဥပဋ္ဌိတံ;_  
_သဒ္ဓါပကတမေသာနံ,_  
_ဒါတဝေ တဒမညိသုံ. (3)_  

</Paragraph>

</Division>
<Division number="290" book="sn" e="ch" v="18" p="323">

<Paragraph number="338" type="verses" book="sn">
_နာနာရတ္တေဟိ ဝတ္ထေဟိ,_  
_သယနေဟာဝသထေဟိ စ;_  
_ဖီတာ ဇနပဒါ ရဋ္ဌာ,_  
_တေ နမဿိံသု ဗြာဟ္မဏေ. (4)_  

</Paragraph>

</Division>
<Division number="291" book="sn" e="ch" v="18" p="323">

<Paragraph number="339" type="verses" book="sn">
_အဝဇ္ဈာ ဗြာဟ္မဏာ အာသုံ,_  
_အဇေယျာ ဓမ္မရက္ခိတာ;_  
_န နေ ကောစိ နိဝါရေသိ,_  
_ကုလဒွါရေသု သဗ္ဗသော. (5)_  

</Paragraph>

</Division>
<Division number="292" book="sn" e="ch" v="18" p="323">

<Paragraph number="340" type="verses" book="sn">
_အဋ္ဌစတ္တာလီသံ ဝဿာနိ, __(ကောမာရ)___  
_ဗြဟ္မစရိယံ စရိံသု တေ;_  
_ဝိဇ္ဇာစရဏပရိယေဋ္ဌိံ,_  
_အစရုံ ဗြာဟ္မဏာ ပုရေ. (6)_  

</Paragraph>

</Division>
<Division number="293" book="sn" e="ch" v="18" p="323">

<Paragraph number="341" type="verses" book="sn">
_န ဗြာဟ္မဏာ အညမဂမုံ,_  
_နပိ ဘရိယံ ကိဏိံသု တေ;_  
_သမ္ပိယေနေဝ သံဝါသံ,_  
_သင်္ဂန္တွာ သမရောစယုံ. (7)_  

</Paragraph>

</Division>
<Division number="294" book="sn" e="ch" v="18" p="323">

<Paragraph number="342" type="verses" book="sn">
_အညတြ တမှာ သမယာ,_  
ဥတုဝေရမဏိံ ပတိ;_  
_အန္တရာ မေထုနံ ဓမ္မံ,_  
_နာဿု ဂစ္ဆန္တိ ဗြာဟ္မဏာ. (8)_  

</Paragraph>

</Division>
<Division number="295" book="sn" e="ch" v="18" p="323">

<Paragraph number="343" type="verses" book="sn">
_ဗြဟ္မစရိယဉ္စ သီလဉ္စ,_  
_အဇ္ဇဝံ မဒ္ဒဝံ တပံ;_  
_သောရစ္စံ အဝိဟိံသဉ္စ,_  
_ခန္တိဉ္စာပိ အဝဏ္ဏယုံ. (9)_  

</Paragraph>

</Division>
<Division number="296" book="sn" e="ch" v="18" p="323">

<Paragraph number="344" type="verses" book="sn">
_ယော နေသံ ပရမော အာသိ,_  
_ဗြဟ္မာ ဒဠှပရက္ကမော;_  
_သ ဝါပိ မေထုနံ ဓမ္မံ,_  
_သုပိနန္တေပိ နာဂမာ. (10)_  

</Paragraph>

</Division>
<Division number="297" book="sn" e="ch" v="18" p="323">

<Paragraph number="345" type="verses" book="sn">
_တဿ ဝတ္တမနုသိက္ခန္တာ,_  
ဣဓေကေ ဝိညုဇာတိကာ;_  
_ဗြဟ္မစရိယဉ္စ သီလဉ္စ,_  
_ခန္တိဉ္စာပိ အဝဏ္ဏယုံ. (11)_  

</Paragraph>

</Division>
<Division number="298" book="sn" e="ch" v="18" p="323">

<Paragraph number="346" type="verses" book="sn">
_တဏ္ဍုလံ သယနံ ဝတ္ထံ,_  
_သပ္ပိတေလဉ္စ ယာစိယ;_  
_ဓမ္မေန သမောဓာနေတွာ,_  
_တတော ယညမကပ္ပယုံ. (12)_  

</Paragraph>

</Division>
<Division number="299" book="sn" e="ch" v="18" p="323">

<Paragraph number="347" type="verses" book="sn">
ဥပဋ္ဌိတသ္မိံ ယညသ္မိံ,_  
_နာဿု ဂါဝေါ ဟနိံသု တေ;_  
_ယထာ မာတာ ပိတာ ဘာတာ,_  
_အညေ ဝါပိ စ ဉာတကာ;_  
_ဂါဝေါ နော ပရမာ မိတ္တာ,_  
_ယာသု ဇာယန္တိ ဩသဓာ. (13)_  

</Paragraph>

</Division>
<Division number="300" book="sn" e="ch" v="18" p="323">

<Paragraph number="348" type="verses" book="sn">
_အန္နဒါ ဗလဒါ စေတာ,_  
_ဝဏ္ဏဒါ သုခဒါ တထာ;_  
_ဧတမတ္ထဝသံ ဉတွာ,_  
_နာဿု ဂါဝေါ ဟနိံသု တေ. (14)_  

</Paragraph>

</Division>
<Division number="301" book="sn" e="ch" v="18" p="324">

<Paragraph number="349" type="verses" book="sn">
_သုခုမာလာ မဟာကာယာ,_  
_ဝဏ္ဏဝန္တော ယသဿိနော;_  
_ဗြာဟ္မဏာ သေဟိ ဓမ္မေဟိ,_  
_ကိစ္စာကိစ္စေသု ဥဿုကာ;_  
_ယာဝ လောကေ အဝတ္တိံသု,_  
_သုခမေဓိတ္ထယံ ပဇာ. (15)_  

</Paragraph>

</Division>
<Division number="302" book="sn" e="ch" v="18" p="324">

<Paragraph number="350" type="verses" book="sn">
_တေသံ အာသိ ဝိပလ္လာသော,_  
_ဒိသွာန အဏုတော အဏုံ;_  
_ရာဇိနော စ ဝိယာကာရံ,_  
_နာရိယော သမလင်္ကတာ. (16)_  

</Paragraph>

</Division>
<Division number="303" book="sn" e="ch" v="18" p="324">

<Paragraph number="351" type="verses" book="sn">
_ရထေ စာဇညသံယုတ္တေ,_  
_သုကတေ စိတ္တသိဗ္ဗနေ;_  
_နိဝေသနေ နိဝေသေ စ,_  
_ဝိဘတ္တေ ဘာဂသော မိတေ. (17)_  

</Paragraph>

</Division>
<Division number="304" book="sn" e="ch" v="18" p="324">

<Paragraph number="352" type="verses" book="sn">
_ဂေါမဏ္ဍလပရိဗျူဠှံ,_  
_နာရီဝရဂဏာယုတံ;_  
ဥဠာရံ မာနုသံ ဘောဂံ,_  
_အဘိဇ္ဈာယိံသု ဗြာဟ္မဏာ. (18)_  

</Paragraph>

</Division>
<Division number="305" book="sn" e="ch" v="18" p="324">

<Paragraph number="353" type="verses" book="sn">
_တေ တတ္ထ မန္တေ ဂန္ထေတွာ,_  
_ဩက္ကာကံ တဒုပါဂမုံ;_  
_ပဟူတဓနဓညောသိ,_  
_ယဇဿု ဗဟု တေ ဝိတ္တံ;_  
_ယဇဿု ဗဟု တေ ဓနံ. (19)_  

</Paragraph>

</Division>
<Division number="306" book="sn" e="ch" v="18" p="324">

<Paragraph number="354" type="verses" book="sn">
_တတော စ ရာဇာ သညတ္တော,_  
_ဗြာဟ္မဏေဟိ ရထေသဘော;_  
_အဿမေဓံ ပုရိသမေဓံ,_  
_သမ္မာပါသံ ဝါဇပေယျံ နိရဂ္ဂဠံ;_  
_ဧတေ ယာဂေ ယဇိတွာန,_  
_ဗြာဟ္မဏာနမဒါ ဓနံ. (20)_  

</Paragraph>

</Division>
<Division number="307" book="sn" e="ch" v="18" p="324">

<Paragraph number="355" type="verses" book="sn">
_ဂါဝေါ သယနဉ္စ ဝတ္ထဉ္စ,_  
_နာရိယော သမလင်္ကတာ;_  
_ရထေ စာဇညသံယုတ္တေ,_  
_သုကတေ စိတ္တသိဗ္ဗနေ. (21)_  

</Paragraph>

</Division>
<Division number="308" book="sn" e="ch" v="18" p="324">

<Paragraph number="356" type="verses" book="sn">
_နိဝေသနာနိ ရမ္မာနိ,_  
_သုဝိဘတ္တာနိ ဘာဂသော;_  
_နာနာဓညဿ ပူရေတွာ,_  
_ဗြာဟ္မဏာနမဒါ ဓနံ. (22)_  

</Paragraph>

</Division>
<Division number="309" book="sn" e="ch" v="18" p="324">

<Paragraph number="357" type="verses" book="sn">
_တေ စ တတ္ထ ဓနံ လဒ္ဓါ,_  
_သန္နိဓိံ သမရောစယုံ;_  
_တေသံ ဣစ္ဆာဝတိဏ္ဏာနံ,_  
_ဘိယျော တဏှာ ပဝဍ္ဎထ;_  
_တေ တတ္ထ မန္တေ ဂန္ထေတွာ,_  
_ဩက္ကာကံ ပုန မုပါဂမုံ. (23)_  

</Paragraph>

</Division>
<Division number="310" book="sn" e="ch" v="18" p="324">

<Paragraph number="358" type="verses" book="sn">
_ယထာ အာပေါ စ ပထဝီ စ,_  
_ဟိရညံ ဓနဓာနိယံ;_  
_ဧဝံ ဂါဝေါ မနုဿာနံ,_  
_ပရိက္ခာရော သော ဟိ ပါဏိနံ;_  
_ယဇဿု ဗဟု တေ ဝိတ္တံ,_  
_ယဇဿု ဗဟု တေ ဓနံ. (24)_  

</Paragraph>

</Division>
<Division number="311" book="sn" e="ch" v="18" p="324">

<Paragraph number="359" type="verses" book="sn">
_တတော စ ရာဇာ သညတ္တော,_  
_ဗြာဟ္မဏေဟိ ရထေသဘော;_  
_နေကာ သတသဟဿိယော,_  
_ဂါဝေါ ယညေ အဃာတယိ. (25)_  

</Paragraph>

</Division>
<Division number="312" book="sn" e="ch" v="18" p="325">

<Paragraph number="360" type="verses" book="sn">
_န ပါဒါ န ဝိသာဏေန,_  
_နာဿု ဟိံသန္တိ ကေနစိ;_  
_ဂါဝေါ ဧဠကသမာနာ,_  
_သောရတာ ကုမ္ဘဒူဟနာ;_  
_တာ ဝိသာဏေ ဂဟေတွာန,_  
_ရာဇာ သတ္ထေန ဃာတယိ. (26)_  

</Paragraph>

</Division>
<Division number="313" book="sn" e="ch" v="18" p="325">

<Paragraph number="361" type="verses" book="sn">
_တတော ဒေဝါ ပိတရော စ,_  
ဣန္ဒော အသုရရက္ခသာ;_  
_အဓမ္မော ဣတိ ပက္ကန္ဒုံ,_  
_ယံ သတ္ထံ နိပတီ ဂဝေ. (27)_  

</Paragraph>

</Division>
<Division number="314" book="sn" e="ch" v="18" p="325">

<Paragraph number="362" type="verses" book="sn">
_တယော ရောဂါ ပုရေ အာသုံ,_  
ဣစ္ဆာ အနသနံ ဇရာ;_  
_ပသူနဉ္စ သမာရမ္ဘာ,_  
_အဋ္ဌာနဝုတိမာဂမုံ. (28)_  

</Paragraph>

</Division>
<Division number="315" book="sn" e="ch" v="18" p="325">

<Paragraph number="363" type="verses" book="sn">
_ဧသော အဓမ္မော ဒဏ္ဍာနံ,_  
_ဩက္ကန္တော ပုရာဏော အဟု;_  
_အဒူသိကာယော ဟညန္တိ,_  
_ဓမ္မာ ဓံသန္တိ ယာဇကာ. (29)_  

</Paragraph>

</Division>
<Division number="316" book="sn" e="ch" v="18" p="325">

<Paragraph number="364" type="verses" book="sn">
_ဧဝမေသော အဏုဓမ္မော,_  
_ပေါရာဏော ဝိညုဂရဟိတော;_  
_ယတ္ထ ဧဒိသကံ ပဿတိ,_  
_ယာဇကံ ဂရဟတီ ဇနော. (30)_  

</Paragraph>

</Division>
<Division number="317" book="sn" e="ch" v="18" p="325">

<Paragraph number="365" type="verses" book="sn">
_ဧဝံ ဓမ္မေ ဝိယာပန္နေ,_  
_ဝိဘိန္နာ သုဒ္ဒဝေဿိကာ;_  
_ပုထူ ဝိဘိန္နာ ခတ္တိယာ,_  
_ပတိံ ဘရိယာဝမညထ. (31)_  

</Paragraph>

</Division>
<Division number="318" book="sn" e="ch" v="18" p="325">

<Paragraph number="366" type="verses" book="sn">
_ခတ္တိယာ ဗြဟ္မဗန္ဓူ စ,_  
_ယေ စညေ ဂေါတ္တရက္ခိတာ;_  
_ဇာတိဝါဒံ နိရာကတွာ,_  
_ကာမာနံ ဝသမနွဂုန်”တိ. (32)_  

</Paragraph>

<Paragraph number="367" book="sn">
ဧဝံ ဝုတ္တေ, တေ ဗြာဟ္မဏမဟာသာလာ ဘဂဝန္တံ ဧတဒဝေါစုံ—  “အဘိက္ကန္တံ, ဘော ဂေါတမ …ပေ…  ဥပါသကေ နော ဘဝံ ဂေါတမော ဓာရေတု အဇ္ဇတဂ္ဂေ ပါဏုပေတေ သရဏံ ဂတေ”တိ.

</Paragraph>
</Division>

<Paragraph number="368" type="center" book="sn">
ဗြာဟ္မဏဓမ္မိကသုတ္တံ သတ္တမံ.
</Paragraph>