---
title: "1.1 ဥရဂသုတ္တ"
tableOfContents: false
sidebar:
  order: 1
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1" book="sn">

<Paragraph number="2" type="verses" book="sn">
_ယော ဥပ္ပတိတံ ဝိနေတိ ကောဓံ,_  
_ဝိသဋံ သပ္ပဝိသံဝ ဩသဓေဟိ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="2" book="sn">

<Paragraph number="3" type="verses" book="sn">
_ယော ရာဂမုဒစ္ဆိဒါ အသေသံ,_  
_ဘိသပုပ္ဖံဝ သရောရုဟံ ဝိဂယှ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="3" book="sn">

<Paragraph number="4" type="verses" book="sn">
_ယော တဏှမုဒစ္ဆိဒါ အသေသံ,_  
_သရိတံ သီဃသရံ ဝိသောသယိတွာ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="4" book="sn">

<Paragraph number="5" type="verses" book="sn">
_ယော မာနမုဒဗ္ဗဓီ အသေသံ,_  
_နဠသေတုံဝ သုဒုဗ္ဗလံ မဟောဃော;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="5" book="sn">

<Paragraph number="6" type="verses" book="sn">
_ယော နာဇ္ဈဂမာ ဘဝေသု သာရံ,_  
_ဝိစိနံ ပုပ္ဖမိဝါ ဥဒုမ္ဗရေသု;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="6" book="sn">

<Paragraph number="7" book="sn">
_ယဿန္တရတော န သန္တိ ကောပါ,_  
ဣတိဘဝါဘဝတဉ္စ ဝီတိဝတ္တော;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="7" book="sn">

<Paragraph number="8" type="verses" book="sn">
_ယဿ ဝိတက္ကာ ဝိဓူပိတာ,_  
_အဇ္ဈတ္တံ သုဝိကပ္ပိတာ အသေသာ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="8" book="sn">

<Paragraph number="9" type="verses" book="sn">
_ယော နာစ္စသာရီ န ပစ္စသာရီ,_  
_သဗ္ဗံ အစ္စဂမာ ဣမံ ပပဉ္စံ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="9" book="sn">

<Paragraph number="10" type="verses" book="sn">
_ယော နာစ္စသာရီ န ပစ္စသာရီ,_  
_သဗ္ဗံ ဝိတထမိဒန္တိ ဉတွ လောကေ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="10" book="sn">

<Paragraph number="11" type="verses" book="sn">
_ယော နာစ္စသာရီ န ပစ္စသာရီ,_  
_သဗ္ဗံ ဝိတထမိဒန္တိ ဝီတလောဘော;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="11" book="sn">

<Paragraph number="12" type="verses" book="sn">
_ယော နာစ္စသာရီ န ပစ္စသာရီ,_  
_သဗ္ဗံ ဝိတထမိဒန္တိ ဝီတရာဂေါ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="12" book="sn">

<Paragraph number="13" type="verses" book="sn">
_ယော နာစ္စသာရီ န ပစ္စသာရီ,_  
_သဗ္ဗံ ဝိတထမိဒန္တိ ဝီတဒေါသော;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="13" book="sn">

<Paragraph number="14" type="verses" book="sn">
_ယော နာစ္စသာရီ န ပစ္စသာရီ,_  
_သဗ္ဗံ ဝိတထမိဒန္တိ ဝီတမောဟော;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="14" book="sn">

<Paragraph number="15" type="verses" book="sn">
_ယဿာနုသယာ န သန္တိ ကေစိ,_  
_မူလာ စ အကုသလာ သမူဟတာသေ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="15" book="sn">

<Paragraph number="16" type="verses" book="sn">
_ယဿ ဒရထဇာ န သန္တိ ကေစိ,_  
_ဩရံ အာဂမနာယ ပစ္စယာသေ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="16" book="sn">

<Paragraph number="17" type="verses" book="sn">
_ယဿ ဝနထဇာ န သန္တိ ကေစိ,_  
_ဝိနိဗန္ဓာယ ဘဝါယ ဟေတုကပ္ပါ;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏံ._  

</Paragraph>

</Division>
<Division number="17" book="sn">

<Paragraph number="18" type="verses" book="sn">
_ယော နီဝရဏေ ပဟာယ ပဉ္စ,_  
_အနိဃော တိဏ္ဏကထံကထော ဝိသလ္လော;_  
_သော ဘိက္ခု ဇဟာတိ ဩရပါရံ,_  
ဥရဂေါ ဇိဏ္ဏမိဝတ္တစံ ပုရာဏန္တိ._  


</Paragraph>
</Division>

<Paragraph number="19" type="center" book="sn">
ဥရဂသုတ္တံ ပဌမံ.
</Paragraph>