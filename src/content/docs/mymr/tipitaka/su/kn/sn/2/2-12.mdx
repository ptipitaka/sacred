---
title: "2.12 နိဂြေါဓကပ္ပ (ဝင်္ဂီသ) သုတ္တ"
tableOfContents: false
sidebar:
  order: 4
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="sn">
* နိဂြေါဓကပ္ပ (ဝင်္ဂီသ) သုတ္တ
</Paragraph>

<Paragraph number="401" book="sn">
ဧဝံ မေ သုတံ—  ဧကံ သမယံ ဘဂဝါ အာဠဝိယံ ဝိဟရတိ အဂ္ဂါဠဝေ စေတိယေ. တေန ခေါ ပန သမယေန အာယသ္မတော ဝင်္ဂီသဿ ဥပဇ္ဈာယော နိဂြေါဓကပ္ပေါ နာမ ထေရော အဂ္ဂါဠဝေ စေတိယေ အစိရပရိနိဗ္ဗုတော ဟောတိ. အထ ခေါ အာယသ္မတော ဝင်္ဂီသဿ ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ—  ပရိနိဗ္ဗုတော နု ခေါ မေ ဥပဇ္ဈာယော ဥဒါဟု နော ပရိနိဗ္ဗုတောတိ? အထ ခေါ အာယသ္မာ ဝင်္ဂီသော သာယနှသမယံ ပဋိသလ္လာနာ ဝုဋ္ဌိတော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ အာယသ္မာ ဝင်္ဂီသော ဘဂဝန္တံ ဧတဒဝေါစ—  ဣဓ မယှံ, ဘန္တေ, ရဟောဂတဿ ပဋိသလ္လီနဿ ဧဝံ စေတသော ပရိဝိတက္ကော ဥဒပါဒိ—  ပရိနိဗ္ဗုတော နု ခေါ မေ ဥပဇ္ဈာယော, ဥဒါဟု နော ပရိနိဗ္ဗုတောတိ. အထ ခေါ အာယသ္မာ ဝင်္ဂီသော ဥဋ္ဌာယာသနာ ဧကံသံ စီဝရံ ကတွာ ယေန ဘဂဝါ တေနဉ္ဇလိံ ပဏာမေတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Division number="346" book="sn">

<Paragraph number="402" type="verses" book="sn">
_“ပုစ္ဆာမိ သတ္ထာရမနောမပညံ,_  
_ဒိဋ္ဌေဝ ဓမ္မေ ယော ဝိစိကိစ္ဆာနံ ဆေတ္တာ;_  
_အဂ္ဂါဠဝေ ကာလမကာသိ ဘိက္ခု,_  
_ဉာတော ယသဿီ အဘိနိဗ္ဗုတတ္တော. (1)_  

</Paragraph>

</Division>
<Division number="347" book="sn">

<Paragraph number="403" type="verses" book="sn">
_နိဂြေါဓကပ္ပေါ ဣတိ တဿ နာမံ,_  
_တယာ ကတံ ဘဂဝါ ဗြာဟ္မဏဿ;_  
_သော တံ နမဿံ အစရိ မုတျပေက္ခော,_  
_အာရဒ္ဓဝိရိယော ဒဠှဓမ္မဒဿီ. (2)_  

</Paragraph>

</Division>
<Division number="348" book="sn">

<Paragraph number="404" type="verses" book="sn">
_တံ သာဝကံ သကျ မယမ္ပိ သဗ္ဗေ,_  
_အညာတုမိစ္ဆာမ သမန္တစက္ခု;_  
_သမဝဋ္ဌိတာ နော သဝနာယ သောတာ,_  
_တုဝံ နော သတ္ထာ တွမနုတ္တရောသိ. (3)_  

</Paragraph>

</Division>
<Division number="349" book="sn">

<Paragraph number="405" type="verses" book="sn">
_ဆိန္ဒေဝ နော ဝိစိကိစ္ဆံ ဗြူဟိ မေတံ,_  
_ပရိနိဗ္ဗုတံ ဝေဒယ ဘူရိပည;_  
_မဇ္ဈေဝ နော ဘာသ သမန္တစက္ခု,_  
_သက္ကောဝ ဒေဝါန သဟဿနေတ္တော. (4)_  

</Paragraph>

</Division>
<Division number="350" book="sn">

<Paragraph number="406" type="verses" book="sn">
_ယေ ကေစိ ဂန္ထာ ဣဓ မောဟမဂ္ဂါ,_  
_အညာဏပက္ခာ ဝိစိကိစ္ဆဌာနာ;_  
_တထာဂတံ ပတွာ န တေ ဘဝန္တိ,_  
_စက္ခုဉှိ ဧတံ ပရမံ နရာနံ. (5)_  

</Paragraph>

</Division>
<Division number="351" book="sn">

<Paragraph number="407" type="verses" book="sn">
_နော စေ ဟိ ဇာတု ပုရိသော ကိလေသေ,_  
_ဝါတော ယထာ အဗ္ဘဃနံ ဝိဟာနေ;_  
_တမောဝဿ နိဝုတော သဗ္ဗလောကော,_  
_န ဇောတိမန္တောပိ နရာ တပေယျုံ. (6)_  

</Paragraph>

</Division>
<Division number="352" book="sn">

<Paragraph number="408" type="verses" book="sn">
_ဓီရာ စ ပဇ္ဇောတကရာ ဘဝန္တိ,_  
_တံ တံ အဟံ ဝီရ တထေဝ မညေ;_  
_ဝိပဿိနံ ဇာနမုပါဂမုမှာ,_  
_ပရိသာသု နော အာဝိကရောဟိ ကပ္ပံ. (7)_  

</Paragraph>

</Division>
<Division number="353" book="sn">

<Paragraph number="409" type="verses" book="sn">
_ခိပ္ပံ ဂိရံ ဧရယ ဝဂ္ဂု ဝဂ္ဂုံ,_  
_ဟံသောဝ ပဂ္ဂယှ သဏိကံ နိကူဇ;_  
_ဗိန္ဒုဿရေန သုဝိကပ္ပိတေန,_  
_သဗ္ဗေဝ တေ ဥဇ္ဇုဂတာ သုဏောမ. (8)_  

</Paragraph>

</Division>
<Division number="354" book="sn">

<Paragraph number="410" type="verses" book="sn">
_ပဟီနဇာတိမရဏံ အသေသံ,_  
_နိဂ္ဂယှ ဓောနံ ဝဒေဿာမိ ဓမ္မံ;_  
_န ကာမကာရော ဟိ ပုထုဇ္ဇနာနံ,_  
_သင်္ခေယျကာရော စ တထာဂတာနံ. (9)_  

</Paragraph>

</Division>
<Division number="355" book="sn">

<Paragraph number="411" type="verses" book="sn">
_သမ္ပန္နဝေယျာကရဏံ တဝေဒံ,_  
_သမုဇ္ဇုပညဿ သမုဂ္ဂဟီတံ;_  
_အယမဉ္ဇလီ ပစ္ဆိမော သုပ္ပဏာမိတော,_  
_မာ မောဟယီ ဇာနမနောမပည. (10)_  

</Paragraph>

</Division>
<Division number="356" book="sn">

<Paragraph number="412" type="verses" book="sn">
_ပရောဝရံ အရိယဓမ္မံ ဝိဒိတွာ,_  
_မာ မောဟယီ ဇာနမနောမဝီရ;_  
_ဝါရိံ ယထာ ဃမ္မနိ ဃမ္မတတ္တော,_  
_ဝါစာဘိကင်္ခါမိ သုတံ ပဝဿ. (11)_  

</Paragraph>

</Division>
<Division number="357" book="sn">

<Paragraph number="413" type="verses" book="sn">
_ယဒတ္ထိကံ ဗြဟ္မစရိယံ အစရီ,_  
_ကပ္ပါယနော ကစ္စိဿ တံ အမောဃံ;_  
_နိဗ္ဗာယိ သော အာဒု သော်ပါဒိသေသော,_  
_ယထာ ဝိမုတ္တော အဟု တံ သုဏောမ”. (12)_  

</Paragraph>

</Division>
<Division number="358" book="sn">

<Paragraph number="414" type="verses" book="sn">
_“အစ္ဆေစ္ဆိ တဏှံ ဣဓ နာမရူပေ, __(ဣတိ ဘဂဝါ)___  
_ကဏှဿ သောတံ ဒီဃရတ္တာနုသယိတံ;_  
_အတာရိ ဇာတိံ မရဏံ အသေသံ”,_  
ဣစ္စဗြဝီ ဘဂဝါ ပဉ္စသေဋ္ဌော. (13)_  

</Paragraph>

</Division>
<Division number="359" book="sn">

<Paragraph number="415" type="verses" book="sn">
_“ဧသ သုတွာ ပသီဒါမိ,_  
_ဝစော တေ ဣသိသတ္တမ;_  
_အမောဃံ ကိရ မေ ပုဋ္ဌံ,_  
_န မံ ဝဉ္စေသိ ဗြာဟ္မဏော. (14)_  

</Paragraph>

</Division>
<Division number="360" book="sn">

<Paragraph number="416" type="verses" book="sn">
_ယထာဝါဒီ တထာကာရီ,_  
_အဟု ဗုဒ္ဓဿ သာဝကော;_  
_အစ္ဆိဒါ မစ္စုနော ဇာလံ,_  
_တတံ မာယာဝိနော ဒဠှံ. (15)_  

</Paragraph>

</Division>
<Division number="361" book="sn">

<Paragraph number="417" type="verses" book="sn">
_အဒ္ဒသာ ဘဂဝါ အာဒိံ,_  
ဥပါဒါနဿ ကပ္ပိယော;_  
_အစ္စဂါ ဝတ ကပ္ပါယနော,_  
_မစ္စုဓေယျံ သုဒုတ္တရန်”တိ. (16)_  


</Paragraph>
</Division>

<Paragraph number="418" type="center" book="sn">
နိဂြေါဓကပ္ပသုတ္တံ ဒွါဒသမံ.
</Paragraph>