---
title: "4.15 အတ္တဒဏ္ဍသုတ္တ"
tableOfContents: false
sidebar:
  order: 15
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="942" book="sn" e="ch" v="18" p="424">

<Paragraph number="1117" type="verses" book="sn">
_“အတ္တဒဏ္ဍာ ဘယံ ဇာတံ,_  
_ဇနံ ပဿထ မေဓဂံ;_  
_သံဝေဂံ ကိတ္တယိဿာမိ,_  
_ယထာ သံဝိဇိတံ မယာ. (1)_  

</Paragraph>

</Division>
<Division number="943" book="sn" e="ch" v="18" p="424">

<Paragraph number="1118" type="verses" book="sn">
_ဖန္ဒမာနံ ပဇံ ဒိသွာ,_  
_မစ္ဆေ အပ္ပေါဒကေ ယထာ;_  
_အညမညေဟိ ဗျာရုဒ္ဓေ,_  
_ဒိသွာ မံ ဘယမာဝိသိ. (2)_  

</Paragraph>

</Division>
<Division number="944" book="sn" e="ch" v="18" p="424">

<Paragraph number="1119" type="verses" book="sn">
_သမန္တမသာရော လောကော,_  
_ဒိသာ သဗ္ဗာ သမေရိတာ;_  
ဣစ္ဆံ ဘဝနမတ္တနော,_  
_နာဒ္ဒသာသိံ အနောသိတံ. (3)_  

</Paragraph>

</Division>
<Division number="945" book="sn" e="ch" v="18" p="424">

<Paragraph number="1120" type="verses" book="sn">
_ဩသာနေ တွေဝ ဗျာရုဒ္ဓေ,_  
_ဒိသွာ မေ အရတီ အဟု;_  
_အထေတ္ထ သလ္လမဒ္ဒက္ခိံ,_  
_ဒုဒ္ဒသံ ဟဒယနိဿိတံ. (4)_  

</Paragraph>

</Division>
<Division number="946" book="sn" e="ch" v="18" p="424">

<Paragraph number="1121" type="verses" book="sn">
_ယေန သလ္လေန ဩတိဏ္ဏော,_  
_ဒိသာ သဗ္ဗာ ဝိဓာဝတိ;_  
_တမေဝ သလ္လမဗ္ဗုယှ,_  
_န ဓာဝတိ န သီဒတိ. (5)_  

</Paragraph>

</Division>
<Division number="947" book="sn" e="ch" v="18" p="424">

<Paragraph number="1122" type="verses" book="sn">
_တတ္ထ သိက္ခာနုဂီယန္တိ,_  
_ယာနိ လောကေ ဂဓိတာနိ;_  
_န တေသု ပသုတော သိယာ,_  
_နိဗ္ဗိဇ္ဈ သဗ္ဗသော ကာမေ;_  
_သိက္ခေ နိဗ္ဗာနမတ္တနော. (6)_  

</Paragraph>

</Division>
<Division number="948" book="sn" e="ch" v="18" p="424">

<Paragraph number="1123" type="verses" book="sn">
_သစ္စော သိယာ အပ္ပဂဗ္ဘော,_  
_အမာယော ရိတ္တပေသုဏော;_  
_အက္ကောဓနော လောဘပါပံ,_  
_ဝေဝိစ္ဆံ ဝိတရေ မုနိ. (7)_  

</Paragraph>

</Division>
<Division number="949" book="sn" e="ch" v="18" p="424">

<Paragraph number="1124" type="verses" book="sn">
_နိဒ္ဒံ တန္ဒိံ သဟေ ထီနံ,_  
_ပမာဒေန န သံဝသေ;_  
_အတိမာနေ န တိဋ္ဌေယျ,_  
_နိဗ္ဗာနမနသော နရော. (8)_  

</Paragraph>

</Division>
<Division number="950" book="sn" e="ch" v="18" p="425">

<Paragraph number="1125" type="verses" book="sn">
_မောသဝဇ္ဇေ န နီယေထ,_  
_ရူပေ သ္နေဟံ န ကုဗ္ဗယေ;_  
_မာနဉ္စ ပရိဇာနေယျ,_  
_သာဟသာ ဝိရတော စရေ. (9)_  

</Paragraph>

</Division>
<Division number="951" book="sn" e="ch" v="18" p="425">

<Paragraph number="1126" type="verses" book="sn">
_ပုရာဏံ နာဘိနန္ဒေယျ,_  
_နဝေ ခန္တိံ န ကုဗ္ဗယေ;_  
_ဟိယျမာနေ န သောစေယျ,_  
_အာကာသံ န သိတော သိယာ. (10)_  

</Paragraph>

</Division>
<Division number="952" book="sn" e="ch" v="18" p="425">

<Paragraph number="1127" type="verses" book="sn">
_ဂေဓံ ဗြူမိ မဟောဃောတိ,_  
_အာဇဝံ ဗြူမိ ဇပ္ပနံ;_  
_အာရမ္မဏံ ပကပ္ပနံ,_  
_ကာမပင်္ကော ဒုရစ္စယော. (11)_  

</Paragraph>

</Division>
<Division number="953" book="sn" e="ch" v="18" p="425">

<Paragraph number="1128" type="verses" book="sn">
_သစ္စာ အဝေါက္ကမ္မ မုနိ,_  
_ထလေ တိဋ္ဌတိ ဗြာဟ္မဏော;_  
_သဗ္ဗံ သော ပဋိနိဿဇ္ဇ,_  
_သ ဝေ သန္တောတိ ဝုစ္စတိ. (12)_  

</Paragraph>

</Division>
<Division number="954" book="sn" e="ch" v="18" p="425">

<Paragraph number="1129" type="verses" book="sn">
_သ ဝေ ဝိဒွါ သ ဝေဒဂူ,_  
_ဉတွာ ဓမ္မံ အနိဿိတော;_  
_သမ္မာ သော လောကေ ဣရိယာနော,_  
_န ပိဟေတီဓ ကဿစိ. (13)_  

</Paragraph>

</Division>
<Division number="955" book="sn" e="ch" v="18" p="425">

<Paragraph number="1130" type="verses" book="sn">
_ယောဓ ကာမေ အစ္စတရိ,_  
_သင်္ဂံ လောကေ ဒုရစ္စယံ;_  
_န သော သောစတိ နာဇ္ဈေတိ,_  
_ဆိန္နသောတော အဗန္ဓနော. (14)_  

</Paragraph>

</Division>
<Division number="956" book="sn" e="ch" v="18" p="425">

<Paragraph number="1131" type="verses" book="sn">
_ယံ ပုဗ္ဗေ တံ ဝိသောသေဟိ,_  
_ပစ္ဆာ တေ မာဟု ကိဉ္စနံ;_  
_မဇ္ဈေ စေ နော ဂဟေဿသိ,_  
ဥပသန္တော စရိဿသိ. (15)_  

</Paragraph>

</Division>
<Division number="957" book="sn" e="ch" v="18" p="425">

<Paragraph number="1132" type="verses" book="sn">
_သဗ္ဗသော နာမရူပသ္မိံ,_  
_ယဿ နတ္ထိ မမာယိတံ;_  
_အသတာ စ န သောစတိ,_  
_သ ဝေ လောကေ န ဇီယတိ. (16)_  

</Paragraph>

</Division>
<Division number="958" book="sn" e="ch" v="18" p="425">

<Paragraph number="1133" type="verses" book="sn">
_ယဿ နတ္ထိ ဣဒံ မေတိ,_  
_ပရေသံ ဝါပိ ကိဉ္စနံ;_  
_မမတ္တံ သော အသံဝိန္ဒံ,_  
_နတ္ထိ မေတိ န သောစတိ. (17)_  

</Paragraph>

</Division>
<Division number="959" book="sn" e="ch" v="18" p="425">

<Paragraph number="1134" type="verses" book="sn">
_အနိဋ္ဌုရီ အနနုဂိဒ္ဓေါ,_  
_အနေဇော သဗ္ဗဓီ သမော;_  
_တမာနိသံသံ ပဗြူမိ,_  
_ပုစ္ဆိတော အဝိကမ္ပိနံ. (18)_  

</Paragraph>

</Division>
<Division number="960" book="sn" e="ch" v="18" p="425">

<Paragraph number="1135" type="verses" book="sn">
_အနေဇဿ ဝိဇာနတော,_  
_နတ္ထိ ကာစိ နိသင်္ခတိ;_  
_ဝိရတော သော ဝိယာရဗ္ဘာ,_  
_ခေမံ ပဿတိ သဗ္ဗဓိ. (19)_  

</Paragraph>

</Division>
<Division number="961" book="sn" e="ch" v="18" p="425">

<Paragraph number="1136" type="verses" book="sn">
_န သမေသု န ဩမေသု,_  
_န ဥဿေသု ဝဒတေ မုနိ;_  
_သန္တော သော ဝီတမစ္ဆရော,_  
_နာဒေတိ န နိရဿတီ”တိ. (20)_  


</Paragraph>
</Division>

<Paragraph number="1137" type="center" book="sn">
အတ္တဒဏ္ဍသုတ္တံ ပန္နရသမံ.
</Paragraph>