---
title: 1.3 ခဂ္ဂဝိသာဏသုတ္တ
tableOfContents: false
sidebar:
  order: 3
type: tipitaka
basket: su
book: sn
review:
  current: review
  updated: '2025-10-27T21:48:48.055008'
  updated_by: ''
  notes: ''
  history:
  - state: review
    date: '2025-10-27T21:48:48.055008'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="35" book="sn" e="ch" v="18" p="284">

<Paragraph number="38" type="verses" book="sn">
_“သဗ္ဗေသု ဘူတေသု နိဓာယ ဒဏ္ဍံ,_  
_အဝိဟေဌယံ အညတရမ္ပိ တေသံ;_  
_န ပုတ္တမိစ္ဆေယျ ကုတော သဟာယံ,_  
_ဧကော စရေ ခဂ္ဂဝိသာဏကပ္ပေါ”. (1)_  

</Paragraph>

</Division>
<Division number="36" book="sn" e="ch" v="18" p="285">

<Paragraph number="39" type="verses" book="sn">
_“သံသဂ္ဂဇာတဿ ဘဝန္တိ သ္နေဟာ,_  
_သ္နေဟနွယံ ဒုက္ခမိဒံ ပဟောတိ;_  
_အာဒီနဝံ သ္နေဟဇံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ”. (2)_  

</Paragraph>

</Division>
<Division number="37" book="sn" e="ch" v="18" p="285">

<Paragraph number="40" type="verses" book="sn">
_“မိတ္တေ သုဟဇ္ဇေ အနုကမ္ပမာနော,_  
_ဟာပေတိ အတ္ထံ ပဋိဗဒ္ဓစိတ္တော;_  
_ဧတံ ဘယံ သန္ထဝေ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ”. (3)_  

</Paragraph>

</Division>
<Division number="38" book="sn" e="ch" v="18" p="285">

<Paragraph number="41" type="verses" book="sn">
_“ဝံသော ဝိသာလောဝ ယထာ ဝိသတ္တော,_  
_ပုတ္တေသု ဒါရေသု စ ယာ အပေက္ခာ;_  
_ဝံသက္ကဠီရောဝ အသဇ္ဇမာနော,_  
_ဧကော စရေ ခဂ္ဂဝိသာဏကပ္ပေါ”. (4)_  

</Paragraph>

</Division>
<Division number="39" book="sn" e="ch" v="18" p="285">

<Paragraph number="42" type="verses" book="sn">
_“မိဂေါ အရညမှိ ယထာ အဗဒ္ဓေါ,_  
_ယေနိစ္ဆကံ ဂစ္ဆတိ ဂေါစရာယ;_  
_ဝိညူ နရော သေရိတံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ”. (5)_  

</Paragraph>

</Division>
<Division number="40" book="sn" e="ch" v="18" p="285">

<Paragraph number="43" type="verses" book="sn">
_“အာမန္တနာ ဟောတိ သဟာယမဇ္ဈေ,_  
_ဝါသေ ဌာနေ ဂမနေ စာရိကာယ;_  
_အနဘိဇ္ဈိတံ သေရိတံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ”. (6)_  

</Paragraph>

</Division>
<Division number="41" book="sn" e="ch" v="18" p="285">

<Paragraph number="44" type="verses" book="sn">
_“ခိဍ္ဍာ ရတီ ဟောတိ သဟာယမဇ္ဈေ,_  
_ပုတ္တေသု စ ဝိပုလံ ဟောတိ ပေမံ;_  
_ပိယဝိပ္ပယောဂံ ဝိဇိဂုစ္ဆမာနော,_  
_ဧကော စရေ ခဂ္ဂဝိသာဏကပ္ပေါ”. (7)_  

</Paragraph>

</Division>
<Division number="42" book="sn" e="ch" v="18" p="286">

<Paragraph number="45" type="verses" book="sn">
_“စာတုဒ္ဒိသော အပ္ပဋိဃော စ ဟောတိ,_  
_သန္တုဿမာနော ဣတရီတရေန;_  
_ပရိဿယာနံ သဟိတာ အဆမ္ဘီ,_  
_ဧကော စရေ ခဂ္ဂဝိသာဏကပ္ပေါ”. (8)_  

</Paragraph>

</Division>
<Division number="43" book="sn" e="ch" v="18" p="286">

<Paragraph number="46" type="verses" book="sn">
_“ဒုဿင်္ဂဟာ ပဗ္ဗဇိတာပိ ဧကေ,_  
_အထော ဂဟဋ္ဌာ ဃရမာဝသန္တာ;_  
_အပ္ပေါဿုက္ကော ပရပုတ္တေသု ဟုတွာ,_  
_ဧကော စရေ ခဂ္ဂဝိသာဏကပ္ပေါ”. (9)_  

</Paragraph>

</Division>
<Division number="44" book="sn" e="ch" v="18" p="286">

<Paragraph number="47" type="verses" book="sn">
_“ဩရောပယိတွာ ဂိဟိဗျဉ္ဇနာနိ,_  
_သဉ္ဆိန္နပတ္တော ယထာ ကောဝိဠာရော;_  
_ဆေတွာန ဝီရော ဂိဟိဗန္ဓနာနိ,_  
_ဧကော စရေ ခဂ္ဂဝိသာဏကပ္ပေါ”. (10)_  

</Paragraph>

</Division>
<Division number="45" book="sn" e="ch" v="18" p="286">

<Paragraph number="48" type="verses" book="sn">
_“သစေ လဘေထ နိပကံ သဟာယံ,_  
_သဒ္ဓိံ စရံ သာဓုဝိဟာရိဓီရံ;_  
_အဘိဘုယျ သဗ္ဗာနိ ပရိဿယာနိ,_  
_စရေယျ တေနတ္တမနော သတီမာ”. (11)_  

</Paragraph>

</Division>
<Division number="46" book="sn" e="ch" v="18" p="286">

<Paragraph number="49" type="verses" book="sn">
_“နော စေ လဘေထ နိပကံ သဟာယံ,_  
_သဒ္ဓိံ စရံ သာဓုဝိဟာရိဓီရံ;_  
_ရာဇာဝ ရဋ္ဌံ ဝိဇိတံ ပဟာယ,_  
_ဧကော စရေ မာတင်္ဂရညေဝ နာဂေါ”. (12)_  

</Paragraph>

</Division>
<Division number="47" book="sn" e="ch" v="18" p="286">

<Paragraph number="50" type="verses" book="sn">
_“အဒ္ဓါ ပသံသာမ သဟာယသမ္ပဒံ,_  
_သေဋ္ဌာ သမာ သေဝိတဗ္ဗာ သဟာယာ;_  
_ဧတေ အလဒ္ဓါ အနဝဇ္ဇဘောဇီ,_  
_ဧကော စရေ ခဂ္ဂဝိသာဏကပ္ပေါ”. (13)_  

</Paragraph>

</Division>
<Division number="48" book="sn" e="ch" v="18" p="286">

<Paragraph number="51" type="verses" book="sn">
_“ဒိသွာ သုဝဏ္ဏဿ ပဘဿရာနိ,_  
_ကမ္မာရပုတ္တေန သုနိဋ္ဌိတာနိ;_  
_သင်္ဃဋ္ဋမာနာနိ ဒုဝေ ဘုဇသ္မိံ,_  
_ဧကော စရေ ခဂ္ဂဝိသာဏကပ္ပေါ”. (14)_  

</Paragraph>

</Division>
<Division number="49" book="sn" e="ch" v="18" p="287">

<Paragraph number="52" type="verses" book="sn">
_“ဧဝံ ဒုတီယေန သဟာ မမဿ,_  
_ဝါစာဘိလာပေါ အဘိသဇ္ဇနာ ဝါ;_  
_ဧတံ ဘယံ အာယတိံ ပေက္ခမာနော,_  
_ဧကော စရေ ခဂ္ဂဝိသာဏကပ္ပေါ”. (15)_  

</Paragraph>

</Division>
<Division number="50" book="sn" e="ch" v="18" p="287">

<Paragraph number="53" type="verses" book="sn">
_“ကာမာ ဟိ စိတြာ မဓုရာ မနောရမာ,_  
_ဝိရူပရူပေန မထေန္တိ စိတ္တံ;_  
_အာဒီနဝံ ကာမဂုဏေသု ဒိသွာ,_  
_ဧကော စရေ ခဂ္ဂဝိသာဏကပ္ပေါ”. (16)_  

</Paragraph>

</Division>
<Division number="51" book="sn" e="ch" v="18" p="287">

<Paragraph number="54" type="verses" book="sn">
_“ဤတီ စ ဂဏ္ဍော စ ဥပဒ္ဒဝေါ စ,_  
_ရောဂေါ စ သလ္လဉ္စ ဘယဉ္စ မေတံ;_  
_ဧတံ ဘယံ ကာမဂုဏေသု ဒိသွာ,_  
_ဧကော စရေ ခဂ္ဂဝိသာဏကပ္ပေါ”. (17)_  

</Paragraph>

</Division>
<Division number="52" book="sn" e="ch" v="18" p="287">

<Paragraph number="55" type="verses" book="sn">
_“သီတဉ္စ ဥဏှဉ္စ ခုဒံ ပိပါသံ,_  
_ဝါတာတပေ ဍံသသရီသပေ စ;_  
_သဗ္ဗာနိပေတာနိ အဘိသမ္ဘဝိတွာ,_  
_ဧကော စရေ ခဂ္ဂဝိသာဏကပ္ပေါ”. (18)_  

</Paragraph>

</Division>
<Division number="53" book="sn" e="ch" v="18" p="287">

<Paragraph number="56" type="verses" book="sn">
_“နာဂေါဝ ယူထာနိ ဝိဝဇ္ဇယိတွာ,_  
_သဉ္ဇာတခန္ဓော ပဒုမီ ဥဠာရော;_  
_ယထာဘိရန္တံ ဝိဟရံ အရညေ,_  
_ဧကော စရေ ခဂ္ဂဝိသာဏကပ္ပေါ”. (19)_  

</Paragraph>

</Division>
<Division number="54" book="sn" e="ch" v="18" p="287">

<Paragraph number="57" type="verses" book="sn">
_“အဋ္ဌာနတံ သင်္ဂဏိကာရတဿ,_  
_ယံ ဖဿယေ သာမယိကံ ဝိမုတ္တိံ;_  
_အာဒိစ္စဗန္ဓုဿ ဝစော နိသမ္မ,_  
_ဧကော စရေ ခဂ္ဂဝိသာဏကပ္ပေါ”. (20)_  

</Paragraph>

</Division>
<Division number="55" book="sn" e="ch" v="18" p="287">

<Paragraph number="58" type="verses" book="sn">
_“ဒိဋ္ဌီဝိသူကာနိ ဥပါတိဝတ္တော,_  
_ပတ္တော နိယာမံ ပဋိလဒ္ဓမဂ္ဂေါ;_  
ဥပ္ပန္နဉာဏောမှိ အနညနေယျော,_  
_ဧကော စရေ ခဂ္ဂဝိသာဏကပ္ပေါ”. (21)_  

</Paragraph>

</Division>
<Division number="56" book="sn" e="ch" v="18" p="288">

<Paragraph number="59" type="verses" book="sn">
_“နိလ္လောလုပေါ နိက္ကုဟော နိပ္ပိပါသော,_  
_နိမ္မက္ခော နိဒ္ဓန္တကသာဝမောဟော;_  
_နိရာသယော သဗ္ဗလောကေ ဘဝိတွာ,_  
_ဧကော စရေ ခဂ္ဂဝိသာဏကပ္ပေါ”. (22)_  

</Paragraph>

</Division>
<Division number="57" book="sn" e="ch" v="18" p="288">

<Paragraph number="60" type="verses" book="sn">
_“ပါပံ သဟာယံ ပရိဝဇ္ဇယေထ,_  
_အနတ္ထဒဿိံ ဝိသမေ နိဝိဋ္ဌံ;_  
_သယံ န သေဝေ ပသုတံ ပမတ္တံ,_  
_ဧကော စရေ ခဂ္ဂဝိသာဏကပ္ပေါ”. (23)_  

</Paragraph>

</Division>
<Division number="58" book="sn" e="ch" v="18" p="288">

<Paragraph number="61" type="verses" book="sn">
_“ဗဟုဿုတံ ဓမ္မဓရံ ဘဇေထ,_  
_မိတ္တံ ဥဠာရံ ပဋိဘာနဝန္တံ;_  
_အညာယ အတ္ထာနိ ဝိနေယျ ကင်္ခံ,_  
_ဧကော စရေ ခဂ္ဂဝိသာဏကပ္ပေါ”. (24)_  

</Paragraph>

</Division>
<Division number="59" book="sn" e="ch" v="18" p="288">

<Paragraph number="62" type="verses" book="sn">
_“ခိဍ္ဍံ ရတိံ ကာမသုခဉ္စ လောကေ,_  
_အနလင်္ကရိတွာ အနပေက္ခမာနော;_  
_ဝိဘူသနဋ္ဌာနာ ဝိရတော သစ္စဝါဒီ,_  
_ဧကော စရေ ခဂ္ဂဝိသာဏကပ္ပေါ”. (25)_  

</Paragraph>

</Division>
<Division number="60" book="sn" e="ch" v="18" p="288">

<Paragraph number="63" type="verses" book="sn">
_“ပုတ္တဉ္စ ဒါရံ ပိတရဉ္စ မာတရံ,_  
_ဓနာနိ ဓညာနိ စ ဗန္ဓဝါနိ;_  
_ဟိတွာန ကာမာနိ ယထောဓိကာနိ,_  
_ဧကော စရေ ခဂ္ဂဝိသာဏကပ္ပေါ”. (26)_  

</Paragraph>

</Division>
<Division number="61" book="sn" e="ch" v="18" p="288">

<Paragraph number="64" type="verses" book="sn">
_“သင်္ဂေါ ဧသော ပရိတ္တမေတ္ထ သောချံ,_  
_အပ္ပဿာဒေါ ဒုက္ခမေတ္ထ ဘိယျော;_  
_ဂဠော ဧသော ဣတိ ဉတွာ မတီမာ,_  
_ဧကော စရေ ခဂ္ဂဝိသာဏကပ္ပေါ”. (27)_  

</Paragraph>

</Division>
<Division number="62" book="sn" e="ch" v="18" p="288">

<Paragraph number="65" type="verses" book="sn">
_“သန္ဒာလယိတွာန သံယောဇနာနိ,_  
_ဇာလံဝ ဘေတွာ သလိလမ္ဗုစာရီ;_  
_အဂ္ဂီဝ ဒဍ္ဎံ အနိဝတ္တမာနော,_  
_ဧကော စရေ ခဂ္ဂဝိသာဏကပ္ပေါ”. (28)_  

</Paragraph>

</Division>
<Division number="63" book="sn" e="ch" v="18" p="289">

<Paragraph number="66" type="verses" book="sn">
_“ဩက္ခိတ္တစက္ခု န စ ပါဒလောလော,_  
_ဂုတ္တိန္ဒြိယော ရက္ခိတမာနသာနော;_  
_အနဝဿုတော အပရိဍယှမာနော,_  
_ဧကော စရေ ခဂ္ဂဝိသာဏကပ္ပေါ”. (29)_  

</Paragraph>

</Division>
<Division number="64" book="sn" e="ch" v="18" p="289">

<Paragraph number="67" type="verses" book="sn">
_“ဩဟာရယိတွာ ဂိဟိဗျဉ္ဇနာနိ,_  
_သဉ္ဆန္နပတ္တော ယထာ ပါရိဆတ္တော;_  
_ကာသာယဝတ္ထော အဘိနိက္ခမိတွာ,_  
_ဧကော စရေ ခဂ္ဂဝိသာဏကပ္ပေါ”. (30)_  

</Paragraph>

</Division>
<Division number="65" book="sn" e="ch" v="18" p="289">

<Paragraph number="68" type="verses" book="sn">
_“ရသေသု ဂေဓံ အကရံ အလောလော,_  
_အနညပေါသီ သပဒါနစာရီ;_  
_ကုလေ ကုလေ အပ္ပဋိဗဒ္ဓစိတ္တော,_  
_ဧကော စရေ ခဂ္ဂဝိသာဏကပ္ပေါ”. (31)_  

</Paragraph>

</Division>
<Division number="66" book="sn" e="ch" v="18" p="289">

<Paragraph number="69" type="verses" book="sn">
_“ပဟာယ ပဉ္စာဝရဏာနိ စေတသော,_  
ဥပက္ကိလေသေ ဗျပနုဇ္ဇ သဗ္ဗေ;_  
_အနိဿိတော ဆေတွ သိနေဟဒေါသံ,_  
_ဧကော စရေ ခဂ္ဂဝိသာဏကပ္ပေါ”. (32)_  

</Paragraph>

</Division>
<Division number="67" book="sn" e="ch" v="18" p="289">

<Paragraph number="70" type="verses" book="sn">
_“ဝိပိဋ္ဌိကတွာန သုခံ ဒုခဉ္စ,_  
_ပုဗ္ဗေဝ စ သောမနဿဒေါမနဿံ;_  
_လဒ္ဓါနုပေက္ခံ သမထံ ဝိသုဒ္ဓံ,_  
_ဧကော စရေ ခဂ္ဂဝိသာဏကပ္ပေါ”. (33)_  

</Paragraph>

</Division>
<Division number="68" book="sn" e="ch" v="18" p="289">

<Paragraph number="71" type="verses" book="sn">
_“အာရဒ္ဓဝိရိယော ပရမတ္ထပတ္တိယာ,_  
_အလီနစိတ္တော အကုသီတဝုတ္တိ;_  
_ဒဠှနိက္ကမော ထာမဗလူပပန္နော,_  
_ဧကော စရေ ခဂ္ဂဝိသာဏကပ္ပေါ”. (34)_  

</Paragraph>

</Division>
<Division number="69" book="sn" e="ch" v="18" p="289">

<Paragraph number="72" type="verses" book="sn">
_“ပဋိသလ္လာနံ ဈာနမရိဉ္စမာနော,_  
_ဓမ္မေသု နိစ္စံ အနုဓမ္မစာရီ;_  
_အာဒီနဝံ သမ္မသိတာ ဘဝေသု,_  
_ဧကော စရေ ခဂ္ဂဝိသာဏကပ္ပေါ”. (35)_  

</Paragraph>

</Division>
<Division number="70" book="sn" e="ch" v="18" p="290">

<Paragraph number="73" type="verses" book="sn">
_“တဏှက္ခယံ ပတ္ထယမပ္ပမတ္တော,_  
_အနေဠမူဂေါ သုတဝါ သတီမာ;_  
_သင်္ခါတဓမ္မော နိယတော ပဓာနဝါ,_  
_ဧကော စရေ ခဂ္ဂဝိသာဏကပ္ပေါ”. (36)_  

</Paragraph>

</Division>
<Division number="71" book="sn" e="ch" v="18" p="290">

<Paragraph number="74" type="verses" book="sn">
_“သီဟောဝ သဒ္ဒေသု အသန္တသန္တော,_  
_ဝါတောဝ ဇာလမှိ အသဇ္ဇမာနော;_  
_ပဒုမံဝ တောယေန အလိပ္ပမာနော”,_  
_ဧကော စရေ ခဂ္ဂဝိသာဏကပ္ပေါ. (37)_  

</Paragraph>

</Division>
<Division number="72" book="sn" e="ch" v="18" p="290">

<Paragraph number="75" type="verses" book="sn">
_“သီဟော ယထာ ဒါဌဗလီ ပသယှ,_  
_ရာဇာ မိဂါနံ အဘိဘုယျ စာရီ;_  
_သေဝေထ ပန္တာနိ သေနာသနာနိ,_  
_ဧကော စရေ ခဂ္ဂဝိသာဏကပ္ပေါ”. (38)_  

</Paragraph>

</Division>
<Division number="73" book="sn" e="ch" v="18" p="290">

<Paragraph number="76" type="verses" book="sn">
_“မေတ္တံ ဥပေက္ခံ ကရုဏံ ဝိမုတ္တိံ,_  
_အာသေဝမာနော မုဒိတဉ္စ ကာလေ;_  
_သဗ္ဗေန လောကေန အဝိရုဇ္ဈမာနော,_  
_ဧကော စရေ ခဂ္ဂဝိသာဏကပ္ပေါ”. (39)_  

</Paragraph>

</Division>
<Division number="74" book="sn" e="ch" v="18" p="290">

<Paragraph number="77" type="verses" book="sn">
_“ရာဂဉ္စ ဒေါသဉ္စ ပဟာယ မောဟံ,_  
_သန္ဒာလယိတွာန သံယောဇနာနိ;_  
_အသန္တသံ ဇီဝိတသင်္ခယမှိ,_  
_ဧကော စရေ ခဂ္ဂဝိသာဏကပ္ပေါ”. (40)_  

</Paragraph>

</Division>
<Division number="75" book="sn" e="ch" v="18" p="290">

<Paragraph number="78" type="verses" book="sn">
_“ဘဇန္တိ သေဝန္တိ စ ကာရဏတ္ထာ,_  
_နိက္ကာရဏာ ဒုလ္လဘာ အဇ္ဇ မိတ္တာ;_  
_အတ္တဋ္ဌပညာ အသုစီ မနုဿာ,_  
_ဧကော စရေ ခဂ္ဂဝိသာဏကပ္ပေါ”. (41)_  


</Paragraph>
</Division>

<Paragraph number="79" type="center" book="sn">
ခဂ္ဂဝိသာဏသုတ္တံ တတိယံ.
</Paragraph>