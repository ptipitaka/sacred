---
title: "2.5 သူစိလောမသုတ္တ"
tableOfContents: false
sidebar:
  order: 5
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="314" book="sn">
ဧဝံ မေ သုတံ—  ဧကံ သမယံ ဘဂဝါ ဂယာယံ ဝိဟရတိ ဋင်္ကိတမဉ္စေ သူစိလောမဿ ယက္ခဿ ဘဝနေ. တေန ခေါ ပန သမယေန ခရော စ ယက္ခော သူစိလောမော စ ယက္ခော ဘဂဝတော အဝိဒူရေ အတိက္ကမန္တိ. အထ ခေါ ခရော ယက္ခော သူစိလောမံ ယက္ခံ ဧတဒဝေါစ—  “ဧသော သမဏော”တိ. “နေသော သမဏော, သမဏကော ဧသော. ယာဝါဟံ ဇာနာမိ ယဒိ ဝါ သော သမဏော, ယဒိ ဝါ သော သမဏကော”တိ.
</Paragraph>

<Paragraph number="315" book="sn">
အထ ခေါ သူစိလောမော ယက္ခော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတော ကာယံ ဥပနာမေသိ. အထ ခေါ ဘဂဝါ ကာယံ အပနာမေသိ. အထ ခေါ သူစိလောမော ယက္ခော ဘဂဝန္တံ ဧတဒဝေါစ—  “ဘာယသိ မံ, သမဏာ”တိ? “န ခွါဟံ တံ, အာဝုသော, ဘာယာမိ; အပိ စ တေ သမ္ဖဿော ပါပကော”တိ.
</Paragraph>

<Paragraph number="316" book="sn">
“ပဉှံ တံ, သမဏ, ပုစ္ဆိဿာမိ. သစေ မေ န ဗျာကရိဿသိ, စိတ္တံ ဝါ တေ ခိပိဿာမိ, ဟဒယံ ဝါ တေ ဖာလေဿာမိ, ပါဒေသု ဝါ ဂဟေတွာ ပါရဂင်္ဂါယ ခိပိဿာမီ”တိ.
</Paragraph>

<Paragraph number="317" book="sn">
“န ခွါဟံ တံ, အာဝုသော, ပဿာမိ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ ယော မေ စိတ္တံ ဝါ ခိပေယျ ဟဒယံ ဝါ ဖာလေယျ ပါဒေသု ဝါ ဂဟေတွာ ပါရဂင်္ဂါယ ခိပေယျ. အပိ စ တွံ, အာဝုသော, ပုစ္ဆ ယဒါကင်္ခသီ”တိ. အထ ခေါ သူစိလောမော ယက္ခော ဘဂဝန္တံ ဂါထာယ အဇ္ဈဘာသိ—
</Paragraph>

<Division number="273" book="sn" e="ch" v="18" p="320">

<Paragraph number="318" type="verses" book="sn">
_“ရာဂေါ စ ဒေါသော စ ကုတောနိဒါနာ,_  
_အရတီ ရတီ လောမဟံသော ကုတောဇာ;_  
_ကုတော သမုဋ္ဌာယ မနောဝိတက္ကာ,_  
_ကုမာရကာ ဓင်္ကမိဝေါဿဇန္တိ”. (1)_  

</Paragraph>

</Division>
<Division number="274" book="sn" e="ch" v="18" p="320">

<Paragraph number="319" type="verses" book="sn">
_“ရာဂေါ စ ဒေါသော စ ဣတောနိဒါနာ,_  
_အရတီ ရတီ လောမဟံသော ဣတောဇာ;_  
ဣတော သမုဋ္ဌာယ မနောဝိတက္ကာ,_  
_ကုမာရကာ ဓင်္ကမိဝေါဿဇန္တိ. (2)_  

</Paragraph>

</Division>
<Division number="275" book="sn" e="ch" v="18" p="321">

<Paragraph number="320" type="verses" book="sn">
_သ္နေဟဇာ အတ္တသမ္ဘူတာ,_  
_နိဂြေါဓဿေဝ ခန္ဓဇာ;_  
_ပုထူ ဝိသတ္တာ ကာမေသု,_  
_မာလုဝါဝ ဝိတတာဝနေ. (3)_  

</Paragraph>

</Division>
<Division number="276" book="sn" e="ch" v="18" p="321">

<Paragraph number="321" type="verses" book="sn">
_ယေ နံ ပဇာနန္တိ ယတောနိဒါနံ,_  
_တေ နံ ဝိနောဒေန္တိ သုဏောဟိ ယက္ခ;_  
_တေ ဒုတ္တရံ ဩဃမိမံ တရန္တိ,_  
_အတိဏ္ဏပုဗ္ဗံ အပုနဗ္ဘဝါယာ”တိ. (4)_  


</Paragraph>
</Division>

<Paragraph number="322" type="center" book="sn">
သူစိလောမသုတ္တံ ပဉ္စမံ.
</Paragraph>