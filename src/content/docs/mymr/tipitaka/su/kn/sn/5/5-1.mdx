---
title: "5.1 အဇိတမာဏဝပုစ္ဆာ"
tableOfContents: false
sidebar:
  order: 2
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1039" book="sn" e="ch" v="18" p="434">

<Paragraph number="1221" type="verses" book="sn">
_“ကေနဿု နိဝုတော လောကော, __(ဣစ္စာယသ္မာ အဇိတော)___  
_ကေနဿု နပ္ပကာသတိ;_  
_ကိဿာဘိလေပနံ ဗြူသိ,_  
_ကိံသု တဿ မဟဗ္ဘယံ”. (1)_  

</Paragraph>

</Division>
<Division number="1040" book="sn" e="ch" v="18" p="434">

<Paragraph number="1222" type="verses" book="sn">
_“အဝိဇ္ဇာယ နိဝုတော လောကော, __(အဇိတာတိ ဘဂဝါ)___  
_ဝေဝိစ္ဆာ ပမာဒါ နပ္ပကာသတိ;_  
_ဇပ္ပါဘိလေပနံ ဗြူမိ,_  
_ဒုက္ခမဿ မဟဗ္ဘယံ”. (2)_  

</Paragraph>

</Division>
<Division number="1041" book="sn" e="ch" v="18" p="434">

<Paragraph number="1223" type="verses" book="sn">
_“သဝန္တိ သဗ္ဗဓိ သောတာ, __(ဣစ္စာယသ္မာ အဇိတော)___  
_သောတာနံ ကိံ နိဝါရဏံ;_  
_သောတာနံ သံဝရံ ဗြူဟိ,_  
_ကေန သောတာ ပိဓိယျရေ”. (3)_  

</Paragraph>

</Division>
<Division number="1042" book="sn" e="ch" v="18" p="434">

<Paragraph number="1224" type="verses" book="sn">
_“ယာနိ သောတာနိ လောကသ္မိံ, __(အဇိတာတိ ဘဂဝါ)___  
_သတိ တေသံ နိဝါရဏံ;_  
_သောတာနံ သံဝရံ ဗြူမိ,_  
_ပညာယေတေ ပိဓိယျရေ”. (4)_  

</Paragraph>

</Division>
<Division number="1043" book="sn" e="ch" v="18" p="434">

<Paragraph number="1225" type="verses" book="sn">
_“ပညာ စေဝ သတိ ယဉ္စ, __(ဣစ္စာယသ္မာ အဇိတော)___  
_နာမရူပဉ္စ မာရိသ;_  
_ဧတံ မေ ပုဋ္ဌော ပဗြူဟိ,_  
_ကတ္ထေတံ ဥပရုဇ္ဈတိ”. (5)_  

</Paragraph>

</Division>
<Division number="1044" book="sn" e="ch" v="18" p="434">

<Paragraph number="1226" type="verses" book="sn">
_“ယမေတံ ပဉှံ အပုစ္ဆိ,_  
_အဇိတ တံ ဝဒါမိ တေ;_  
_ယတ္ထ နာမဉ္စ ရူပဉ္စ,_  
_အသေသံ ဥပရုဇ္ဈတိ;_  
_ဝိညာဏဿ နိရောဓေန,_  
_ဧတ္ထေတံ ဥပရုဇ္ဈတိ”. (6)_  

</Paragraph>

</Division>
<Division number="1045" book="sn" e="ch" v="18" p="434">

<Paragraph number="1227" type="verses" book="sn">
_“ယေ စ သင်္ခါတဓမ္မာသေ,_  
_ယေ စ သေခါ ပုထူ ဣဓ;_  
_တေသံ မေ နိပကော ဣရိယံ,_  
_ပုဋ္ဌော ပဗြူဟိ မာရိသ”. (7)_  

</Paragraph>

</Division>
<Division number="1046" book="sn" e="ch" v="18" p="434">

<Paragraph number="1228" type="verses" book="sn">
_“ကာမေသု နာဘိဂိဇ္ဈေယျ,_  
_မနသာနာဝိလော သိယာ;_  
_ကုသလော သဗ္ဗဓမ္မာနံ,_  
_သတော ဘိက္ခု ပရိဗ္ဗဇေ”တိ. (8)_  


</Paragraph>
</Division>

<Paragraph number="1229" type="center" book="sn">
အဇိတမာဏဝပုစ္ဆာ ပဌမာ.
</Paragraph>