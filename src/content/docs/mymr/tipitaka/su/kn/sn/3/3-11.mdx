---
title: "3.11 နာလကသုတ္တ"
tableOfContents: false
sidebar:
  order: 11
type: "tipitaka"
basket: "su"
book: "sn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="685" book="sn" e="ch" v="18" p="385">

<Paragraph number="817" type="verses" book="sn">
_အာနန္ဒဇာတေ တိဒသဂဏေ ပတီတေ,_  
_သက္ကဉ္စ ဣန္ဒံ သုစိဝသနေ စ ဒေဝေ;_  
_ဒုဿံ ဂဟေတွာ အတိရိဝ ထောမယန္တေ,_  
_အသိတော ဣသိ အဒ္ဒသ ဒိဝါဝိဟာရေ. (1)_  

</Paragraph>

</Division>
<Division number="686" book="sn" e="ch" v="18" p="385">

<Paragraph number="818" type="verses" book="sn">
_ဒိသွာန ဒေဝေ မုဒိတမနေ ဥဒဂ္ဂေ,_  
_စိတ္တိံ ကရိတွာန ဣဒမဝေါစ တတ္ထ;_  
_“ကိံ ဒေဝသင်္ဃော အတိရိဝ ကလျရူပေါ,_  
_ဒုဿံ ဂဟေတွာ ရမယထ ကိံ ပဋိစ္စ. (2)_  

</Paragraph>

</Division>
<Division number="687" book="sn" e="ch" v="18" p="385">

<Paragraph number="819" type="verses" book="sn">
_ယဒါပိ အာသီ အသုရေဟိ သင်္ဂမော,_  
_ဇယော သုရာနံ အသုရာ ပရာဇိတာ;_  
_တဒါပိ နေတာဒိသော လောမဟံသနော,_  
_ကိမဗ္ဘုတံ ဒဋ္ဌု မရူ ပမောဒိတာ. (3)_  

</Paragraph>

</Division>
<Division number="688" book="sn" e="ch" v="18" p="385">

<Paragraph number="820" type="verses" book="sn">
_သေဠေန္တိ ဂါယန္တိ စ ဝါဒယန္တိ စ,_  
_ဘုဇာနိ ဖောဋေန္တိ စ နစ္စယန္တိ စ;_  
_ပုစ္ဆာမိ ဝေါဟံ မေရုမုဒ္ဓဝါသိနေ,_  
_ဓုနာထ မေ သံသယံ ခိပ္ပ မာရိသာ”. (4)_  

</Paragraph>

</Division>
<Division number="689" book="sn" e="ch" v="18" p="386">

<Paragraph number="821" type="verses" book="sn">
_“သော ဗောဓိသတ္တော ရတနဝရော အတုလျော,_  
_မနုဿလောကေ ဟိတသုခတ္ထာယ ဇာတော;_  
_သကျာန ဂါမေ ဇနပဒေ လုမ္ဗိနေယျေ,_  
_တေနမှ တုဋ္ဌာ အတိရိဝ ကလျရူပါ. (5)_  

</Paragraph>

</Division>
<Division number="690" book="sn" e="ch" v="18" p="386">

<Paragraph number="822" type="verses" book="sn">
_သော သဗ္ဗသတ္တုတ္တမော အဂ္ဂပုဂ္ဂလော,_  
_နရာသဘော သဗ္ဗပဇာနမုတ္တမော;_  
_ဝတ္တေဿတိ စက္ကမိသိဝှယေ ဝနေ,_  
_နဒံဝ သီဟော ဗလဝါ မိဂါဘိဘူ”. (6)_  

</Paragraph>

</Division>
<Division number="691" book="sn" e="ch" v="18" p="386">

<Paragraph number="823" type="verses" book="sn">
_တံ သဒ္ဒံ သုတွာ တုရိတမဝသရီ သော,_  
_သုဒ္ဓေါဒနဿ တဒ ဘဝနံ ဥပါဝိသိ;_  
_နိသဇ္ဇ တတ္ထ ဣဒမဝေါစာသိ သကျေ,_  
_“ကုဟိံ ကုမာရော အဟမပိ ဒဋ္ဌုကာမော”. (7)_  

</Paragraph>

</Division>
<Division number="692" book="sn" e="ch" v="18" p="386">

<Paragraph number="824" type="verses" book="sn">
_တတော ကုမာရံ ဇလိတမိဝ သုဝဏ္ဏံ,_  
ဥက္ကာမုခေဝ သုကုသလသမ္ပဟဋ္ဌံ;_  
_ဒဒ္ဒလ္လမာနံ သိရိယာ အနောမဝဏ္ဏံ,_  
_ဒဿေသု ပုတ္တံ အသိတဝှယဿ သကျာ. (8)_  

</Paragraph>

</Division>
<Division number="693" book="sn" e="ch" v="18" p="386">

<Paragraph number="825" type="verses" book="sn">
_ဒိသွာ ကုမာရံ သိခိမိဝ ပဇ္ဇလန္တံ,_  
_တာရာသဘံဝ နဘသိဂမံ ဝိသုဒ္ဓံ;_  
_သုရိယံ တပန္တံ သရဒရိဝဗ္ဘမုတ္တံ,_  
_အာနန္ဒဇာတော ဝိပုလမလတ္ထ ပီတိံ. (9)_  

</Paragraph>

</Division>
<Division number="694" book="sn" e="ch" v="18" p="386">

<Paragraph number="826" type="verses" book="sn">
_အနေကသာခဉ္စ သဟဿမဏ္ဍလံ,_  
_ဆတ္တံ မရူ ဓာရယုမန္တလိက္ခေ;_  
_သုဝဏ္ဏဒဏ္ဍာ ဝီတိပတန္တိ စာမရာ,_  
_န ဒိဿရေ စာမရဆတ္တဂါဟကာ. (10)_  

</Paragraph>

</Division>
<Division number="695" book="sn" e="ch" v="18" p="387">

<Paragraph number="827" type="verses" book="sn">
_ဒိသွာ ဇဋီ ကဏှသိရိဝှယော ဣသိ,_  
_သုဝဏ္ဏနိက္ခံ ဝိယ ပဏ္ဍုကမ္ဗလေ;_  
_သေတဉ္စ ဆတ္တံ ဓရိယန္တ မုဒ္ဓနိ,_  
ဥဒဂ္ဂစိတ္တော သုမနော ပဋိဂ္ဂဟေ. (11)_  

</Paragraph>

</Division>
<Division number="696" book="sn" e="ch" v="18" p="387">

<Paragraph number="828" type="verses" book="sn">
_ပဋိဂ္ဂဟေတွာ ပန သကျပုင်္ဂဝံ,_  
_ဇိဂီသကော လက္ခဏမန္တပါရဂူ;_  
_ပသန္နစိတ္တော ဂိရမဗ္ဘုဒီရယိ,_  
_“အနုတ္တရာယံ ဒွိပဒါနမုတ္တမော”. (12)_  

</Paragraph>

</Division>
<Division number="697" book="sn" e="ch" v="18" p="387">

<Paragraph number="829" type="verses" book="sn">
_အထတ္တနော ဂမနမနုဿရန္တော,_  
_အကလျရူပေါ ဂဠယတိ အဿုကာနိ;_  
_ဒိသွာန သကျာ ဣသိမဝေါစုံ ရုဒန္တံ,_  
_“နော စေ ကုမာရေ ဘဝိဿတိ အန္တရာယော”. (13)_  

</Paragraph>

</Division>
<Division number="698" book="sn" e="ch" v="18" p="387">

<Paragraph number="830" type="verses" book="sn">
_ဒိသွာန သကျေ ဣသိမဝေါစ အကလျေ,_  
_“နာဟံ ကုမာရေ အဟိတမနုဿရာမိ;_  
_န စာပိမဿ ဘဝိဿတိ အန္တရာယော,_  
_န ဩရကာယံ အဓိမာနသာ ဘဝါထ. (14)_  

</Paragraph>

</Division>
<Division number="699" book="sn" e="ch" v="18" p="387">

<Paragraph number="831" type="verses" book="sn">
_သမ္ဗောဓိယဂ္ဂံ ဖုသိဿတာယံ ကုမာရော,_  
_သော ဓမ္မစက္ကံ ပရမဝိသုဒ္ဓဒဿီ;_  
_ဝတ္တေဿတာယံ ဗဟုဇနဟိတာနုကမ္ပီ,_  
_ဝိတ္ထာရိကဿ ဘဝိဿတိ ဗြဟ္မစရိယံ. (15)_  

</Paragraph>

</Division>
<Division number="700" book="sn" e="ch" v="18" p="387">

<Paragraph number="832" type="verses" book="sn">
_မမဉ္စ အာယု န စိရမိဓာဝသေသော,_  
_အထန္တရာ မေ ဘဝိဿတိ ကာလကိရိယာ;_  
_သောဟံ န သောဿံ အသမဓုရဿ ဓမ္မံ,_  
_တေနမှိ အဋ္ဋော ဗျသနင်္ဂတော အဃာဝီ”. (16)_  

</Paragraph>

</Division>
<Division number="701" book="sn" e="ch" v="18" p="388">

<Paragraph number="833" type="verses" book="sn">
_သော သာကိယာနံ ဝိပုလံ ဇနေတွာ ပီတိံ,_  
_အန္တေပုရမှာ နိဂ္ဂမာ ဗြဟ္မစာရီ;_  
_သော ဘာဂိနေယျံ သယံ အနုကမ္ပမာနော,_  
_သမာဒပေသိ အသမဓုရဿ ဓမ္မေ. (17)_  

</Paragraph>

</Division>
<Division number="702" book="sn" e="ch" v="18" p="388">

<Paragraph number="834" type="verses" book="sn">
_“ဗုဒ္ဓေါတိ ဃောသံ ယဒ ပရတော သုဏာသိ,_  
_သမ္ဗောဓိပတ္တော ဝိဝရတိ ဓမ္မမဂ္ဂံ;_  
_ဂန္တွာန တတ္ထ သမယံ ပရိပုစ္ဆမာနော,_  
_စရဿု တသ္မိံ ဘဂဝတိ ဗြဟ္မစရိယံ”. (18)_  

</Paragraph>

</Division>
<Division number="703" book="sn" e="ch" v="18" p="388">

<Paragraph number="835" type="verses" book="sn">
_တေနာနုသိဋ္ဌော ဟိတမနေန တာဒိနာ,_  
_အနာဂတေ ပရမဝိသုဒ္ဓဒဿိနာ;_  
_သော နာလကော ဥပစိတပုညသဉ္စယော,_  
_ဇိနံ ပတိက္ခံ ပရိဝသိ ရက္ခိတိန္ဒြိယော. (19)_  

</Paragraph>

</Division>
<Division number="704" book="sn" e="ch" v="18" p="388">

<Paragraph number="836" type="verses" book="sn">
_သုတွာန ဃောသံ ဇိနဝရစက္ကဝတ္တနေ,_  
_ဂန္တွာန ဒိသွာ ဣသိနိသဘံ ပသန္နော;_  
_မောနေယျသေဋ္ဌံ မုနိပဝရံ အပုစ္ဆိ,_  
_သမာဂတေ အသိတာဝှယဿ သာသနေတိ. (20)_  


</Paragraph>
</Division>

<Paragraph number="837" type="center" book="sn">
ဝတ္ထုဂါထာ နိဋ္ဌိတာ.


</Paragraph>

<Division number="705" book="sn" e="ch" v="18" p="388">

<Paragraph number="838" type="verses" book="sn">
_“အညာတမေတံ ဝစနံ,_  
_အသိတဿ ယထာတထံ;_  
_တံ တံ ဂေါတမ ပုစ္ဆာမိ,_  
_သဗ္ဗဓမ္မာန ပါရဂုံ. (21)_  

</Paragraph>

</Division>
<Division number="706" book="sn" e="ch" v="18" p="388">

<Paragraph number="839" type="verses" book="sn">
_အနဂါရိယုပေတဿ,_  
_ဘိက္ခာစရိယံ ဇိဂီသတော;_  
_မုနိ ပဗြူဟိ မေ ပုဋ္ဌော,_  
_မောနေယျံ ဥတ္တမံ ပဒံ”. (22)_  

</Paragraph>

</Division>
<Division number="707" book="sn" e="ch" v="18" p="388">

<Paragraph number="840" type="verses" book="sn">
_“မောနေယျံ တေ ဥပညိဿံ, __(ဣတိ ဘဂဝါ)___  
_ဒုက္ကရံ ဒုရဘိသမ္ဘဝံ;_  
_ဟန္ဒ တေ နံ ပဝက္ခာမိ,_  
_သန္ထမ္ဘဿု ဒဠှော ဘဝ. (23)_  

</Paragraph>

</Division>
<Division number="708" book="sn" e="ch" v="18" p="389">

<Paragraph number="841" type="verses" book="sn">
_သမာနဘာဂံ ကုဗ္ဗေထ,_  
_ဂါမေ အက္ကုဋ္ဌဝန္ဒိတံ;_  
_မနောပဒေါသံ ရက္ခေယျ,_  
_သန္တော အနုဏ္ဏတော စရေ. (24)_  

</Paragraph>

</Division>
<Division number="709" book="sn" e="ch" v="18" p="389">

<Paragraph number="842" type="verses" book="sn">
ဥစ္စာဝစာ နိစ္ဆရန္တိ,_  
_ဒါယေ အဂ္ဂိသိခူပမာ;_  
_နာရိယော မုနိံ ပလောဘေန္တိ,_  
_တာ သု တံ မာ ပလောဘယုံ. (25)_  

</Paragraph>

</Division>
<Division number="710" book="sn" e="ch" v="18" p="389">

<Paragraph number="843" type="verses" book="sn">
_ဝိရတော မေထုနာ ဓမ္မာ,_  
_ဟိတွာ ကာမေ ပရောပရေ;_  
_အဝိရုဒ္ဓေါ အသာရတ္တော,_  
_ပါဏေသု တသထာဝရေ. (26)_  

</Paragraph>

</Division>
<Division number="711" book="sn" e="ch" v="18" p="389">

<Paragraph number="844" type="verses" book="sn">
_ယထာ အဟံ တထာ ဧတေ,_  
_ယထာ ဧတေ တထာ အဟံ;_  
_အတ္တာနံ ဥပမံ ကတွာ,_  
_န ဟနေယျ န ဃာတယေ. (27)_  

</Paragraph>

</Division>
<Division number="712" book="sn" e="ch" v="18" p="389">

<Paragraph number="845" type="verses" book="sn">
_ဟိတွာ ဣစ္ဆဉ္စ လောဘဉ္စ,_  
_ယတ္ထ သတ္တော ပုထုဇ္ဇနော;_  
_စက္ခုမာ ပဋိပဇ္ဇေယျ,_  
_တရေယျ နရကံ ဣမံ. (28)_  

</Paragraph>

</Division>
<Division number="713" book="sn" e="ch" v="18" p="389">

<Paragraph number="846" type="verses" book="sn">
_ဦနူဒရော မိတာဟာရော,_  
_အပ္ပိစ္ဆဿ အလောလုပေါ;_  
_သဒါ ဣစ္ဆာယ နိစ္ဆာတော,_  
_အနိစ္ဆော ဟောတိ နိဗ္ဗုတော. (29)_  

</Paragraph>

</Division>
<Division number="714" book="sn" e="ch" v="18" p="389">

<Paragraph number="847" type="verses" book="sn">
_သ ပိဏ္ဍစာရံ စရိတွာ,_  
_ဝနန္တမဘိဟာရယေ;_  
ဥပဋ္ဌိတော ရုက္ခမူလသ္မိံ,_  
_အာသနူပဂတော မုနိ. (30)_  

</Paragraph>

</Division>
<Division number="715" book="sn" e="ch" v="18" p="389">

<Paragraph number="848" type="verses" book="sn">
_သ ဈာနပသုတော ဓီရော,_  
_ဝနန္တေ ရမိတော သိယာ;_  
_ဈာယေထ ရုက္ခမူလသ္မိံ,_  
_အတ္တာနမဘိတောသယံ. (31)_  

</Paragraph>

</Division>
<Division number="716" book="sn" e="ch" v="18" p="389">

<Paragraph number="849" type="verses" book="sn">
_တတော ရတျာ ဝိဝသာနေ,_  
_ဂါမန္တမဘိဟာရယေ;_  
_အဝှါနံ နာဘိနန္ဒေယျ,_  
_အဘိဟာရဉ္စ ဂါမတော. (32)_  

</Paragraph>

</Division>
<Division number="717" book="sn" e="ch" v="18" p="389">

<Paragraph number="850" type="verses" book="sn">
_န မုနီ ဂါမမာဂမ္မ,_  
_ကုလေသု သဟသာ စရေ;_  
_ဃာသေသနံ ဆိန္နကထော,_  
_န ဝါစံ ပယုတံ ဘဏေ. (33)_  

</Paragraph>

</Division>
<Division number="718" book="sn" e="ch" v="18" p="389">

<Paragraph number="851" type="verses" book="sn">
_အလတ္ထံ ယဒိဒံ သာဓု,_  
_နာလတ္ထံ ကုသလံ ဣတိ;_  
ဥဘယေနေဝ သော တာဒီ,_  
_ရုက္ခံဝုပနိဝတ္တတိ. (34)_  

</Paragraph>

</Division>
<Division number="719" book="sn" e="ch" v="18" p="389">

<Paragraph number="852" type="verses" book="sn">
_သ ပတ္တပါဏိ ဝိစရန္တော,_  
_အမူဂေါ မူဂသမ္မတော;_  
_အပ္ပံ ဒါနံ န ဟီဠေယျ,_  
_ဒါတာရံ နာဝဇာနိယာ. (35)_  

</Paragraph>

</Division>
<Division number="720" book="sn" e="ch" v="18" p="390">

<Paragraph number="853" type="verses" book="sn">
ဥစ္စာဝစာ ဟိ ပဋိပဒါ,_  
_သမဏေန ပကာသိတာ;_  
_န ပါရံ ဒိဂုဏံ ယန္တိ,_  
_နယိဒံ ဧကဂုဏံ မုတံ. (36)_  

</Paragraph>

</Division>
<Division number="721" book="sn" e="ch" v="18" p="390">

<Paragraph number="854" type="verses" book="sn">
_ယဿ စ ဝိသတာ နတ္ထိ,_  
_ဆိန္နသောတဿ ဘိက္ခုနော;_  
_ကိစ္စာကိစ္စပ္ပဟီနဿ,_  
_ပရိဠာဟော န ဝိဇ္ဇတိ. (37)_  

</Paragraph>

</Division>
<Division number="722" book="sn" e="ch" v="18" p="390">

<Paragraph number="855" type="verses" book="sn">
_မောနေယျံ တေ ဥပညိဿံ,_  
_ခုရဓာရူပမော ဘဝေ;_  
_ဇိဝှါယ တာလုမာဟစ္စ,_  
ဥဒရေ သညတော သိယာ. (38)_  

</Paragraph>

</Division>
<Division number="723" book="sn" e="ch" v="18" p="390">

<Paragraph number="856" type="verses" book="sn">
_အလီနစိတ္တော စ သိယာ,_  
_န စာပိ ဗဟု စိန္တယေ;_  
_နိရာမဂန္ဓော အသိတော,_  
_ဗြဟ္မစရိယပရာယဏော. (39)_  

</Paragraph>

</Division>
<Division number="724" book="sn" e="ch" v="18" p="390">

<Paragraph number="857" type="verses" book="sn">
_ဧကာသနဿ သိက္ခေထ,_  
_သမဏူပါသနဿ စ;_  
_ဧကတ္တံ မောနမက္ခာတံ,_  
_ဧကော စေ အဘိရမိဿသိ;_  
_အထ ဘာဟိသိ ဒသဒိသာ. (40)_  

</Paragraph>

</Division>
<Division number="725" book="sn" e="ch" v="18" p="390">

<Paragraph number="858" type="verses" book="sn">
_သုတွာ ဓီရာနံ နိဃောသံ,_  
_ဈာယီနံ ကာမစာဂိနံ;_  
_တတော ဟိရိဉ္စ သဒ္ဓဉ္စ,_  
_ဘိယျော ကုဗ္ဗေထ မာမကော. (41)_  

</Paragraph>

</Division>
<Division number="726" book="sn" e="ch" v="18" p="390">

<Paragraph number="859" type="verses" book="sn">
_တံ နဒီဟိ ဝိဇာနာထ,_  
_သောဗ္ဘေသု ပဒရေသု စ;_  
_သဏန္တာ ယန္တိ ကုသောဗ္ဘာ,_  
_တုဏှီ ယန္တိ မဟောဒဓီ. (42)_  

</Paragraph>

</Division>
<Division number="727" book="sn" e="ch" v="18" p="390">

<Paragraph number="860" type="verses" book="sn">
_ယဒူနကံ တံ သဏတိ,_  
_ယံ ပူရံ သန္တမေဝ တံ;_  
_အဍ္ဎကုမ္ဘူပမော ဗာလော,_  
_ရဟဒေါ ပူရောဝ ပဏ္ဍိတော. (43)_  

</Paragraph>

</Division>
<Division number="728" book="sn" e="ch" v="18" p="390">

<Paragraph number="861" type="verses" book="sn">
_ယံ သမဏော ဗဟုံ ဘာသတိ,_  
ဥပေတံ အတ္ထသဉှိတံ;_  
_ဇာနံ သော ဓမ္မံ ဒေသေတိ,_  
_ဇာနံ သော ဗဟု ဘာသတိ. (44)_  

</Paragraph>

</Division>
<Division number="729" book="sn" e="ch" v="18" p="390">

<Paragraph number="862" type="verses" book="sn">
_ယော စ ဇာနံ သံယတတ္တော,_  
_ဇာနံ န ဗဟု ဘာသတိ;_  
_သ မုနီ မောနမရဟတိ,_  
_သ မုနီ မောနမဇ္ဈဂါ”တိ. (45)_  


</Paragraph>
</Division>

<Paragraph number="863" type="center" book="sn">
နာလကသုတ္တံ ဧကာဒသမံ.
</Paragraph>