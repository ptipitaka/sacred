---
title: 1.10 အာဠဝကသုတ္တ
tableOfContents: false
sidebar:
  order: 10
type: tipitaka
basket: su
book: sn
review:
  current: review
  updated: '2025-10-20T18:58:29.666503'
  updated_by: ''
  notes: ''
  history:
  - state: review
    date: '2025-10-20T18:58:29.666503'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Paragraph number="207" book="sn">
ဧဝံ မေ သုတံ—  ဧကံ သမယံ ဘဂဝါ အာဠဝိယံ ဝိဟရတိ အာဠဝကဿ ယက္ခဿ ဘဝနေ. အထ ခေါ အာဠဝကော ယက္ခော ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ ဧတဒဝေါစ—  “နိက္ခမ, သမဏာ”တိ. “သာဓာဝုသော”တိ ဘဂဝါ နိက္ခမိ. “ပဝိသ, သမဏာ”တိ. “သာဓာဝုသော”တိ ဘဂဝါ ပါဝိသိ.
</Paragraph>

<Paragraph number="208" book="sn">
ဒုတိယမ္ပိ ခေါ …ပေ…  တတိယမ္ပိ ခေါ အာဠဝကော ယက္ခော ဘဂဝန္တံ ဧတဒဝေါစ—  “နိက္ခမ, သမဏာ”တိ. “သာဓာဝုသော”တိ ဘဂဝါ နိက္ခမိ. “ပဝိသ, သမဏာ”တိ. “သာဓာဝုသော”တိ ဘဂဝါ ပါဝိသိ.
</Paragraph>

<Paragraph number="209" book="sn">
စတုတ္ထမ္ပိ ခေါ အာဠဝကော ယက္ခော ဘဂဝန္တံ ဧတဒဝေါစ—  “နိက္ခမ, သမဏာ”တိ. “န ခွါဟံ တံ, အာဝုသော, နိက္ခမိဿာမိ. ယံ တေ ကရဏီယံ, တံ ကရောဟီ”တိ.
</Paragraph>

<Paragraph number="210" book="sn">
“ပဉှံ တံ, သမဏ, ပုစ္ဆိဿာမိ. သစေ မေ န ဗျာကရိဿသိ, စိတ္တံ ဝါ တေ ခိပိဿာမိ, ဟဒယံ ဝါ တေ ဖာလေဿာမိ, ပါဒေသု ဝါ ဂဟေတွာ ပါရဂင်္ဂါယ ခိပိဿာမီ”တိ.
</Paragraph>

<Paragraph number="211" book="sn">
“န ခွါဟံ တံ, အာဝုသော, ပဿာမိ သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ ယော မေ စိတ္တံ ဝါ ခိပေယျ ဟဒယံ ဝါ ဖာလေယျ ပါဒေသု ဝါ ဂဟေတွာ ပါရဂင်္ဂါယ ခိပေယျ. အပိ စ တွံ, အာဝုသော, ပုစ္ဆ ယဒါကင်္ခသီ”တိ. အထ ခေါ အာဠဝကော ယက္ခော ဘဂဝန္တံ ဂါထာယ အဇ္ဈဘာသိ—
</Paragraph>

<Division number="183" book="sn" e="ch" v="18" p="306">

<Paragraph number="212" type="verses" book="sn">
_“ကိံ သူဓ ဝိတ္တံ ပုရိသဿ သေဋ္ဌံ,_  
_ကိံ သု သုစိဏ္ဏံ သုခမာဝဟာတိ;_  
_ကိံ သု ဟဝေ သာဒုတရံ ရသာနံ,_  
_ကထံဇီဝိံ ဇီဝိတမာဟု သေဋ္ဌံ”. (1)_  

</Paragraph>

</Division>
<Division number="184" book="sn" e="ch" v="18" p="306">

<Paragraph number="213" type="verses" book="sn">
_“သဒ္ဓီဓ ဝိတ္တံ ပုရိသဿ သေဋ္ဌံ,_  
_ဓမ္မော သုစိဏ္ဏော သုခမာဝဟာတိ;_  
_သစ္စံ ဟဝေ သာဒုတရံ ရသာနံ,_  
_ပညာဇီဝိံ ဇီဝိတမာဟု သေဋ္ဌံ”. (2)_  

</Paragraph>

</Division>
<Division number="185" book="sn" e="ch" v="18" p="306">

<Paragraph number="214" type="verses" book="sn">
_“ကထံ သု တရတိ ဩဃံ,_  
_ကထံ သု တရတိ အဏ္ဏဝံ;_  
_ကထံ သု ဒုက္ခမစ္စေတိ,_  
_ကထံ သု ပရိသုဇ္ဈတိ”. (3)_  

</Paragraph>

</Division>
<Division number="186" book="sn" e="ch" v="18" p="306">

<Paragraph number="215" type="verses" book="sn">
_“သဒ္ဓါယ တရတိ ဩဃံ,_  
_အပ္ပမာဒေန အဏ္ဏဝံ;_  
_ဝီရိယေန ဒုက္ခမစ္စေတိ,_  
_ပညာယ ပရိသုဇ္ဈတိ”. (4)_  

</Paragraph>

</Division>
<Division number="187" book="sn" e="ch" v="18" p="307">

<Paragraph number="216" type="verses" book="sn">
_“ကထံ သု လဘတေ ပညံ,_  
_ကထံ သု ဝိန္ဒတေ ဓနံ;_  
_ကထံ သု ကိတ္တိံ ပပ္ပေါတိ,_  
_ကထံ မိတ္တာနိ ဂန္ထတိ;_  
_အသ္မာ လောကာ ပရံ လောကံ,_  
_ကထံ ပေစ္စ န သောစတိ”. (5)_  

</Paragraph>

</Division>
<Division number="188" book="sn" e="ch" v="18" p="307">

<Paragraph number="217" type="verses" book="sn">
_“သဒ္ဒဟာနော အရဟတံ,_  
_ဓမ္မံ နိဗ္ဗာနပတ္တိယာ;_  
_သုဿူသံ လဘတေ ပညံ,_  
_အပ္ပမတ္တော ဝိစက္ခဏော. (6)_  

</Paragraph>

</Division>
<Division number="189" book="sn" e="ch" v="18" p="307">

<Paragraph number="218" type="verses" book="sn">
_ပတိရူပကာရီ ဓုရဝါ,_  
ဥဋ္ဌာတာ ဝိန္ဒတေ ဓနံ;_  
_သစ္စေန ကိတ္တိံ ပပ္ပေါတိ,_  
_ဒဒံ မိတ္တာနိ ဂန္ထတိ. (7)_  

</Paragraph>

</Division>
<Division number="190" book="sn" e="ch" v="18" p="307">

<Paragraph number="219" type="verses" book="sn">
_ယဿေတေ စတုရော ဓမ္မာ,_  
_သဒ္ဓဿ ဃရမေသိနော;_  
_သစ္စံ ဓမ္မော ဓိတိ စာဂေါ,_  
_သ ဝေ ပေစ္စ န သောစတိ. (8)_  

</Paragraph>

</Division>
<Division number="191" book="sn" e="ch" v="18" p="307">

<Paragraph number="220" type="verses" book="sn">
ဣင်္ဃ အညေပိ ပုစ္ဆဿု,_  
_ပုထူ သမဏဗြာဟ္မဏေ;_  
_ယဒိ သစ္စာ ဒမာ စာဂါ,_  
_ခန္တျာ ဘိယျောဓ ဝိဇ္ဇတိ”. (9)_  

</Paragraph>

</Division>
<Division number="192" book="sn" e="ch" v="18" p="307">

<Paragraph number="221" type="verses" book="sn">
_“ကထံ နု ဒါနိ ပုစ္ဆေယျံ,_  
_ပုထူ သမဏဗြာဟ္မဏေ;_  
_ယောဟံ အဇ္ဇ ပဇာနာမိ,_  
_ယော အတ္ထော သမ္ပရာယိကော. (10)_  

</Paragraph>

</Division>
<Division number="193" book="sn" e="ch" v="18" p="307">

<Paragraph number="222" type="verses" book="sn">
_အတ္ထာယ ဝတ မေ ဗုဒ္ဓေါ,_  
_ဝါသာယာဠဝိမာဂမာ;_  
_ယောဟံ အဇ္ဇ ပဇာနာမိ,_  
_ယတ္ထ ဒိန္နံ မဟပ္ဖလံ. (11)_  

</Paragraph>

</Division>
<Division number="194" book="sn" e="ch" v="18" p="307">

<Paragraph number="223" type="verses" book="sn">
_သော အဟံ ဝိစရိဿာမိ,_  
_ဂါမာ ဂါမံ ပုရာ ပုရံ;_  
_နမဿမာနော သမ္ဗုဒ္ဓံ,_  
_ဓမ္မဿ စ သုဓမ္မတန်”တိ. (12)_  


</Paragraph>
</Division>

<Paragraph number="224" type="center" book="sn">
အာဠဝကသုတ္တံ ဒသမံ.
</Paragraph>