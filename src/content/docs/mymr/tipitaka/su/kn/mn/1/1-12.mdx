---
title: "1.12 စူဠဗျူဟသုတ္တနိဒ္ဒေသ"
tableOfContents: false
sidebar:
  order: 4
type: "tipitaka"
basket: "su"
book: "mn"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1068" type="center" book="mn">
အထ စူဠဗျူဟသုတ္တနိဒ္ဒေသံ ဝက္ခတိ—
</Paragraph>

<Division number="113" book="mn">

<Paragraph number="1069" type="verses" book="mn">
_<Emphasis>သကံ သကံ ဒိဋ္ဌိပရိဗ္ဗသာနာ,</Emphasis>_  
_<Emphasis>ဝိဂ္ဂယှ နာနာ ကုသလာ ဝဒန္တိ;</Emphasis>_  
_<Emphasis>ယော ဧဝံ ဇာနာတိ သ ဝေဒိ ဓမ္မံ,</Emphasis>_  
_<Emphasis>ဣဒံ ပဋိက္ကောသမကေဝလီ သော.</Emphasis>_  

</Paragraph>

<Paragraph number="1070" book="mn">
<Emphasis>သကံ သကံ ဒိဋ္ဌိပရိဗ္ဗသာနာ</Emphasis>တိ. သန္တေကေ သမဏဗြာဟ္မဏာ ဒိဋ္ဌိဂတိကာ; တေ ဒွါသဋ္ဌိယာ ဒိဋ္ဌိဂတာနံ အညတရညတရံ ဒိဋ္ဌိဂတံ ဂဟေတွာ ဥဂ္ဂဟေတွာ ဂဏှိတွာ ပရာမသိတွာ အဘိနိဝိသိတွာ သကာယ သကာယ ဒိဋ္ဌိယာ ဝသန္တိ သံဝသန္တိ အာဝသန္တိ ပရိဝသန္တိ. ယထာ အဂါရိကာ ဃရေသု ဝသန္တိ, သာပတ္တိကာ ဝါ အာပတ္တီသု ဝသန္တိ, သကိလေသာ ဝါ ကိလေသေသု ဝသန္တိ; ဧဝမေဝံ သန္တေကေ သမဏဗြာဟ္မဏာ ဒိဋ္ဌိဂတိကာ, တေ ဒွါသဋ္ဌိယာ ဒိဋ္ဌိဂတာနံ အညတရညတရံ ဒိဋ္ဌိဂတံ ဂဟေတွာ ဥဂ္ဂဟေတွာ ဂဏှိတွာ ပရာမသိတွာ အဘိနိဝိသိတွာ သကာယ သကာယ ဒိဋ္ဌိယာ ဝသန္တိ သံဝသန္တိ အာဝသန္တိ ပရိဝသန္တီတိ—  သကံ သကံ ဒိဋ္ဌိပရိဗ္ဗသာနာ.
</Paragraph>

<Paragraph number="1071" book="mn">
<Emphasis>ဝိဂ္ဂယှ နာနာ ကုသလာ ဝဒန္တီ</Emphasis>တိ. <Emphasis>ဝိဂ္ဂယှာ</Emphasis>တိ ဂဟေတွာ ဥဂ္ဂဟေတွာ ဂဏှိတွာ ပရာမသိတွာ အဘိနိဝိသိတွာ နာနာ ဝဒန္တိ ဝိဝိဓံ ဝဒန္တိ အညောညံ ဝဒန္တိ ပုထု ဝဒန္တိ, န ဧကံ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. <Emphasis>ကုသလာ</Emphasis>တိ ကုသလဝါဒါ ပဏ္ဍိတဝါဒါ ထိရဝါဒါ ဉာယဝါဒါ ဟေတုဝါဒါ လက္ခဏဝါဒါ ကာရဏဝါဒါ ဌာနဝါဒါ သကာယ လဒ္ဓိယာတိ—  ဝိဂ္ဂယှ နာနာ ကုသလာ ဝဒန္တိ.
</Paragraph>

<Paragraph number="1072" book="mn">
<Emphasis>ယော ဧဝံ ဇာနာတိ သ ဝေဒိ ဓမ္မန်</Emphasis>တိ. ယော ဣမံ ဓမ္မံ ဒိဋ္ဌိံ ပဋိပဒံ မဂ္ဂံ ဇာနာတိ သော ဓမ္မံ ဝေဒိ အညာသိ အပဿိ ပဋိဝိဇ္ဈီတိ—  ယော ဧဝံ ဇာနာတိ သ ဝေဒိ ဓမ္မံ.
</Paragraph>

<Paragraph number="1073" book="mn">
<Emphasis>ဣဒံ ပဋိက္ကောသမကေဝလီ သော</Emphasis>တိ. ယော ဣမံ ဓမ္မံ ဒိဋ္ဌိံ ပဋိပဒံ မဂ္ဂံ ပဋိက္ကောသတိ, အကေဝလီ သော အသမတ္တော သော အပရိပုဏ္ဏော သော ဟီနော နိဟီနော ဩမကော လာမကော ဆတုက္ကော ပရိတ္တောတိ—  ဣဒံ ပဋိက္ကောသမကေဝလီ သော.
</Paragraph>

<Paragraph number="1074" book="mn">
တေနာဟ သော နိမ္မိတော—
</Paragraph>

<Paragraph number="1075" type="verses" book="mn">
_“သကံ သကံ ဒိဋ္ဌိပရိဗ္ဗသာနာ,_  
_ဝိဂ္ဂယှ နာနာ ကုသလာ ဝဒန္တိ;_  
_ယော ဧဝံ ဇာနာတိ သ ဝေဒိ ဓမ္မံ,_  
ဣဒံ ပဋိက္ကောသမကေဝလီ သော”တိ._  

</Paragraph>

</Division>
<Division number="114" book="mn">

<Paragraph number="1076" type="verses" book="mn">
_<Emphasis>ဧဝမ္ပိ ဝိဂ္ဂယှ ဝိဝါဒယန္တိ,</Emphasis>_  
_<Emphasis>ဗာလော ပရော အက္ကုသလောတိ စာဟု;</Emphasis>_  
_<Emphasis>သစ္စော နု ဝါဒေါ ကတမော ဣမေသံ,</Emphasis>_  
_<Emphasis>သဗ္ဗေဝ ဟီမေ ကုသလာဝဒါနာ.</Emphasis>_  

</Paragraph>

<Paragraph number="1077" book="mn">
<Emphasis>ဧဝမ္ပိ ဝိဂ္ဂယှ ဝိဝါဒယန္တီ</Emphasis>တိ. ဧဝံ ဂဟေတွာ ဥဂ္ဂဟေတွာ ဂဏှိတွာ ပရာမသိတွာ အဘိနိဝိသိတွာ ဝိဝါဒယန္တိ, ကလဟံ ကရောန္တိ, ဘဏ္ဍနံ ကရောန္တိ, ဝိဂ္ဂဟံ ကရောန္တိ, ဝိဝါဒံ ကရောန္တိ, မေဓဂံ ကရောန္တိ—  “န တွံ ဣမံ ဓမ္မဝိနယံ အာဇာနာသိ …ပေ…  နိဗ္ဗေဌေဟိ ဝါ သစေ ပဟောသီ”တိ—  ဧဝမ္ပိ ဝိဂ္ဂယှ ဝိဝါဒယန္တိ.
</Paragraph>

<Paragraph number="1078" book="mn">
<Emphasis>ဗာလော ပရော အက္ကုသလောတိ စာဟူ</Emphasis>တိ. ပရော ဗာလော ဟီနော နိဟီနော ဩမကော လာမကော ဆတုက္ကော ပရိတ္တော အကုသလော အဝိဒွါ အဝိဇ္ဇာဂတော အညာဏီ အဝိဘာဝီ ဒုပ္ပညောတိ, ဧဝမာဟံသု ဧဝံ ကထေန္တိ ဧဝံ ဘဏန္တိ ဧဝံ ဒီပယန္တိ ဧဝံ ဝေါဟရန္တီတိ—  ဗာလော ပရော အက္ကုသလောတိ စာဟု.
</Paragraph>

<Paragraph number="1079" book="mn">
<Emphasis>သစ္စော နု ဝါဒေါ ကတမော ဣမေသန်</Emphasis>တိ. ဣမေသံ သမဏဗြာဟ္မဏာနံ ဝါဒေါ ကတမော သစ္စော တစ္ဆော တထော ဘူတော ယာထာဝေါ အဝိပရီတောတိ—  သစ္စော နု ဝါဒေါ ကတမော ဣမေသံ.
</Paragraph>

<Paragraph number="1080" book="mn">
<Emphasis>သဗ္ဗေဝ ဟီမေ ကုသလာဝဒါနာ</Emphasis>တိ. သဗ္ဗေဝိမေ သမဏဗြာဟ္မဏာ ကုသလဝါဒါ ပဏ္ဍိတဝါဒါ ထိရဝါဒါ ဉာယဝါဒါ ဟေတုဝါဒါ လက္ခဏဝါဒါ ကာရဏဝါဒါ ဌာနဝါဒါ သကာယ လဒ္ဓိယာတိ—  သဗ္ဗေဝ ဟီမေ ကုသလာဝဒါနာ.
</Paragraph>

<Paragraph number="1081" book="mn">
တေနာဟ သော နိမ္မိတော—
</Paragraph>

<Paragraph number="1082" type="verses" book="mn">
_“ဧဝမ္ပိ ဝိဂ္ဂယှ ဝိဝါဒယန္တိ,_  
_ဗာလော ပရော အက္ကုသလောတိ စာဟု;_  
_သစ္စော နု ဝါဒေါ ကတမော ဣမေသံ,_  
_သဗ္ဗေဝ ဟီမေ ကုသလာဝဒါနာ”တိ._  

</Paragraph>

</Division>
<Division number="115" book="mn">

<Paragraph number="1083" type="verses" book="mn">
_<Emphasis>ပရဿ စေ ဓမ္မမနာနုဇာနံ,</Emphasis>_  
_<Emphasis>ဗာလောမကော ဟောတိ နိဟီနပညော;</Emphasis>_  
_<Emphasis>သဗ္ဗေဝ ဗာလာ သုနိဟီနပညာ,</Emphasis>_  
_<Emphasis>သဗ္ဗေဝိမေ ဒိဋ္ဌိပရိဗ္ဗသာနာ.</Emphasis>_  

</Paragraph>

<Paragraph number="1084" book="mn">
<Emphasis>ပရဿ စေ ဓမ္မမနာနုဇာနန်</Emphasis>တိ. ပရဿ ဓမ္မံ ဒိဋ္ဌိံ ပဋိပဒံ မဂ္ဂံ အနာနုဇာနန္တော အနာနုပဿန္တော အနာနုမနန္တော အနာနုမညန္တော အနာနုမောဒန္တောတိ—  ပရဿ စေ ဓမ္မမနာနုဇာနံ.
</Paragraph>

<Paragraph number="1085" book="mn">
<Emphasis>ဗာလောမကော ဟောတိ နိဟီနပညော</Emphasis>တိ. ပရော ဗာလော ဟောတိ ဟီနော နိဟီနော ဩမကော လာမကော ဆတုက္ကော ပရိတ္တော, ဟီနပညော နိဟီနပညော ဩမကပညော လာမကပညော ဆတုက္ကပညော ပရိတ္တပညောတိ—  ဗာလောမကော ဟောတိ နိဟီနပညော.
</Paragraph>

<Paragraph number="1086" book="mn">
<Emphasis>သဗ္ဗေဝ ဗာလာ သုနိဟီနပညာ</Emphasis>တိ. သဗ္ဗေဝိမေ သမဏဗြာဟ္မဏာ ဗာလာ ဟီနာ နိဟီနာ ဩမကာ လာမကာ ဆတုက္ကာ ပရိတ္တာ, သဗ္ဗေဝ ဟီနပညာ နိဟီနပညာ ဩမကပညာ လာမကပညာ ဆတုက္ကပညာ ပရိတ္တပညာတိ—  သဗ္ဗေဝ ဗာလာ သုနိဟီနပညာ.
</Paragraph>

<Paragraph number="1087" book="mn">
<Emphasis>သဗ္ဗေဝိမေ ဒိဋ္ဌိပရိဗ္ဗသာနာ</Emphasis>တိ. သဗ္ဗေဝိမေ သမဏဗြာဟ္မဏာ ဒိဋ္ဌိဂတိကာ; တေ ဒွါသဋ္ဌိယာ ဒိဋ္ဌိဂတာနံ အညတရညတရံ ဒိဋ္ဌိဂတံ ဂဟေတွာ ဥဂ္ဂဟေတွာ ဂဏှိတွာ ပရာမသိတွာ အဘိနိဝိသိတွာ သကာယ သကာယ ဒိဋ္ဌိယာ ဝသန္တိ သံဝသန္တိ အာဝသန္တိ ပရိဝသန္တိ. ယထာ အဂါရိကာ ဝါ ဃရေသု ဝသန္တိ, သာပတ္တိကာ ဝါ အာပတ္တီသု ဝသန္တိ, သကိလေသာ ဝါ ကိလေသေသု ဝသန္တိ; ဧဝမေဝံ သဗ္ဗေဝိမေ သမဏဗြာဟ္မဏာ ဒိဋ္ဌိဂတိကာ …ပေ…  ပရိဝသန္တီတိ—  သဗ္ဗေဝိမေ ဒိဋ္ဌိပရိဗ္ဗသာနာ.
</Paragraph>

<Paragraph number="1088" book="mn">
တေနာဟ ဘဂဝါ—
</Paragraph>

<Paragraph number="1089" type="verses" book="mn">
_“ပရဿ စေ ဓမ္မမနာနုဇာနံ,_  
_ဗာလောမကော ဟောတိ နိဟီနပညော;_  
_သဗ္ဗေဝ ဗာလာ သုနိဟီနပညာ,_  
_သဗ္ဗေဝိမေ ဒိဋ္ဌိပရိဗ္ဗသာနာ”တိ._  

</Paragraph>

</Division>
<Division number="116" book="mn">

<Paragraph number="1090" type="verses" book="mn">
_<Emphasis>သန္ဒိဋ္ဌိယာ စေဝ နဝီဝဒါတာ,</Emphasis>_  
_<Emphasis>သံသုဒ္ဓပညာ ကုသလာ မုတီမာ;</Emphasis>_  
_<Emphasis>န တေသံ ကောစိ ပရိဟီနပညော,</Emphasis>_  
_<Emphasis>ဒိဋ္ဌီ ဟိ တေသမ္ပိ တထာ သမတ္တာ.</Emphasis>_  

</Paragraph>

<Paragraph number="1091" book="mn">
<Emphasis>သန္ဒိဋ္ဌိယာ စေဝ နဝီဝဒါတာ</Emphasis>တိ. သကာယ ဒိဋ္ဌိယာ သကာယ ခန္တိယာ သကာယ ရုစိယာ သကာယ လဒ္ဓိယာ အနဝီဝဒါတာ အဝေါဒါတာ အပရိယောဒါတာ သံကိလိဋ္ဌာ သံကိလေသိကာတိ—  သန္ဒိဋ္ဌိယာ စေဝ နဝီဝဒါတာ.
</Paragraph>

<Paragraph number="1092" book="mn">
<Emphasis>သံသုဒ္ဓပညာ ကုသလာ မုတီမာ</Emphasis>တိ. သုဒ္ဓပညာ ဝိသုဒ္ဓပညာ ပရိသုဒ္ဓပညာ ဝေါဒါတပညာ ပရိယောဒါတပညာ. အထ ဝါ သုဒ္ဓဒဿနာ ဝိသုဒ္ဓဒဿနာ ပရိသုဒ္ဓဒဿနာ ဝေါဒါတဒဿနာ ပရိယောဒါတဒဿနာတိ—  သံသုဒ္ဓပညာ. <Emphasis>ကုသလာ</Emphasis>တိ ကုသလာ ပဏ္ဍိတာ ပညဝန္တော ဣဒ္ဓိမန္တော ဉာဏိနော ဝိဘာဝိနော မေဓာဝိနောတိ—  သံသုဒ္ဓပညာ ကုသလာ. <Emphasis>မုတီမာ</Emphasis>တိ မုတိမာ ပဏ္ဍိတာ ပညဝန္တော ဣဒ္ဓိမန္တော ဉာဏိနော ဝိဘာဝိနော မေဓာဝိနောတိ—  သံသုဒ္ဓပညာ ကုသလာ မုတီမာ.
</Paragraph>

<Paragraph number="1093" book="mn">
<Emphasis>တေသံ န ကောစိ ပရိဟီနပညော</Emphasis>တိ. တေသံ သမဏဗြာဟ္မဏာနံ န ကောစိ ဟီနပညော နိဟီနပညော ဩမကပညော လာမကပညော ဆတုက္ကပညော ပရိတ္တပညော အတ္ထိ. သဗ္ဗေဝ သေဋ္ဌပညာ ဝိသိဋ္ဌပညာ ပါမောက္ခပညာ ဥတ္တမပညာ ပဝရပညာတိ—  တေသံ န ကောစိ ပရိဟီနပညော.
</Paragraph>

<Paragraph number="1094" book="mn">
<Emphasis>ဒိဋ္ဌီ ဟိ တေသမ္ပိ တထာ သမတ္တာ</Emphasis>တိ. တေသံ သမဏဗြာဟ္မဏာနံ ဒိဋ္ဌိ တထာ သမတ္တာ သမာဒိန္နာ ဂဟိတာ ပရာမဋ္ဌာ အဘိနိဝိဋ္ဌာ အဇ္ဈောသိတာ အဓိမုတ္တာတိ—  ဒိဋ္ဌီ ဟိ တေသမ္ပိ တထာ သမတ္တာ.
</Paragraph>

<Paragraph number="1095" book="mn">
တေနာဟ ဘဂဝါ—
</Paragraph>

<Paragraph number="1096" type="verses" book="mn">
_“သန္ဒိဋ္ဌိယာ စေဝ နဝီဝဒါတာ,_  
_သံသုဒ္ဓပညာ ကုသလာ မုတီမာ;_  
_တေသံ န ကောစိ ပရိဟီနပညော,_  
_ဒိဋ္ဌီ ဟိ တေသမ္ပိ တထာ သမတ္တာ”တိ._  

</Paragraph>

</Division>
<Division number="117" book="mn">

<Paragraph number="1097" type="verses" book="mn">
_<Emphasis>န ဝါဟမေတံ တထိယန္တိ ဗြူမိ,</Emphasis>_  
_<Emphasis>ယမာဟု ဗာလာ မိထု အညမညံ;</Emphasis>_  
_<Emphasis>သကံ သကံ ဒိဋ္ဌိမကံသု သစ္စံ,</Emphasis>_  
_<Emphasis>တသ္မာ ဟိ ဗာလောတိ ပရံ ဒဟန္တိ.</Emphasis>_  

</Paragraph>

<Paragraph number="1098" book="mn">
<Emphasis>န ဝါဟမေတံ တထိယန္တိ ဗြူမီ</Emphasis>တိ. <Emphasis>နာ</Emphasis>တိ ပဋိက္ခေပေါ. <Emphasis>ဧတန်</Emphasis>တိ “ဒွါသဋ္ဌိဒိဋ္ဌိဂတာနိ နာဟံ ဧတံ တစ္ဆံ တထံ ဘူတံ ယာထာဝံ အဝိပရီတန်”တိ ဗြူမိ အာစိက္ခာမိ ဒေသေမိ ပညပေမိ ပဋ္ဌပေမိ ဝိဝရာမိ ဝိဘဇာမိ ဥတ္တာနီကရောမိ ပကာသေမီတိ—  န ဝါဟမေတံ တထိယန္တိ ဗြူမိ.
</Paragraph>

<Paragraph number="1099" book="mn">
<Emphasis>ယမာဟု ဗာလာ မိထု အညမညန်</Emphasis>တိ. <Emphasis>မိထူ</Emphasis>တိ ဒွေ ဇနာ, ဒွေ ကလဟကာရကာ, ဒွေ ဘဏ္ဍနကာရကာ, ဒွေ ဘဿကာရကာ, ဒွေ ဝိဝါဒကာရကာ, ဒွေ အဓိကရဏကာရကာ, ဒွေ ဝါဒိနော, ဒွေ သလ္လပကာ; တေ အညမညံ ဗာလော ဟီနော နိဟီနော ဩမကော လာမကော ဆတုက္ကော ပရိတ္တောတိ, ဧဝမာဟံသု ဧဝံ ကထေန္တိ ဧဝံ ဘဏန္တိ ဧဝံ ဒီပယန္တိ ဧဝံ ဝေါဟရန္တီတိ—  ယမာဟု ဗာလာ မိထု အညမညံ.
</Paragraph>

<Paragraph number="1100" book="mn">
<Emphasis>သကံ သကံ ဒိဋ္ဌိမကံသု သစ္စန်</Emphasis>တိ. “သဿတော လောကော, ဣဒမေဝ သစ္စံ မောဃမညန်”တိ—  သကံ သကံ ဒိဋ္ဌိမကံသု သစ္စံ. “အသဿတော လောကော, ဣဒမေဝ သစ္စံ မောဃမညန်”တိ …ပေ…  “နေဝ ဟောတိ န န ဟောတိ တထာဂတော ပရံ မရဏာ, ဣဒမေဝ သစ္စံ မောဃမညန်”တိ—  သကံ သကံ ဒိဋ္ဌိမကံသု သစ္စံ.
</Paragraph>

<Paragraph number="1101" book="mn">
<Emphasis>တသ္မာ ဟိ ဗာလောတိ ပရံ ဒဟန္တီ</Emphasis>တိ. <Emphasis>တသ္မာ</Emphasis>တိ တသ္မာ တံကာရဏာ တံဟေတု တပ္ပစ္စယာ တံနိဒါနာ ပရံ ဗာလော ဟီနော နိဟီနော ဩမကော လာမကော ဆတုက္ကော ပရိတ္တောတိ ဒဟန္တိ ပဿန္တိ ဒက္ခန္တိ ဩလောကေန္တိ နိဇ္ဈာယန္တိ ဥပပရိက္ခန္တီတိ—  တသ္မာ ဟိ ဗာလောတိ ပရံ ဒဟန္တိ.
</Paragraph>

<Paragraph number="1102" book="mn">
တေနာဟ ဘဂဝါ—
</Paragraph>

<Paragraph number="1103" type="verses" book="mn">
_“န ဝါဟမေတံ တထိယန္တိ ဗြူမိ,_  
_ယမာဟု ဗာလာ မိထု အညမညံ;_  
_သကံ သကံ ဒိဋ္ဌိမကံသု သစ္စံ,_  
_တသ္မာ ဟိ ဗာလောတိ ပရံ ဒဟန္တီ”တိ._  

</Paragraph>

</Division>
<Division number="118" book="mn">

<Paragraph number="1104" type="verses" book="mn">
_<Emphasis>ယမာဟု သစ္စံ တထိယန္တိ ဧကေ,</Emphasis>_  
_<Emphasis>တမာဟု အညေပိ တုစ္ဆံ မုသာတိ;</Emphasis>_  
_<Emphasis>ဧဝမ္ပိ ဝိဂ္ဂယှ ဝိဝါဒယန္တိ,</Emphasis>_  
_<Emphasis>ကသ္မာ န ဧကံ သမဏာ ဝဒန္တိ.</Emphasis>_  

</Paragraph>

<Paragraph number="1105" book="mn">
<Emphasis>ယမာဟု သစ္စံ တထိယန္တိ ဧကေ</Emphasis>တိ. ယံ ဓမ္မံ ဒိဋ္ဌိံ ပဋိပဒံ မဂ္ဂံ ဧကေ သမဏဗြာဟ္မဏာ “ဣဒံ သစ္စံ တစ္ဆံ တထံ ဘူတံ ယာထာဝံ အဝိပရီတန်”တိ, ဧဝမာဟံသု ဧဝံ ကထေန္တိ ဧဝံ ဘဏန္တိ ဧဝံ ဒီပယန္တိ ဧဝံ ဝေါဟရန္တီတိ—  ယမာဟု သစ္စံ တထိယန္တိ ဧကေ.
</Paragraph>

<Paragraph number="1106" book="mn">
<Emphasis>တမာဟု အညေပိ တုစ္ဆံ မုသာတီ</Emphasis>တိ. တမေဝ ဓမ္မံ ဒိဋ္ဌိံ ပဋိပဒံ မဂ္ဂံ ဧကေ သမဏဗြာဟ္မဏာ “တုစ္ဆံ ဧတံ, မုသာ ဧတံ, အဘူတံ ဧတံ, အလိကံ ဧတံ, အယာထာဝံ ဧတန်”တိ, ဧဝမာဟံသု ဧဝံ ကထေန္တိ ဧဝံ ဘဏန္တိ ဧဝံ ဒီပယန္တိ ဧဝံ ဝေါဟရန္တီတိ—  တမာဟု အညေပိ တုစ္ဆံ မုသာတိ.
</Paragraph>

<Paragraph number="1107" book="mn">
<Emphasis>ဧဝမ္ပိ ဝိဂ္ဂယှ ဝိဝါဒယန္တီ</Emphasis>တိ. ဧဝံ ဂဟေတွာ ဥဂ္ဂဟေတွာ ဂဏှိတွာ ပရာမသိတွာ အဘိနိဝိသိတွာ ဝိဝါဒယန္တိ, ကလဟံ ကရောန္တိ, ဘဏ္ဍနံ ကရောန္တိ, ဝိဂ္ဂဟံ ကရောန္တိ, ဝိဝါဒံ ကရောန္တိ, မေဓဂံ ကရောန္တိ—  “န တွံ ဣမံ ဓမ္မဝိနယံ အာဇာနာသိ …ပေ…  နိဗ္ဗေဌေဟိ ဝါ သစေ ပဟောသီ”တိ—  ဧဝမ္ပိ ဝိဂ္ဂယှ ဝိဝါဒယန္တိ.
</Paragraph>

<Paragraph number="1108" book="mn">
<Emphasis>ကသ္မာ န ဧကံ သမဏာ ဝဒန္တီ</Emphasis>တိ. <Emphasis>ကသ္မာ</Emphasis>တိ ကသ္မာ ကိံကာရဏာ ကိံဟေတု ကိံပစ္စယာ ကိံနိဒါနာ ကိံသမုဒယာ ကိံဇာတိကာ ကိံပဘဝါ န ဧကံ ဝဒန္တိ နာနာ ဝဒန္တိ ဝိဝိဓံ ဝဒန္တိ အညောညံ ဝဒန္တိ ပုထု ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တီတိ—  ကသ္မာ န ဧကံ သမဏာ ဝဒန္တိ.
</Paragraph>

<Paragraph number="1109" book="mn">
တေနာဟ သော နိမ္မိတော—
</Paragraph>

<Paragraph number="1110" type="verses" book="mn">
_“ယမာဟု သစ္စံ တထိယန္တိ ဧကေ,_  
_တမာဟု အညေပိ တုစ္ဆံ မုသာတိ;_  
_ဧဝမ္ပိ ဝိဂ္ဂယှ ဝိဝါဒယန္တိ,_  
_ကသ္မာ န ဧကံ သမဏာ ဝဒန္တီ”တိ._  

</Paragraph>

</Division>
<Division number="119" book="mn">

<Paragraph number="1111" type="verses" book="mn">
_<Emphasis>ဧကဉှိ သစ္စံ န ဒုတီယမတ္ထိ,</Emphasis>_  
_<Emphasis>ယသ္မိံ ပဇာ နော ဝိဝဒေ ပဇာနံ;</Emphasis>_  
_<Emphasis>နာနာ တေ သစ္စာနိ သယံ ထုနန္တိ,</Emphasis>_  
_<Emphasis>တသ္မာ န ဧကံ သမဏာ ဝဒန္တိ.</Emphasis>_  

</Paragraph>

<Paragraph number="1112" book="mn">
<Emphasis>ဧကဉှိ သစ္စံ န ဒုတီယမတ္ထီ</Emphasis>တိ. ဧကံ သစ္စံ ဝုစ္စတိ ဒုက္ခနိရောဓော နိဗ္ဗာနံ. ယော သော သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနံ. အထ ဝါ ဧကံ သစ္စံ ဝုစ္စတိ—  မဂ္ဂသစ္စံ, နိယျာနသစ္စံ, ဒုက္ခနိရောဓဂါမိနီ ပဋိပဒါ, အရိယော အဋ္ဌင်္ဂိကော မဂ္ဂေါ, သေယျထိဒံ—  သမ္မာဒိဋ္ဌိ, သမ္မာသင်္ကပ္ပေါ, သမ္မာဝါစာ, သမ္မာကမ္မန္တော, သမ္မာအာဇီဝေါ, သမ္မာဝါယာမော, သမ္မာသတိ, သမ္မာသမာဓီတိ—  ဧကဉှိ သစ္စံ န ဒုတီယမတ္ထိ.
</Paragraph>

<Paragraph number="1113" book="mn">
<Emphasis>ယသ္မိံ ပဇာ နော ဝိဝဒေ ပဇာနန်</Emphasis>တိ. <Emphasis>ယသ္မိန်</Emphasis>တိ ယသ္မိံ သစ္စေ. <Emphasis>ပဇာ</Emphasis>တိ သတ္တာဓိဝစနံ. <Emphasis>ပဇာနန်</Emphasis>တိ ယံ သစ္စံ ပဇာနန္တာ အာဇာနန္တာ ဝိဇာနန္တာ ပဋိဝိဇာနန္တာ ပဋိဝိဇ္ဈန္တာ န ကလဟံ ကရေယျုံ, န ဘဏ္ဍနံ ကရေယျုံ, န ဝိဂ္ဂဟံ ကရေယျုံ, န ဝိဝါဒံ ကရေယျုံ, န မေဓဂံ ကရေယျုံ, ကလဟံ ဘဏ္ဍနံ ဝိဂ္ဂဟံ ဝိဝါဒံ မေဓဂံ ပဇဟေယျုံ, ဝိနောဒေယျုံ, ဗျန္တိံ ကရေယျုံ, အနဘာဝံ ဂမေယျုန္တိ—  ယသ္မိံ ပဇာ နော ဝိဝဒေ ပဇာနံ.
</Paragraph>

<Paragraph number="1114" book="mn">
<Emphasis>နာနာ တေ သစ္စာနိ သယံ ထုနန္တီ</Emphasis>တိ. နာနာ တေ သစ္စာနိ သယံ ထုနန္တိ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. “သဿတော လောကော, ဣဒမေဝ သစ္စံ မောဃမညန်”တိ သယံ ထုနန္တိ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. “အသဿတော လောကော …ပေ…  နေဝ ဟောတိ န န ဟောတိ တထာဂတော ပရံ မရဏာ, ဣဒမေဝ သစ္စံ မောဃမညန်”တိ သယံ ထုနန္တိ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တီတိ—  နာနာ တေ သစ္စာနိ သယံ ထုနန္တိ.
</Paragraph>

<Paragraph number="1115" book="mn">
<Emphasis>တသ္မာ န ဧကံ သမဏာ ဝဒန္တီ</Emphasis>တိ. <Emphasis>တသ္မာ</Emphasis>တိ တသ္မာ တံကာရဏာ တံဟေတု တပ္ပစ္စယာ တံနိဒါနာ န ဧကံ ဝဒန္တိ နာနာ ဝဒန္တိ ဝိဝိဓံ ဝဒန္တိ အညောညံ ဝဒန္တိ ပုထု ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တီတိ—  တသ္မာ န ဧကံ သမဏာ ဝဒန္တိ.
</Paragraph>

<Paragraph number="1116" book="mn">
တေနာဟ ဘဂဝါ—
</Paragraph>

<Paragraph number="1117" type="verses" book="mn">
_“ဧကဉှိ သစ္စံ န ဒုတီယမတ္ထိ,_  
_ယသ္မိံ ပဇာ နော ဝိဝဒေ ပဇာနံ;_  
_နာနာ တေ သစ္စာနိ သယံ ထုနန္တိ,_  
_တသ္မာ န ဧကံ သမဏာ ဝဒန္တီ”တိ._  

</Paragraph>

</Division>
<Division number="120" book="mn">

<Paragraph number="1118" type="verses" book="mn">
_<Emphasis>ကသ္မာ နု သစ္စာနိ ဝဒန္တိ နာနာ,</Emphasis>_  
_<Emphasis>ပဝါဒိယာသေ ကုသလာဝဒါနာ;</Emphasis>_  
_<Emphasis>သစ္စာနိ သုတာနိ ဗဟူနိ နာနာ,</Emphasis>_  
_<Emphasis>ဥဒါဟု တေ တက္ကမနုဿရန္တိ.</Emphasis>_  

</Paragraph>

<Paragraph number="1119" book="mn">
<Emphasis>ကသ္မာ နု သစ္စာနိ ဝဒန္တိ နာနာ</Emphasis>တိ. <Emphasis>ကသ္မာ</Emphasis>တိ ကသ္မာ ကိံကာရဏာ ကိံဟေတု ကိံပစ္စယာ ကိံနိဒါနာ သစ္စာနိ နာနာ ဝဒန္တိ, ဝိဝိဓာနိ ဝဒန္တိ, အညောညာနိ ဝဒန္တိ, ပုထူနိ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တီတိ—  ကသ္မာ နု သစ္စာနိ ဝဒန္တိ နာနာ.
</Paragraph>

<Paragraph number="1120" book="mn">
<Emphasis>ပဝါဒိယာသေ ကုသလာဝဒါနာ</Emphasis>တိ. <Emphasis>ပဝါဒိယာသေ</Emphasis>တိ ဝိပ္ပဝဒန္တီတိပိ ပဝါဒိယာသေ. အထ ဝါ သကံ သကံ ဒိဋ္ဌိဂတံ ပဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. “သဿတော လောကော, ဣဒမေဝ သစ္စံ မောဃမညန်”တိ ပဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. “အသဿတော လောကော …ပေ…  နေဝ ဟောတိ န န ဟောတိ တထာဂတော ပရံ မရဏာ, ဣဒမေဝ သစ္စံ မောဃမညန်”တိ ပဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. <Emphasis>ကုသလာဝဒါနာ</Emphasis>တိ ကုသလဝါဒါ ပဏ္ဍိတဝါဒါ ထိရဝါဒါ ဉာယဝါဒါ ဟေတုဝါဒါ လက္ခဏဝါဒါ ကာရဏဝါဒါ ဌာနဝါဒါ သကာယ လဒ္ဓိယာတိ—  ပဝါဒိယာသေ ကုသလာဝဒါနာ.
</Paragraph>

<Paragraph number="1121" book="mn">
<Emphasis>သစ္စာနိ သုတာနိ ဗဟူနိ နာနာ</Emphasis>တိ သစ္စာနိ သုတာနိ ဗဟုကာနိ နာနာနိ ဝိဝိဓာနိ အညောညာနိ ပုထူနီတိ—  သစ္စာနိ သုတာနိ ဗဟူနိ နာနာ.
</Paragraph>

<Paragraph number="1122" book="mn">
<Emphasis>ဥဒါဟု တေ တက္ကမနုဿရန္တီ</Emphasis>တိ ဥဒါဟု တက္ကေန သင်္ကပ္ပေန ယာယန္တိ နီယန္တိ ဝုယှန္တိ သံဟရီယန္တီတိ. ဧဝမ္ပိ ဥဒါဟု တေ တက္ကမနုဿရန္တိ. အထ ဝါ တက္ကပရိယာဟတံ ဝီမံသာနုစရိတံ သယံ ပဋိဘာနံ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တီတိ. ဧဝမ္ပိ ဥဒါဟု တေ တက္ကမနုဿရန္တိ.
</Paragraph>

<Paragraph number="1123" book="mn">
တေနာဟ သော နိမ္မိတော—
</Paragraph>

<Paragraph number="1124" type="verses" book="mn">
_“ကသ္မာ နု သစ္စာနိ ဝဒန္တိ နာနာ,_  
_ပဝါဒိယာသေ ကုသလာဝဒါနာ;_  
_သစ္စာနိ သုတာနိ ဗဟူနိ နာနာ,_  
ဥဒါဟု တေ တက္ကမနုဿရန္တီ”တိ._  

</Paragraph>

</Division>
<Division number="121" book="mn">

<Paragraph number="1125" type="verses" book="mn">
_<Emphasis>န ဟေဝ သစ္စာနိ ဗဟူနိ နာနာ,</Emphasis>_  
_<Emphasis>အညတြ သညာယ နိစ္စာနိ လောကေ;</Emphasis>_  
_<Emphasis>တက္ကဉ္စ ဒိဋ္ဌီသု ပကပ္ပယိတွာ,</Emphasis>_  
_<Emphasis>သစ္စံ မုသာတိ ဒွယဓမ္မမာဟု.</Emphasis>_  

</Paragraph>

<Paragraph number="1126" book="mn">
<Emphasis>န ဟေဝ သစ္စာနိ ဗဟူနိ နာနာ</Emphasis>တိ န ဟေဝ သစ္စာနိ ဗဟုကာနိ နာနာနိ ဝိဝိဓာနိ အညောညာနိ ပုထူနီတိ—  န ဟေဝ သစ္စာနိ ဗဟူနိ နာနာ.
</Paragraph>

<Paragraph number="1127" book="mn">
<Emphasis>အညတြ သညာယ နိစ္စာနိ လောကေ</Emphasis>တိ အညတြ သညာယ နိစ္စဂ္ဂါဟာ ဧကညေဝ သစ္စံ လောကေ ကထီယတိ ဘဏီယတိ ဒီပီယတိ ဝေါဟရီယတိ—  ဒုက္ခနိရောဓော နိဗ္ဗာနံ. ယော သော သဗ္ဗသင်္ခါရသမထော သဗ္ဗူပဓိပဋိနိဿဂ္ဂေါ တဏှက္ခယော ဝိရာဂေါ နိရောဓော နိဗ္ဗာနံ. အထ ဝါ ဧကံ သစ္စံ ဝုစ္စတိ မဂ္ဂသစ္စံ, နိယျာနသစ္စံ, ဒုက္ခနိရောဓဂါမိနီ ပဋိပဒါ, အရိယော အဋ္ဌင်္ဂိကော မဂ္ဂေါ, သေယျထိဒံ—  သမ္မာဒိဋ္ဌိ …ပေ…  သမ္မာသမာဓီတိ—  အညတြ သညာယ နိစ္စာနိ လောကေ.
</Paragraph>

<Paragraph number="1128" book="mn">
<Emphasis>တက္ကဉ္စ ဒိဋ္ဌီသု ပကပ္ပယိတွာ, သစ္စံ မုသာတိ ဒွယဓမ္မမာဟူ</Emphasis>တိ. တက္ကံ ဝိတက္ကံ သင်္ကပ္ပံ တက္ကယိတွာ ဝိတက္ကယိတွာ သင်္ကပ္ပယိတွာ ဒိဋ္ဌိဂတာနိ ဇနေန္တိ သဉ္ဇနေန္တိ နိဗ္ဗတ္တေန္တိ အဘိနိဗ္ဗတ္တေန္တိ. ဒိဋ္ဌိဂတာနိ ဇနေတွာ သဉ္ဇနေတွာ နိဗ္ဗတ္တေတွာ အဘိနိဗ္ဗတ္တေတွာ “မယှံ သစ္စံ တုယှံ မုသာ”တိ, ဧဝမာဟံသု ဧဝံ ကထေန္တိ ဧဝံ ဘဏန္တိ ဧဝံ ဒီပယန္တိ ဧဝံ ဝေါဟရန္တီတိ—  တက္ကဉ္စ ဒိဋ္ဌီသု ပကပ္ပယိတွာ သစ္စံ မုသာတိ ဒွယဓမ္မမာဟု.
</Paragraph>

<Paragraph number="1129" book="mn">
တေနာဟ ဘဂဝါ—
</Paragraph>

<Paragraph number="1130" type="verses" book="mn">
_“န ဟေဝ သစ္စာနိ ဗဟူနိ နာနာ,_  
_အညတြ သညာယ နိစ္စာနိ လောကေ;_  
_တက္ကဉ္စ ဒိဋ္ဌီသု ပကပ္ပယိတွာ,_  
_သစ္စံ မုသာတိ ဒွယဓမ္မမာဟူ”တိ._  

</Paragraph>

</Division>
<Division number="122" book="mn">

<Paragraph number="1131" type="verses" book="mn">
_<Emphasis>ဒိဋ္ဌေ သုတေ သီလဝတေ မုတေ ဝါ,</Emphasis>_  
_<Emphasis>ဧတေ စ နိဿာယ ဝိမာနဒဿီ;</Emphasis>_  
_<Emphasis>ဝိနိစ္ဆယေ ဌတွာ ပဟဿမာနော,</Emphasis>_  
_<Emphasis>ဗာလော ပရော အက္ကုသလောတိ စာဟ.</Emphasis>_  

</Paragraph>

<Paragraph number="1132" book="mn">
<Emphasis>ဒိဋ္ဌေ သုတေ သီလဝတေ မုတေ ဝါ, ဧတေ စ နိဿာယ ဝိမာနဒဿီ</Emphasis>တိ. ဒိဋ္ဌံ ဝါ ဒိဋ္ဌသုဒ္ဓိံ ဝါ, သုတံ ဝါ သုတသုဒ္ဓိံ ဝါ, သီလံ ဝါ သီလသုဒ္ဓိံ ဝါ, ဝတံ ဝါ ဝတသုဒ္ဓိံ ဝါ, မုတံ ဝါ မုတသုဒ္ဓိံ ဝါ နိဿာယ ဥပနိဿာယ ဂဏှိတွာ ပရာမသိတွာ အဘိနိဝိသိတွာတိ—  ဒိဋ္ဌေ သုတေ သီလဝတေ မုတေ ဝါ. <Emphasis>ဧတေ စ နိဿာယ ဝိမာနဒဿီ</Emphasis>တိ. န သမ္မာနေတီတိပိ ဝိမာနဒဿီ. အထ ဝါ ဒေါမနဿံ ဇနေတီတိပိ ဝိမာနဒဿီတိ—  ဒိဋ္ဌေ သုတေ သီလဝတေ မုတေ ဝါ ဧတေ စ နိဿာယ ဝိမာနဒဿီ.
</Paragraph>

<Paragraph number="1133" book="mn">
<Emphasis>ဝိနိစ္ဆယေ ဌတွာ ပဟဿမာနော</Emphasis>တိ. ဝိနိစ္ဆယာ ဝုစ္စန္တိ ဒွါသဋ္ဌိ ဒိဋ္ဌိဂတာနိ. ဒိဋ္ဌိဝိနိစ္ဆယေ ဝိနိစ္ဆယဒိဋ္ဌိယာ ဌတွာ ပတိဋ္ဌဟိတွာ ဂဏှိတွာ ပရာမသိတွာ အဘိနိဝိသိတွာတိ—  ဝိနိစ္ဆယေ ဌတွာ. <Emphasis>ပဟဿမာနော</Emphasis>တိ တုဋ္ဌော ဟောတိ ဟဋ္ဌော ပဟဋ္ဌော အတ္တမနော ပရိပုဏ္ဏသင်္ကပ္ပေါ. အထ ဝါ ဒန္တဝိဒံသကံ ပဟဿမာနောတိ—  ဝိနိစ္ဆယေ ဌတွာ ပဟဿမာနော.
</Paragraph>

<Paragraph number="1134" book="mn">
<Emphasis>ဗာလော ပရော အက္ကုသလောတိ စာဟာ</Emphasis>တိ. ပရော ဗာလော ဟီနော နိဟီနော ဩမကော လာမကော ဆတုက္ကော ပရိတ္တော အကုသလော အဝိဒွါ အဝိဇ္ဇာဂတော အညာဏီ အဝိဘာဝီ အမေဓာဝီ ဒုပ္ပညောတိ, ဧဝမာဟ ဧဝံ ကထေတိ ဧဝံ ဘဏတိ ဧဝံ ဒီပယတိ ဧဝံ ဝေါဟရတီတိ—  ဗာလော ပရော အက္ကုသလောတိ စာဟ.
</Paragraph>

<Paragraph number="1135" book="mn">
တေနာဟ ဘဂဝါ—
</Paragraph>

<Paragraph number="1136" type="verses" book="mn">
_“ဒိဋ္ဌေ သုတေ သီလဝတေ မုတေ ဝါ,_  
_ဧတေ စ နိဿာယ ဝိမာနဒဿီ;_  
_ဝိနိစ္ဆယေ ဌတွာ ပဟဿမာနော,_  
_ဗာလော ပရော အက္ကုသလောတိ စာဟာ”တိ._  

</Paragraph>

</Division>
<Division number="123" book="mn">

<Paragraph number="1137" type="verses" book="mn">
_<Emphasis>ယေနေဝ ဗာလောတိ ပရံ ဒဟာတိ,</Emphasis>_  
_<Emphasis>တေနာတုမာနံ ကုသလောတိ စာဟ;</Emphasis>_  
_<Emphasis>သယမတ္တနာ သော ကုသလာဝဒါနော,</Emphasis>_  
_<Emphasis>အညံ ဝိမာနေတိ တဒေဝ ပါဝ.</Emphasis>_  

</Paragraph>

<Paragraph number="1138" book="mn">
<Emphasis>ယေနေဝ ဗာလောတိ ပရံ ဒဟာတီ</Emphasis>တိ. ယေနေဝ ဟေတုနာ ယေန ပစ္စယေန ယေန ကာရဏေန ယေန ပဘဝေန ပရံ ဗာလတော ဟီနတော နိဟီနတော ဩမကတော လာမကတော ဆတုက္ကတော ပရိတ္တတော ဒဟတိ ပဿတိ ဒက္ခတိ ဩလောကေတိ နိဇ္ဈာယတိ ဥပပရိက္ခတီတိ—  ယေနေဝ ဗာလောတိ ပရံ ဒဟာတိ.
</Paragraph>

<Paragraph number="1139" book="mn">
<Emphasis>တေနာတုမာနံ ကုသလောတိ စာဟာ</Emphasis>တိ. <Emphasis>အာတုမာနော</Emphasis> ဝုစ္စတိ အတ္တာ. သောပိ တေနေဝ ဟေတုနာ တေန ပစ္စယေန တေန ကာရဏေန တေန ပဘဝေန အတ္တာနံ အဟမသ္မိ ကုသလော ပဏ္ဍိတော ပညဝါ ဗုဒ္ဓိမာ ဉာဏီ ဝိဘာဝီ မေဓာဝီတိ—  တေနာတုမာနံ ကုသလောတိ စာဟ.
</Paragraph>

<Paragraph number="1140" book="mn">
<Emphasis>သယမတ္တနာ သော ကုသလာဝဒါနော</Emphasis>တိ. သယမေဝ အတ္တာနံ ကုသလဝါဒေါ ပဏ္ဍိတဝါဒေါ ထိရဝါဒေါ ဉာယဝါဒေါ ဟေတုဝါဒေါ လက္ခဏဝါဒေါ ကာရဏဝါဒေါ ဌာနဝါဒေါ သကာယ လဒ္ဓိယာတိ—  သယမတ္တနာ သော ကုသလာဝဒါနော.
</Paragraph>

<Paragraph number="1141" book="mn">
<Emphasis>အညံ ဝိမာနေတိ တဒေဝ ပါဝါ</Emphasis>တိ. န သမ္မာနေတီတိပိ အညံ ဝိမာနေတိ. အထ ဝါ ဒေါမနဿံ ဇနေတီတိပိ အညံ ဝိမာနေတိ. <Emphasis>တဒေဝ ပါဝါ</Emphasis>တိ တဒေဝ တံ ဒိဋ္ဌိဂတံ ပါဝဒတိ “ဣတိပါယံ ပုဂ္ဂလော မိစ္ဆာဒိဋ္ဌိကော ဝိပရီတဒဿနော”တိ—  အညံ ဝိမာနေတိ တဒေဝ ပါဝဒ.
</Paragraph>

<Paragraph number="1142" book="mn">
တေနာဟ ဘဂဝါ—
</Paragraph>

<Paragraph number="1143" type="verses" book="mn">
_“ယေနေဝ ဗာလောတိ ပရံ ဒဟာတိ,_  
_တေနာတုမာနံ ကုသလောတိ စာဟ;_  
_သယမတ္တနာ သော ကုသလာဝဒါနော,_  
_အညံ ဝိမာနေတိ တဒေဝ ပါဝါ”တိ._  

</Paragraph>

</Division>
<Division number="124" book="mn">

<Paragraph number="1144" type="verses" book="mn">
_<Emphasis>အတိသာရဒိဋ္ဌိယာ သော သမတ္တော,</Emphasis>_  
_<Emphasis>မာနေန မတ္တော ပရိပုဏ္ဏမာနီ;</Emphasis>_  
_<Emphasis>သယမေဝ သာမံ မနသာဘိသိတ္တော,</Emphasis>_  
_<Emphasis>ဒိဋ္ဌီ ဟိ သာ တဿ တထာ သမတ္တာ.</Emphasis>_  

</Paragraph>

<Paragraph number="1145" book="mn">
<Emphasis>အတိသာရဒိဋ္ဌိယာ သော သမတ္တော</Emphasis>တိ. အတိသာရဒိဋ္ဌိယော ဝုစ္စန္တိ ဒွါသဋ္ဌိ ဒိဋ္ဌိဂတာနိ. ကိံကာရဏာ အတိသာရဒိဋ္ဌိယော ဝုစ္စန္တိ ဒွါသဋ္ဌိ ဒိဋ္ဌိဂတာနိ? သဗ္ဗာ တာ ဒိဋ္ဌိယော ကာရဏာတိက္ကန္တာ လက္ခဏာတိက္ကန္တာ ဌာနာတိက္ကန္တာ, တံကာရဏာ အတိသာရဒိဋ္ဌိယော ဝုစ္စန္တိ ဒွါသဋ္ဌိ ဒိဋ္ဌိဂတာနိ. သဗ္ဗေပိ တိတ္ထိယာ အတိသာရဒိဋ္ဌိယာ. ကိံကာရဏာ သဗ္ဗေပိ တိတ္ထိယာ အတိသာရဒိဋ္ဌိယာ? တေ အညမညံ အတိက္ကမိတွာ သမတိက္ကမိတွာ ဝီတိဝတ္တိတွာ ဒိဋ္ဌိဂတာနိ ဇနေန္တိ သဉ္ဇနေန္တိ နိဗ္ဗတ္တေန္တိ အဘိနိဗ္ဗတ္တေန္တိ, တံကာရဏာ သဗ္ဗေပိ တိတ္ထိယာ အတိသာရဒိဋ္ဌိယာ. <Emphasis>အတိသာရဒိဋ္ဌိယာ သော သမတ္တော</Emphasis>တိ. အတိသာရဒိဋ္ဌိယာ သမတ္တော ပရိပုဏ္ဏော အနောမောတိ—  အတိသာရဒိဋ္ဌိယာ သော သမတ္တော.
</Paragraph>

<Paragraph number="1146" book="mn">
<Emphasis>မာနေန မတ္တော ပရိပုဏ္ဏမာနီ</Emphasis>တိ. သကာယ ဒိဋ္ဌိယာ ဒိဋ္ဌိမာနေန မတ္တော ပမတ္တော ဥမ္မတ္တော အတိမတ္တောတိ—  မာနေန မတ္တော. <Emphasis>ပရိပုဏ္ဏမာနီ</Emphasis>တိ ပရိပုဏ္ဏမာနီ သမတ္တမာနီ အနောမမာနီတိ—  မာနေန မတ္တော ပရိပုဏ္ဏမာနီ.
</Paragraph>

<Paragraph number="1147" book="mn">
<Emphasis>သယမေဝ သာမံ မနသာဘိသိတ္တော</Emphasis>တိ. သယမေဝ အတ္တာနံ စိတ္တေန အဘိသိဉ္စတိ “အဟမသ္မိ ကုသလော ပဏ္ဍိတော ပညဝါ ဗုဒ္ဓိမာ ဉာဏီ ဝိဘာဝီ မေဓာဝီ”တိ—  သယမေဝ သာမံ မနသာဘိသိတ္တော.
</Paragraph>

<Paragraph number="1148" book="mn">
<Emphasis>ဒိဋ္ဌီ ဟိ သာ တဿ တထာ သမတ္တာ</Emphasis>တိ. တဿ သာ ဒိဋ္ဌိ တထာ သမတ္တာ သမာဒိန္နာ ဂဟိတာ ပရာမဋ္ဌာ အဘိနိဝိဋ္ဌာ အဇ္ဈောသိတာ အဓိမုတ္တာတိ—  ဒိဋ္ဌီ ဟိ သာ တဿ တထာ သမတ္တာ.
</Paragraph>

<Paragraph number="1149" book="mn">
တေနာဟ ဘဂဝါ—
</Paragraph>

<Paragraph number="1150" type="verses" book="mn">
_“အတိသာရဒိဋ္ဌိယာ သော သမတ္တော,_  
_မာနေန မတ္တော ပရိပုဏ္ဏမာနီ;_  
_သယမေဝ သာမံ မနသာဘိသိတ္တော,_  
_ဒိဋ္ဌီ ဟိ သာ တဿ တထာ သမတ္တာ”တိ._  

</Paragraph>

</Division>
<Division number="125" book="mn">

<Paragraph number="1151" type="verses" book="mn">
_<Emphasis>ပရဿ စေ ဟိ ဝစသာ နိဟီနော,</Emphasis>_  
_<Emphasis>တုမော သဟာ ဟောတိ နိဟီနပညော;</Emphasis>_  
_<Emphasis>အထ စေ သယံ ဝေဒဂူ ဟောတိ ဓီရော,</Emphasis>_  
_<Emphasis>န ကောစိ ဗာလော သမဏေသု အတ္ထိ.</Emphasis>_  

</Paragraph>

<Paragraph number="1152" book="mn">
<Emphasis>ပရဿ စေ ဟိ ဝစသာ နိဟီနော</Emphasis>တိ ပရဿ စေ ဝါစာယ ဝစနေန နိန္ဒိတကာရဏာ ဂရဟိတကာရဏာ ဥပဝဒိတကာရဏာ ပရော ဗာလော ဟောတိ ဟီနော နိဟီနော ဩမကော လာမကော ဆတုက္ကော ပရိတ္တောတိ—  ပရဿ စေ ဟိ ဝစသာ နိဟီနော. <Emphasis>တုမော သဟာ ဟောတိ နိဟီနပညော</Emphasis>တိ. သောပိ တေနေဝ သဟာ ဟောတိ ဟီနပညော နိဟီနပညော ဩမကပညော လာမကပညော ဆတုက္ကပညော ပရိတ္တပညောတိ—  တုမော သဟာ ဟောတိ နိဟီနပညော.
</Paragraph>

<Paragraph number="1153" book="mn">
<Emphasis>အထ စေ သယံ ဝေဒဂူ ဟောတိ ဓီရော</Emphasis>တိ အထ စေ သယံ ဝေဒဂူ ဟောတိ ဓီရော ပဏ္ဍိတော ပညဝါ ဗုဒ္ဓိမာ ဉာဏီ ဝိဘာဝီ မေဓာဝီတိ—  အထ စေ သယံ ဝေဒဂူ ဟောတိ ဓီရော.
</Paragraph>

<Paragraph number="1154" book="mn">
<Emphasis>န ကောစိ ဗာလော သမဏေသု အတ္ထီ</Emphasis>တိ. သမဏေသု န ကောစိ ဗာလော ဟီနော နိဟီနော ဩမကော လာမကော ဆတုက္ကော ပရိတ္တော အတ္ထိ, သဗ္ဗေဝ သေဋ္ဌပညာ ဝိသိဋ္ဌပညာ ပါမောက္ခပညာ ဥတ္တမပညာ ပဝရပညာတိ—  န ကောစိ ဗာလော သမဏေသု အတ္ထိ.
</Paragraph>

<Paragraph number="1155" book="mn">
တေနာဟ ဘဂဝါ—
</Paragraph>

<Paragraph number="1156" type="verses" book="mn">
_“ပရဿ စေ ဟိ ဝစသာ နိဟီနော,_  
_တုမော သဟာ ဟောတိ နိဟီနပညော;_  
_အထ စေ သယံ ဝေဒဂူ ဟောတိ ဓီရော,_  
_န ကောစိ ဗာလော သမဏေသု အတ္ထီ”တိ._  

</Paragraph>

</Division>
<Division number="126" book="mn">

<Paragraph number="1157" type="verses" book="mn">
_<Emphasis>အညံ ဣတော ယာဘိဝဒန္တိ ဓမ္မံ,</Emphasis>_  
_<Emphasis>အပရဒ္ဓါ သုဒ္ဓိမကေဝလီ တေ;</Emphasis>_  
_<Emphasis>ဧဝမ္ပိ တိတ္ထျာ ပုထုသော ဝဒန္တိ,</Emphasis>_  
_<Emphasis>သန္ဒိဋ္ဌိရာဂေန ဟိ တေဘိရတ္တာ.</Emphasis>_  

</Paragraph>

<Paragraph number="1158" book="mn">
<Emphasis>အညံ ဣတော ယာဘိဝဒန္တိ ဓမ္မံ, အပရဒ္ဓါ သုဒ္ဓိမကေဝလီ တေ</Emphasis>တိ. ဣတော အညံ ဓမ္မံ ဒိဋ္ဌိံ ပဋိပဒံ မဂ္ဂံ ယေ အဘိဝဒန္တိ, တေ သုဒ္ဓိမဂ္ဂံ ဝိသုဒ္ဓိမဂ္ဂံ ပရိသုဒ္ဓိမဂ္ဂံ ဝေါဒါတမဂ္ဂံ ပရိယောဒါတမဂ္ဂံ ဝိရဒ္ဓါ အပရဒ္ဓါ ခလိတာ ဂလိတာ အညာယ အပရဒ္ဓါ အကေဝလီ တေ, အသမတ္တာ တေ, အပရိပုဏ္ဏာ တေ, ဟီနာ နိဟီနာ ဩမကာ လာမကာ ဆတုက္ကာ ပရိတ္တာတိ—  အညံ ဣတော ယာဘိဝဒန္တိ ဓမ္မံ, အပရဒ္ဓါ သုဒ္ဓိမကေဝလီ တေ.
</Paragraph>

<Paragraph number="1159" book="mn">
<Emphasis>ဧဝမ္ပိ တိတ္ထျာ ပုထုသော ဝဒန္တီ</Emphasis>တိ. <Emphasis>တိတ္ထံ</Emphasis> ဝုစ္စတိ ဒိဋ္ဌိဂတံ. တိတ္ထိယာ ဝုစ္စန္တိ ဒိဋ္ဌိဂတိကာ. ပုထုဒိဋ္ဌိယာ ပုထုဒိဋ္ဌိဂတာနိ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တီတိ—  ဧဝမ္ပိ တိတ္ထျာ ပုထုသော ဝဒန္တိ.
</Paragraph>

<Paragraph number="1160" book="mn">
<Emphasis>သန္ဒိဋ္ဌိရာဂေန ဟိ တေဘိရတ္တာ</Emphasis>တိ. သကာယ ဒိဋ္ဌိယာ ဒိဋ္ဌိရာဂေန ရတ္တာ အဘိရတ္တာတိ—  သန္ဒိဋ္ဌိရာဂေန ဟိ တေဘိရတ္တာ.
</Paragraph>

<Paragraph number="1161" book="mn">
တေနာဟ ဘဂဝါ—
</Paragraph>

<Paragraph number="1162" type="verses" book="mn">
_“အညံ ဣတော ယာဘိဝဒန္တိ ဓမ္မံ,_  
_အပရဒ္ဓါ သုဒ္ဓိမကေဝလီ တေ;_  
_ဧဝမ္ပိ တိတ္ထျာ ပုထုသော ဝဒန္တိ,_  
_သန္ဒိဋ္ဌိရာဂေန ဟိ တေဘိရတ္တာ”တိ._  

</Paragraph>

</Division>
<Division number="127" book="mn">

<Paragraph number="1163" type="verses" book="mn">
_<Emphasis>ဣဓေဝ သုဒ္ဓိံ ဣတိ ဝါဒယန္တိ,</Emphasis>_  
_<Emphasis>နာညေသု ဓမ္မေသု ဝိသုဒ္ဓိမာဟု;</Emphasis>_  
_<Emphasis>ဧဝမ္ပိ တိတ္ထျာ ပုထုသော နိဝိဋ္ဌာ,</Emphasis>_  
_<Emphasis>သကာယနေ တတ္ထ ဒဠှံ ဝဒါနာ.</Emphasis>_  

</Paragraph>

<Paragraph number="1164" book="mn">
<Emphasis>ဣဓေဝ သုဒ္ဓိံ ဣတိ ဝါဒယန္တီ</Emphasis>တိ. ဣဓ သုဒ္ဓိံ ဝိသုဒ္ဓိံ ပရိသုဒ္ဓိံ, မုတ္တိံ ဝိမုတ္တိံ ပရိမုတ္တိံ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. “သဿတော လောကော, ဣဒမေဝ သစ္စံ မောဃမညန်”တိ ဣဓ သုဒ္ဓိံ ဝိသုဒ္ဓိံ ပရိသုဒ္ဓိံ, မုတ္တိံ ဝိမုတ္တိံ ပရိမုတ္တိံ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တိ. “အသဿတော လောကော …ပေ…  နေဝ ဟောတိ န န ဟောတိ တထာဂတော ပရံ မရဏာ, ဣဒမေဝ သစ္စံ မောဃမညန်”တိ ဣဓ သုဒ္ဓိံ ဝိသုဒ္ဓိံ ပရိသုဒ္ဓိံ မုတ္တိံ ဝိမုတ္တိံ ပရိမုတ္တိံ ဝဒန္တိ ကထေန္တိ ဘဏန္တိ ဒီပယန္တိ ဝေါဟရန္တီတိ—  ဣဓေဝ သုဒ္ဓိံ ဣတိ ဝါဒယန္တိ.
</Paragraph>

<Paragraph number="1165" book="mn">
<Emphasis>နာညေသု ဓမ္မေသု ဝိသုဒ္ဓိမာဟူ</Emphasis>တိ. အတ္တနော သတ္ထာရံ ဓမ္မက္ခာနံ ဂဏံ ဒိဋ္ဌိံ ပဋိပဒံ မဂ္ဂံ ဌပေတွာ သဗ္ဗေ ပရဝါဒေ ခိပန္တိ ဥက္ခိပန္တိ ပရိက္ခိပန္တိ. “သော သတ္ထာ န သဗ္ဗညူ, ဓမ္မော န သွာက္ခာတော, ဂဏော န သုပ္ပဋိပန္နော, ဒိဋ္ဌိ န ဘဒ္ဒိကာ, ပဋိပဒါ န သုပညတ္တာ, မဂ္ဂေါ န နိယျာနိကော, နတ္ထေတ္ထ သုဒ္ဓိ ဝါ ဝိသုဒ္ဓိ ဝါ ပရိသုဒ္ဓိ ဝါ, မုတ္တိ ဝါ ဝိမုတ္တိ ဝါ ပရိမုတ္တိ ဝါ, နတ္ထေတ္ထ သုဇ္ဈန္တိ ဝါ ဝိသုဇ္ဈန္တိ ဝါ ပရိသုဇ္ဈန္တိ ဝါ, မုစ္စန္တိ ဝါ ဝိမုစ္စန္တိ ဝါ ပရိမုစ္စန္တိ ဝါ ဟီနာ နိဟီနာ ဩမကာ လာမကာ ဆတုက္ကာ ပရိတ္တာ”တိ, ဧဝမာဟံသု ဧဝံ ကထေန္တိ ဧဝံ ဘဏန္တိ ဧဝံ ဒီပယန္တိ ဧဝံ ဝေါဟရန္တီတိ—  နာညေသု ဓမ္မေသု ဝိသုဒ္ဓိမာဟု.
</Paragraph>

<Paragraph number="1166" book="mn">
<Emphasis>ဧဝမ္ပိ တိတ္ထျာ ပုထုသော နိဝိဋ္ဌာ</Emphasis>တိ. တိတ္ထံ ဝုစ္စတိ ဒိဋ္ဌိဂတံ. တိတ္ထိယာ ဝုစ္စန္တိ ဒိဋ္ဌိဂတိကာ. ပုထုဒိဋ္ဌိယာ ပုထုဒိဋ္ဌိဂတေသု နိဝိဋ္ဌာ ပတိဋ္ဌိတာ အလ္လီနာ ဥပဂတာ အဇ္ဈောသိတာ အဓိမုတ္တာတိ—  ဧဝမ္ပိ တိတ္ထျာ ပုထုသော နိဝိဋ္ဌာ.
</Paragraph>

<Paragraph number="1167" book="mn">
<Emphasis>သကာယနေ တတ္ထ ဒဠှံ ဝဒါနာ</Emphasis>တိ. ဓမ္မော သကာယနံ, ဒိဋ္ဌိ သကာယနံ, ပဋိပဒါ သကာယနံ, မဂ္ဂေါ သကာယနံ, သကာယနေ ဒဠှဝါဒါ ထိရဝါဒါ ဗလိကဝါဒါ အဝဋ္ဌိတဝါဒါတိ—  သကာယနေ တတ္ထ ဒဠှံ ဝဒါနာ.
</Paragraph>

<Paragraph number="1168" book="mn">
တေနာဟ ဘဂဝါ—
</Paragraph>

<Paragraph number="1169" type="verses" book="mn">
_“ဣဓေဝ သုဒ္ဓိံ ဣတိ ဝါဒယန္တိ,_  
_နာညေသု ဓမ္မေသု ဝိသုဒ္ဓိမာဟု;_  
_ဧဝမ္ပိ တိတ္ထျာ ပုထုသော နိဝိဋ္ဌာ,_  
_သကာယနေ တတ္ထ ဒဠှံ ဝဒါနာ”တိ._  

</Paragraph>

</Division>
<Division number="128" book="mn">

<Paragraph number="1170" type="verses" book="mn">
_<Emphasis>သကာယနေ ဝါပိ ဒဠှံ ဝဒါနော,</Emphasis>_  
_<Emphasis>ကမေတ္ထ ဗာလောတိ ပရံ ဒဟေယျ;</Emphasis>_  
_<Emphasis>သယံဝ သော မေဓဂမာဝဟေယျ,</Emphasis>_  
_<Emphasis>ပရံ ဝဒံ ဗာလမသုဒ္ဓိဓမ္မံ.</Emphasis>_  

</Paragraph>

<Paragraph number="1171" book="mn">
<Emphasis>သကာယနေ ဝါပိ ဒဠှံ ဝဒါနော</Emphasis>တိ. ဓမ္မော သကာယနံ, ဒိဋ္ဌိ သကာယနံ, ပဋိပဒါ သကာယနံ, မဂ္ဂေါ သကာယနံ, သကာယနေ ဒဠှဝါဒေါ ထိရဝါဒေါ ဗလိကဝါဒေါ အဝဋ္ဌိတဝါဒေါတိ—  သကာယနေ ဝါပိ ဒဠှံ ဝဒါနော.
</Paragraph>

<Paragraph number="1172" book="mn">
<Emphasis>ကမေတ္ထ ဗာလောတိ ပရံ ဒဟေယျာ</Emphasis>တိ. <Emphasis>ဧတ္ထာ</Emphasis>တိ သကာယ ဒိဋ္ဌိယာ သကာယ ခန္တိယာ သကာယ ရုစိယာ သကာယ လဒ္ဓိယာ ပရံ ဗာလတော ဟီနတော နိဟီနတော ဩမကတော လာမကတော ဆတုက္ကတော ပရိတ္တတော ကံ ဒဟေယျ ကံ ပဿေယျ ကံ ဒက္ခေယျ ကံ ဩလောကေယျ ကံ နိဇ္ဈာယေယျ ကံ ဥပပရိက္ခေယျာတိ—  ကမေတ္ထ ဗာလောတိ ပရံ ဒဟေယျ.
</Paragraph>

<Paragraph number="1173" book="mn">
<Emphasis>သယံဝ သော မေဓဂမာဝဟေယျ, ပရံ ဝဒံ ဗာလမသုဒ္ဓိဓမ္မန်</Emphasis>တိ. ပရော ဗာလော ဟီနော နိဟီနော ဩမကော လာမကော ဆတုက္ကော ပရိတ္တော အသုဒ္ဓိဓမ္မော အဝိသုဒ္ဓိဓမ္မော အပရိသုဒ္ဓိဓမ္မော အဝေါဒါတဓမ္မောတိ—  ဧဝံ ဝဒန္တော ဧဝံ ကထေန္တော ဧဝံ ဘဏန္တော ဧဝံ ဒီပယန္တော ဧဝံ ဝေါဟရန္တော သယမေဝ ကလဟံ ဘဏ္ဍနံ ဝိဂ္ဂဟံ ဝိဝါဒံ မေဓဂံ အာဝဟေယျ သမာဝဟေယျ အာဟရေယျ သမာဟရေယျ အာကဍ္ဎေယျ သမာကဍ္ဎေယျ ဂဏှေယျ ပရာမသေယျ အဘိနိဝိသေယျာတိ—  သယံဝ သော မေဓဂမာဝဟေယျ ပရံ ဝဒံ ဗာလမသုဒ္ဓိဓမ္မံ.
</Paragraph>

<Paragraph number="1174" book="mn">
တေနာဟ ဘဂဝါ—
</Paragraph>

<Paragraph number="1175" type="verses" book="mn">
_“သကာယနေ ဝါပိ ဒဠှံ ဝဒါနော,_  
_ကမေတ္ထ ဗာလောတိ ပရံ ဒဟေယျ;_  
_သယံဝ သော မေဓဂမာဝဟေယျ,_  
_ပရံ ဝဒံ ဗာလမသုဒ္ဓိဓမ္မန်”တိ._  

</Paragraph>

</Division>
<Division number="129" book="mn">

<Paragraph number="1176" type="verses" book="mn">
_<Emphasis>ဝိနိစ္ဆယေ ဌတွာ သယံ ပမာယ,</Emphasis>_  
_<Emphasis>ဥဒ္ဓံသ လောကသ္မိံ ဝိဝါဒမေတိ;</Emphasis>_  
_<Emphasis>ဟိတွာန သဗ္ဗာနိ ဝိနိစ္ဆယာနိ,</Emphasis>_  
_<Emphasis>န မေဓဂံ ကုဗ္ဗတိ ဇန္တု လောကေ.</Emphasis>_  

</Paragraph>

<Paragraph number="1177" book="mn">
<Emphasis>ဝိနိစ္ဆယေ ဌတွာ သယံ ပမာယာ</Emphasis>တိ. ဝိနိစ္ဆယာ ဝုစ္စန္တိ ဒွါသဋ္ဌိ ဒိဋ္ဌိဂတာနိ. ဝိနိစ္ဆယဒိဋ္ဌိယာ ဌတွာ ပတိဋ္ဌဟိတွာ ဂဏှိတွာ ပရာမသိတွာ အဘိနိဝိသိတွာတိ ဝိနိစ္ဆယေ ဌတွာ. <Emphasis>သယံ ပမာယာ</Emphasis>တိ သယံ ပမာယ ပမိနိတွာ. “အယံ သတ္ထာ သဗ္ဗညူ”တိ သယံ ပမာယ ပမိနိတွာ, “အယံ ဓမ္မော သွာက္ခာတော…  အယံ ဂဏော သုပ္ပဋိပန္နော…  အယံ ဒိဋ္ဌိ ဘဒ္ဒိကာ…  အယံ ပဋိပဒါ သုပညတ္တာ…  အယံ မဂ္ဂေါ နိယျာနိကော”တိ သယံ ပမာယ ပမိနိတွာတိ—  ဝိနိစ္ဆယေ ဌတွာ သယံ ပမာယ.
</Paragraph>

<Paragraph number="1178" book="mn">
<Emphasis>ဥဒ္ဓံသ လောကသ္မိံ ဝိဝါဒမေတီ</Emphasis>တိ. ဥဒ္ဓံသော ဝုစ္စတိ အနာဂတံ. အတ္တနော ဝါဒံ ဥဒ္ဓံ ဌပေတွာ သယမေဝ ကလဟံ ဘဏ္ဍနံ ဝိဂ္ဂဟံ ဝိဝါဒံ မေဓဂံ ဧတိ ဥပေတိ ဥပဂစ္ဆတိ ဂဏှာတိ ပရာမသတိ အဘိနိဝိသတီတိ. ဧဝမ္ပိ ဥဒ္ဓံသ လောကသ္မိံ ဝိဝါဒမေတိ. အထ ဝါ အညေန ဥဒ္ဓံ ဝါဒေန သဒ္ဓိံ ကလဟံ ကရောတိ ဘဏ္ဍနံ ကရောတိ ဝိဂ္ဂဟံ ကရောတိ ဝိဝါဒံ ကရောတိ မေဓဂံ ကရောတိ—  “န တွံ ဣမံ ဓမ္မဝိနယံ အာဇာနာသိ …ပေ…  နိဗ္ဗေဌေဟိ ဝါ သစေ ပဟောသီ”တိ. ဧဝမ္ပိ ဥဒ္ဓံသ လောကသ္မိံ ဝိဝါဒမေတိ.
</Paragraph>

<Paragraph number="1179" book="mn">
<Emphasis>ဟိတွာန သဗ္ဗာနိ ဝိနိစ္ဆယာနီ</Emphasis>တိ. ဝိနိစ္ဆယာ ဝုစ္စန္တိ ဒွါသဋ္ဌိ ဒိဋ္ဌိဂတာနိ. ဒိဋ္ဌိဝိနိစ္ဆယာ သဗ္ဗေ ဝိနိစ္ဆယေ ဟိတွာ စဇိတွာ ပရိစ္စဇိတွာ ဇဟိတွာ ပဇဟိတွာ ဝိနောဒေတွာ ဗျန္တိံ ကရိတွာ အနဘာဝံ ဂမေတွာတိ—  ဟိတွာန သဗ္ဗာနိ ဝိနိစ္ဆယာနိ.
</Paragraph>

<Paragraph number="1180" book="mn">
<Emphasis>န မေဓဂံ ကုဗ္ဗတိ ဇန္တု လောကေ</Emphasis>တိ. န ကလဟံ ကရောတိ, န ဘဏ္ဍနံ ကရောတိ, န ဝိဂ္ဂဟံ ကရောတိ, န ဝိဝါဒံ ကရောတိ, န မေဓဂံ ကရောတိ. ဝုတ္တဉှေတံ ဘဂဝတာ—  “ဧဝံ ဝိမုတ္တစိတ္တော ခေါ, အဂ္ဂိဝေဿန, ဘိက္ခု န ကေနစိ သံဝဒတိ, န ကေနစိ ဝိဝဒတိ, ယဉ္စ လောကေ ဝုတ္တံ တေန စ ဝေါဟရတိ အပရာမသန်”တိ. <Emphasis>ဇန္တူ</Emphasis>တိ သတ္တော နရော မာနဝေါ ပေါသော ပုဂ္ဂလော ဇီဝေါ ဇာဂု ဇန္တု ဣန္ဒဂု မနုဇော. <Emphasis>လောကေ</Emphasis>တိ အပါယလောကေ …ပေ…  အာယတနလောကေတိ—  န မေဓဂံ ကုဗ္ဗတိ ဇန္တု လောကေတိ.
</Paragraph>

<Paragraph number="1181" book="mn">
တေနာဟ ဘဂဝါ—
</Paragraph>

<Paragraph number="1182" type="verses" book="mn">
_“ဝိနိစ္ဆယေ ဌတွာ သယံ ပမာယ,_  
ဥဒ္ဓံသ လောကသ္မိံ ဝိဝါဒမေတိ;_  
_ဟိတွာန သဗ္ဗာနိ ဝိနိစ္ဆယာနိ,_  
_န မေဓဂံ ကုဗ္ဗတိ ဇန္တု လောကေ”တိ._  


</Paragraph>
</Division>

<Paragraph number="1183" type="center" book="mn">
စူဠဗျူဟသုတ္တနိဒ္ဒေသော ဒွါဒသမော.
</Paragraph>