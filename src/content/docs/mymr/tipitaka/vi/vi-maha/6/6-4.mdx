---
title: "6.4 ဂုဠာဒိအနုဇာနန"
tableOfContents: false
sidebar:
  order: 21
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="272" book="vi-maha">

<Paragraph number="1248" book="vi-maha">
အထ ခေါ ဘဂဝါ သာဝတ္ထိယံ ယထာဘိရန္တံ ဝိဟရိတွာ ယေန ရာဇဂဟံ တေန စာရိကံ ပက္ကာမိ. အဒ္ဒသာ ခေါ အာယသ္မာ ကင်္ခါရေဝတော အန္တရာမဂ္ဂေ ဂုဠကရဏံ, ဩက္ကမိတွာ ဂုဠေ ပိဋ္ဌမ္ပိ ဆာရိကမ္ပိ ပက္ခိပန္တေ, ဒိသွာန—  “အကပ္ပိယော ဂုဠော သာမိသော, န ကပ္ပတိ ဂုဠော ဝိကာလေ ပရိဘုဉ္ဇိတုန်”တိ—  ကုက္ကုစ္စာယန္တော သပရိသော ဂုဠံ န ပရိဘုဉ္ဇတိ. ယေပိဿ သောတဗ္ဗံ မညန္တိ, တေပိ ဂုဠံ န ပရိဘုဉ္ဇန္တိ. ဘဂဝတော ဧတမတ္ထံ အာရောစေသုံ. “ကိမတ္ထာယ, ဘိက္ခဝေ, ဂုဠေ ပိဋ္ဌမ္ပိ ဆာရိကမ္ပိ ပက္ခိပန္တီ”တိ? “ထဒ္ဓတ္ထာယ, ဘဂဝါ”တိ. “သစေ, ဘိက္ခဝေ, ထဒ္ဓတ္ထာယ ဂုဠေ ပိဋ္ဌမ္ပိ ဆာရိကမ္ပိ ပက္ခိပန္တိ, သော စ ဂုဠောတွေဝ သင်္ခံ ဂစ္ဆတိ. အနုဇာနာမိ, ဘိက္ခဝေ, ယထာသုခံ ဂုဠံ ပရိဘုဉ္ဇိတုန်”တိ.
</Paragraph>

<Paragraph number="1249" book="vi-maha">
အဒ္ဒသာ ခေါ အာယသ္မာ ကင်္ခါရေဝတော အန္တရာမဂ္ဂေ ဝစ္စေ မုဂ္ဂံ ဇာတံ, ပဿိတွာ—  “အကပ္ပိယာ မုဂ္ဂါ; ပက္ကာပိ မုဂ္ဂါ ဇာယန္တီ”တိ—  ကုက္ကုစ္စာယန္တော သပရိသော မုဂ္ဂံ န ပရိဘုဉ္ဇတိ. ယေပိဿ သောတဗ္ဗံ မညန္တိ, တေပိ မုဂ္ဂံ န ပရိဘုဉ္ဇန္တိ. ဘဂဝတော ဧတမတ္ထံ အာရောစေသုံ. “သစေ, ဘိက္ခဝေ, ပက္ကာပိ မုဂ္ဂါ ဇာယန္တိ, အနုဇာနာမိ, ဘိက္ခဝေ, ယထာသုခံ မုဂ္ဂံ ပရိဘုဉ္ဇိတုန်”တိ.
</Paragraph>

</Division>
<Division number="273" book="vi-maha">

<Paragraph number="1250" book="vi-maha">
တေန ခေါ ပန သမယေန အညတရဿ ဘိက္ခုနော ဥဒရဝါတာဗာဓော ဟောတိ. သော လောဏသောဝီရကံ အပါယိ. တဿ သော ဥဒရဝါတာဗာဓော ပဋိပ္ပဿမ္ဘိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဂိလာနဿ လောဏသောဝီရကံ; အဂိလာနဿ ဥဒကသမ္ဘိန္နံ ပါနပရိဘောဂေန ပရိဘုဉ္ဇိတုန်”တိ.
</Paragraph>
</Division>