---
title: 8.31 အဋ္ဌစီဝရမာတိကာ
tableOfContents: false
sidebar:
  order: 31
type: tipitaka
basket: vi
book: vi-maha
review:
  current: review
  updated: '2025-10-22T11:23:45.545017'
  updated_by: ''
  notes: ''
  history:
  - state: review
    date: '2025-10-22T11:23:45.545017'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="379" book="vi-maha" e="ch" v="3" p="427">

<Paragraph number="1746" book="vi-maha">
အဋ္ဌိမာ, ဘိက္ခဝေ, မာတိကာ စီဝရဿ ဥပ္ပါဒါယ—  သီမာယ ဒေတိ, ကတိကာယ ဒေတိ, ဘိက္ခာပညတ္တိယာ ဒေတိ, သံဃဿ ဒေတိ, ဥဘတောသံဃဿ ဒေတိ, ဝဿံဝုဋ္ဌသံဃဿ ဒေတိ, အာဒိဿ ဒေတိ, ပုဂ္ဂလဿ ဒေတိ.
</Paragraph>

<Paragraph number="1747" book="vi-maha">
သီမာယ ဒေတိ—  ယာဝတိကာ ဘိက္ခူ အန္တောသီမဂတာ တေဟိ ဘာဇေတဗ္ဗံ. ကတိကာယ ဒေတိ—  သမ္ဗဟုလာ အာဝါသာ သမာနလာဘာ ဟောန္တိ ဧကသ္မိံ အာဝါသေ ဒိန္နေ သဗ္ဗတ္ထ ဒိန္နံ ဟောတိ. ဘိက္ခာပညတ္တိယာ ဒေတိ, ယတ္ထ သံဃဿ ဓုဝကာရာ ကရိယျန္တိ, တတ္ထ ဒေတိ. သံဃဿ ဒေတိ, သမ္မုခီဘူတေန သံဃေန ဘာဇေတဗ္ဗံ. ဥဘတောသံဃဿ ဒေတိ, ဗဟုကာပိ ဘိက္ခူ ဟောန္တိ, ဧကာ ဘိက္ခုနီ ဟောတိ, ဥပဍ္ဎံ ဒါတဗ္ဗံ, ဗဟုကာပိ ဘိက္ခုနိယော ဟောန္တိ, ဧကော ဘိက္ခု ဟောတိ, ဥပဍ္ဎံ ဒါတဗ္ဗံ. ဝဿံဝုဋ္ဌသံဃဿ ဒေတိ, ယာဝတိကာ ဘိက္ခူ တသ္မိံ အာဝါသေ ဝဿံဝုဋ္ဌာ, တေဟိ ဘာဇေတဗ္ဗံ. အာဒိဿ ဒေတိ, ယာဂုယာ ဝါ ဘတ္တေ ဝါ ခါဒနီယေ ဝါ စီဝရေ ဝါ သေနာသနေ ဝါ ဘေသဇ္ဇေ ဝါ. ပုဂ္ဂလဿ ဒေတိ—  ‘ဣမံ စီဝရံ ဣတ္ထန္နာမဿ ဒမ္မီ’”တိ.

</Paragraph>
</Division>

<Paragraph number="1748" type="center" book="vi-maha">
စီဝရက္ခန္ဓကော အဋ္ဌမော.



</Paragraph>

<Paragraph number="1749" type="center" book="vi-maha">
တဿုဒ္ဒါနံ


</Paragraph>

<Paragraph number="1750" type="verses" book="vi-maha">
_ရာဇဂဟကော နေဂမော,_  
_ဒိသွာ ဝေသာလိယံ ဂဏိံ;_  
_ပုန ရာဇဂဟံ ဂန္တွာ,_  
_ရညော တံ ပဋိဝေဒယိ._  

</Paragraph>

<Paragraph number="1751" type="verses" book="vi-maha">
_ပုတ္တော သာလဝတိကာယ,_  
_အဘယဿ ဟိ အတြဇော;_  
_ဇီဝတီတိ ကုမာရေန,_  
_သင်္ခါတော ဇီဝကော ဣတိ._  

</Paragraph>

<Paragraph number="1752" type="verses" book="vi-maha">
_သော ဟိ တက္ကသီလံ ဂန္တွာ,_  
ဥဂ္ဂဟေတွာ မဟာဘိသော;_  
_သတ္တဝဿိကအာဗာဓံ,_  
_နတ္ထုကမ္မေန နာသယိ._  

</Paragraph>

<Paragraph number="1753" type="verses" book="vi-maha">
_ရညော ဘဂန္ဒလာဗာဓံ,_  
_အာလေပေန အပါကဍ္ဎိ;_  
_မမဉ္စ ဣတ္ထာဂါရဉ္စ,_  
_ဗုဒ္ဓသံဃံ စုပဋ္ဌဟိ._  

</Paragraph>

<Paragraph number="1754" type="verses" book="vi-maha">
_ရာဇဂဟကော စ သေဋ္ဌိ,_  
_အန္တဂဏ္ဌိ တိကိစ္ဆိတံ;_  
_ပဇ္ဇောတဿ မဟာရောဂံ,_  
_ဃတပါနေန နာသယိ._  

</Paragraph>

<Paragraph number="1755" type="verses" book="vi-maha">
_အဓိကာရဉ္စ သိဝေယျံ,_  
_အဘိသန္နံ သိနေဟတိ;_  
_တီဟိ ဥပ္ပလဟတ္ထေဟိ,_  
_သမတ္တိံသဝိရေစနံ._  

</Paragraph>

<Paragraph number="1756" type="verses" book="vi-maha">
_ပကတတ္တံ ဝရံ ယာစိ,_  
_သိဝေယျဉ္စ ပဋိဂ္ဂဟိ;_  
_စီဝရဉ္စ ဂိဟိဒါနံ,_  
_အနုညာသိ တထာဂတော._  

</Paragraph>

<Paragraph number="1757" type="verses" book="vi-maha">
_ရာဇဂဟေ ဇနပဒေ,_  
_ဗဟုံ ဥပ္ပဇ္ဇိ စီဝရံ;_  
_ပါဝါရော ကောသိယဉ္စေဝ,_  
_ကောဇဝေါ အဍ္ဎကာသိကံ._  

</Paragraph>

<Paragraph number="1758" type="verses" book="vi-maha">
ဥစ္စာဝစာ စ သန္တုဋ္ဌိ,_  
_နာဂမေသာဂမေသုံ စ;_  
_ပဌမံ ပစ္ဆာ သဒိသာ,_  
_ကတိကာ စ ပဋိဟရုံ._  

</Paragraph>

<Paragraph number="1759" type="verses" book="vi-maha">
_ဘဏ္ဍာဂါရံ အဂုတ္တဉ္စ,_  
_ဝုဋ္ဌာပေန္တိ တထေဝ စ;_  
ဥဿန္နံ ကောလာဟလဉ္စ,_  
_ကထံ ဘာဇေ ကထံ ဒဒေ._  

</Paragraph>

<Paragraph number="1760" type="verses" book="vi-maha">
_သကာတိရေကဘာဂေန,_  
_ပဋိဝီသော ကထံ ဒဒေ;_  
_ဆကဏေန သီတုဒကာ,_  
ဥတ္တရိတု န ဇာနရေ._  

</Paragraph>

<Paragraph number="1761" type="verses" book="vi-maha">
_ဩရောပေန္တာ ဘာဇနဉ္စ,_  
_ပါတိယာ စ ဆမာယ စ;_  
ဥပစိကာ မဇ္ဈေ ဇီရန္တိ,_  
_ဧကတော ပတ္ထိန္နေန စ._  

</Paragraph>

<Paragraph number="1762" type="verses" book="vi-maha">
_ဖရုသာစ္ဆိန္နစ္ဆိဗန္ဓာ,_  
_အဒ္ဒသာသိ ဥဗ္ဘဏ္ဍိတေ;_  
_ဝီမံသိတွာ သကျမုနိ,_  
_အနုညာသိ တိစီဝရံ._  

</Paragraph>

<Paragraph number="1763" type="verses" book="vi-maha">
_အညေန အတိရေကေန,_  
ဥပ္ပဇ္ဇိ ဆိဒ္ဒမေဝ စ;_  
_စာတုဒ္ဒီပေါ ဝရံ ယာစိ,_  
_ဒါတုံ ဝဿိကသာဋိကံ._  

</Paragraph>

<Paragraph number="1764" type="verses" book="vi-maha">
_အာဂန္တုဂမိဂိလာနံ,_  
ဥပဋ္ဌာကဉ္စ ဘေသဇ္ဇံ;_  
_ဓုဝံ ဥဒကသာဋိဉ္စ,_  
_ပဏီတံ အတိခုဒ္ဒကံ._  

</Paragraph>

<Paragraph number="1765" type="verses" book="vi-maha">
_ထုလ္လကစ္ဆုမုခံ ခေါမံ,_  
_ပရိပုဏ္ဏံ အဓိဋ္ဌာနံ;_  
_ပစ္ဆိမံ ကတော ဂရုကော,_  
_ဝိကဏ္ဏော သုတ္တမောကိရိ._  

</Paragraph>

<Paragraph number="1766" type="verses" book="vi-maha">
_လုဇ္ဇန္တိ နပ္ပဟောန္တိ,_  
_စ အနွာဓိကံ ဗဟူနိ စ;_  
_အန္ဓဝနေ အဿတိယာ,_  
_ဧကော ဝဿံ ဥတုမှိ စ._  

</Paragraph>

<Paragraph number="1767" book="vi-maha">
_ဒွေ ဘာတုကာ ရာဇဂဟေ,_  
ဥပနန္ဒော ပုန ဒွိသု;_  
_ကုစ္ဆိဝိကာရော ဂိလာနော,_  
ဥဘော စေဝ ဂိလာနကာ._  

</Paragraph>

<Paragraph number="1768" type="verses" book="vi-maha">
_နဂ္ဂါ ကုသာ ဝါကစီရံ,_  
_ဖလကော ကေသကမ္ဗလံ;_  
_ဝါဠော်လူကပက္ခဉ္စ,_  
_အဇိနံ အက္ကနာဠကံ._  

</Paragraph>

<Paragraph number="1769" type="verses" book="vi-maha">
_ပေါတ္ထကံ နီလပီတဉ္စ,_  
_လောဟိတံ မဉ္ဇိဋ္ဌေန စ;_  
_ကဏှာ မဟာရင်္ဂနာမ,_  
_အစ္ဆိန္နဒသိကာ တထာ._  

</Paragraph>

<Paragraph number="1770" type="verses" book="vi-maha">
_ဒီဃပုပ္ဖဖဏဒသာ,_  
_ကဉ္စုတိရီဋဝေဌနံ;_  
_အနုပ္ပန္နေ ပက္ကမတိ,_  
_သံဃော ဘိဇ္ဇတိ တာဝဒေ._  

</Paragraph>

<Paragraph number="1771" type="verses" book="vi-maha">
_ပက္ခေ ဒဒန္တိ သံဃဿ,_  
_အာယသ္မာ ရေဝတော ပဟိ;_  
_ဝိဿာသဂါဟာဓိဋ္ဌာတိ,_  
_အဋ္ဌ စီဝရမာတိကာတိ._  


</Paragraph>

<Paragraph number="1772" type="center" book="vi-maha">
ဣမမှိ ခန္ဓကေ ဝတ္ထူ ဆန္နဝုတိ.



</Paragraph>

<Paragraph number="1773" type="center" book="vi-maha">
စီဝရက္ခန္ဓကော နိဋ္ဌိတော.
</Paragraph>