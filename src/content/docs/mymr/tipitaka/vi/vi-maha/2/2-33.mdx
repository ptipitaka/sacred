---
title: 2.33 သီမောက္ကန္တိကပေယျာလ
tableOfContents: false
sidebar:
  order: 33
type: tipitaka
basket: vi
book: vi-maha
review:
  current: review
  updated: '2025-10-20T19:42:02.153631'
  updated_by: ''
  notes: ''
  history:
  - state: review
    date: '2025-10-20T19:42:02.153631'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="177" book="vi-maha" e="ch" v="3" p="184">

<Paragraph number="774" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟုပေါသထေ သမ္ဗဟုလာ အာဝါသိကာ ဘိက္ခူ သန္နိပတန္တိ စတ္တာရော ဝါ အတိရေကာ ဝါ. တေ န ဇာနန္တိ—  ‘အညေ အာဝါသိကာ ဘိက္ခူ အန္တောသီမံ ဩက္ကမန္တီ’တိ …ပေ…  တေ န ဇာနန္တိ—  ‘အညေ အာဝါသိကာ ဘိက္ခူ အန္တောသီမံ ဩက္ကန္တာ’တိ …ပေ…  တေ န ပဿန္တိ အညေ အာဝါသိကေ ဘိက္ခူ အန္တောသီမံ ဩက္ကမန္တေ …ပေ…  တေ န ပဿန္တိ အညေ အာဝါသိကေ ဘိက္ခူ အန္တောသီမံ ဩက္ကန္တေ …ပေ…  တေ န သုဏန္တိ—  ‘အညေ အာဝါသိကာ ဘိက္ခူ အန္တောသီမံ ဩက္ကမန္တီ’တိ …ပေ…  တေ န သုဏန္တိ—  ‘အညေ အာဝါသိကာ ဘိက္ခူ အန္တောသီမံ ဩက္ကန္တာ’တိ …ပေ… .
</Paragraph>

<Paragraph number="775" book="vi-maha">
အာဝါသိကေန အာဝါသိကာ ဧကသတပဉ္စသတ္တတိ တိကနယတော, အာဝါသိကေန အာဂန္တုကာ, အာဂန္တုကေန အာဝါသိကာ, အာဂန္တုကေန အာဂန္တုကာ ပေယျာလမုခေန သတ္တ တိကသတာနိ ဟောန္တိ.
</Paragraph>

</Division>
<Division number="178" book="vi-maha" e="ch" v="3" p="184">

<Paragraph number="776" book="vi-maha">
ဣဓ ပန, ဘိက္ခဝေ, အာဝါသိကာနံ ဘိက္ခူနံ စာတုဒ္ဒသော ဟောတိ, အာဂန္တုကာနံ ပန္နရသော. သစေ အာဝါသိကာ ဗဟုတရာ ဟောန္တိ, အာဂန္တုကေဟိ အာဝါသိကာနံ အနုဝတ္တိတဗ္ဗံ. သစေ သမသမာ ဟောန္တိ, အာဂန္တုကေဟိ အာဝါသိကာနံ အနုဝတ္တိတဗ္ဗံ. သစေ အာဂန္တုကာ ဗဟုတရာ ဟောန္တိ, အာဝါသိကေဟိ အာဂန္တုကာနံ အနုဝတ္တိတဗ္ဗံ.
</Paragraph>

<Paragraph number="777" book="vi-maha">
ဣဓ ပန, ဘိက္ခဝေ, အာဝါသိကာနံ ဘိက္ခူနံ ပန္နရသော ဟောတိ, အာဂန္တုကာနံ စာတုဒ္ဒသော. သစေ အာဝါသိကာ ဗဟုတရာ ဟောန္တိ, အာဂန္တုကေဟိ အာဝါသိကာနံ အနုဝတ္တိတဗ္ဗံ. သစေ သမသမာ ဟောန္တိ, အာဂန္တုကေဟိ အာဝါသိကာနံ အနုဝတ္တိတဗ္ဗံ. သစေ အာဂန္တုကာ ဗဟုတရာ ဟောန္တိ, အာဝါသိကေဟိ အာဂန္တုကာနံ အနုဝတ္တိတဗ္ဗံ.
</Paragraph>

<Paragraph number="778" book="vi-maha">
ဣဓ ပန, ဘိက္ခဝေ, အာဝါသိကာနံ ဘိက္ခူနံ ပါဋိပဒေါ ဟောတိ, အာဂန္တုကာနံ ပန္နရသော. သစေ အာဝါသိကာ ဗဟုတရာ ဟောန္တိ, အာဝါသိကေဟိ အာဂန္တုကာနံ နာကာမာ ဒါတဗ္ဗာ သာမဂ္ဂီ. အာဂန္တုကေဟိ နိဿီမံ ဂန္တွာ ဥပေါသထော ကာတဗ္ဗော. သစေ သမသမာ ဟောန္တိ, အာဝါသိကေဟိ အာဂန္တုကာနံ နာကာမာ ဒါတဗ္ဗာ သာမဂ္ဂီ. အာဂန္တုကေဟိ နိဿီမံ ဂန္တွာ ဥပေါသထော ကာတဗ္ဗော. သစေ အာဂန္တုကာ ဗဟုတရာ ဟောန္တိ, အာဝါသိကေဟိ အာဂန္တုကာနံ သာမဂ္ဂီ ဝါ ဒါတဗ္ဗာ နိဿီမံ ဝါ ဂန္တဗ္ဗံ.
</Paragraph>

<Paragraph number="779" book="vi-maha">
ဣဓ ပန, ဘိက္ခဝေ, အာဝါသိကာနံ ဘိက္ခူနံ ပန္နရသော ဟောတိ, အာဂန္တုကာနံ ပါဋိပဒေါ. သစေ အာဝါသိကာ ဗဟုတရာ ဟောန္တိ, အာဂန္တုကေဟိ အာဝါသိကာနံ သာမဂ္ဂီ ဝါ ဒါတဗ္ဗာ နိဿီမံ ဝါ ဂန္တဗ္ဗံ. သစေ သမသမာ ဟောန္တိ, အာဂန္တုကေဟိ အာဝါသိကာနံ သာမဂ္ဂီ ဝါ ဒါတဗ္ဗာ နိဿီမံ ဝါ ဂန္တဗ္ဗံ. သစေ အာဂန္တုကာ ဗဟုတရာ ဟောန္တိ, အာဂန္တုကေဟိ အာဝါသိကာနံ နာကာမာ ဒါတဗ္ဗာ သာမဂ္ဂီ. အာဝါသိကေဟိ နိဿီမံ ဂန္တွာ ဥပေါသထော ကာတဗ္ဗော.
</Paragraph>
</Division>