---
title: "2.12 ဝိနယပုစ္ဆနကထာ"
tableOfContents: false
sidebar:
  order: 12
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="151" book="vi-maha" e="ch" v="3" p="152">

<Paragraph number="629" book="vi-maha">
တေန ခေါ ပန သမယေန ဆဗ္ဗဂ္ဂိယာ ဘိက္ခူ သံဃမဇ္ဈေ အသမ္မတာ ဝိနယံ ပုစ္ဆန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, သံဃမဇ္ဈေ အသမ္မတေန ဝိနယော ပုစ္ဆိတဗ္ဗော. ယော ပုစ္ဆေယျ, အာပတ္တိ ဒုက္ကဋဿ. အနုဇာနာမိ, ဘိက္ခဝေ, သံဃမဇ္ဈေ သမ္မတေန ဝိနယံ ပုစ္ဆိတုံ. ဧဝဉ္စ ပန, ဘိက္ခဝေ, သမ္မန္နိတဗ္ဗော—  အတ္တနာ ဝါ အတ္တာနံ သမ္မန္နိတဗ္ဗံ, ပရေန ဝါ ပရော သမ္မန္နိတဗ္ဗော. ကထဉ္စ အတ္တနာဝ အတ္တာနံ သမ္မန္နိတဗ္ဗံ? ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—
</Paragraph>

<Paragraph number="630" book="vi-maha">
‘သုဏာတု မေ, ဘန္တေ, သံဃော. ယဒိ သံဃဿ ပတ္တကလ္လံ, အဟံ ဣတ္ထန္နာမံ ဝိနယံ ပုစ္ဆေယျန်’တိ. ဧဝံ အတ္တနာဝ အတ္တာနံ သမ္မန္နိတဗ္ဗံ.
</Paragraph>

<Paragraph number="631" book="vi-maha">
ကထဉ္စ ပရေန ပရော သမ္မန္နိတဗ္ဗော? ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—
</Paragraph>

<Paragraph number="632" book="vi-maha">
‘သုဏာတု မေ, ဘန္တေ, သံဃော. ယဒိ သံဃဿ ပတ္တကလ္လံ, ဣတ္ထန္နာမော ဣတ္ထန္နာမံ ဝိနယံ ပုစ္ဆေယျာ’တိ. ဧဝံ ပရေန ပရော သမ္မန္နိတဗ္ဗော”တိ.
</Paragraph>

<Paragraph number="633" book="vi-maha">
တေန ခေါ ပန သမယေန ပေသလာ ဘိက္ခူ သံဃမဇ္ဈေ သမ္မတာ ဝိနယံ ပုစ္ဆန္တိ. ဆဗ္ဗဂ္ဂိယာ ဘိက္ခူ လဘန္တိ အာဃာတံ, လဘန္တိ အပ္ပစ္စယံ, ဝဓေန တဇ္ဇေန္တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, သံဃမဇ္ဈေ သမ္မတေနပိ ပရိသံ ဩလောကေတွာ ပုဂ္ဂလံ တုလယိတွာ ဝိနယံ ပုစ္ဆိတုန်”တိ.
</Paragraph>
</Division>