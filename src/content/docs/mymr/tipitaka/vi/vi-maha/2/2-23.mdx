---
title: 2.23 ဥမ္မတ္တကသမ္မုတိ
tableOfContents: false
sidebar:
  order: 23
type: tipitaka
basket: vi
book: vi-maha
review:
  current: review
  updated: '2025-10-27T21:49:53.110469'
  updated_by: ''
  notes: ''
  history:
  - state: review
    date: '2025-10-27T21:49:53.110469'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="167" book="vi-maha" e="ch" v="3" p="165">

<Paragraph number="695" book="vi-maha">
အထ ခေါ ဘဂဝါ ဘိက္ခူ အာမန္တေသိ—  “သန္နိပတထ, ဘိက္ခဝေ, အတ္ထိ သံဃဿ ကရဏီယန်”တိ. ဧဝံ ဝုတ္တေ, အညတရော ဘိက္ခု ဘဂဝန္တံ ဧတဒဝေါစ—  “အတ္ထိ, ဘန္တေ, ဂဂ္ဂေါ နာမ ဘိက္ခု ဥမ္မတ္တကော, သော အနာဂတော”တိ.
</Paragraph>

<Paragraph number="696" book="vi-maha">
“ဒွေမေ, ဘိက္ခဝေ, ဥမ္မတ္တကာ—  အတ္ထိ, ဘိက္ခဝေ, ဘိက္ခု ဥမ္မတ္တကော သရတိပိ ဥပေါသထံ နပိ သရတိ, သရတိပိ သံဃကမ္မံ နပိ သရတိ, အတ္ထိ နေဝ သရတိ; အာဂစ္ဆတိပိ ဥပေါသထံ နပိ အာဂစ္ဆတိ, အာဂစ္ဆတိပိ သံဃကမ္မံ နပိ အာဂစ္ဆတိ, အတ္ထိ နေဝ အာဂစ္ဆတိ. တတြ, ဘိက္ခဝေ, ယွာယံ ဥမ္မတ္တကော သရတိပိ ဥပေါသထံ နပိ သရတိ, သရတိပိ သံဃကမ္မံ နပိ သရတိ, အာဂစ္ဆတိပိ ဥပေါသထံ နပိ အာဂစ္ဆတိ, အာဂစ္ဆတိပိ သံဃကမ္မံ နပိ အာဂစ္ဆတိ, အနုဇာနာမိ, ဘိက္ခဝေ, ဧဝရူပဿ ဥမ္မတ္တကဿ ဥမ္မတ္တကသမ္မုတိံ ဒါတုံ. ဧဝဉ္စ ပန, ဘိက္ခဝေ, ဒါတဗ္ဗာ. ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—
</Paragraph>

<Paragraph number="697" book="vi-maha">
‘သုဏာတု မေ, ဘန္တေ, သံဃော. ဂဂ္ဂေါ ဘိက္ခု ဥမ္မတ္တကော—  သရတိပိ ဥပေါသထံ နပိ သရတိ, သရတိပိ သံဃကမ္မံ နပိ သရတိ, အာဂစ္ဆတိပိ ဥပေါသထံ နပိ အာဂစ္ဆတိ, အာဂစ္ဆတိပိ သံဃကမ္မံ နပိ အာဂစ္ဆတိ. ယဒိ သံဃဿ ပတ္တကလ္လံ, သံဃော ဂဂ္ဂဿ ဘိက္ခုနော ဥမ္မတ္တကဿ ဥမ္မတ္တကသမ္မုတိံ ဒဒေယျ. သရေယျ ဝါ ဂဂ္ဂေါ ဘိက္ခု ဥပေါသထံ န ဝါ သရေယျ, သရေယျ ဝါ သံဃကမ္မံ န ဝါ သရေယျ, အာဂစ္ဆေယျ ဝါ ဥပေါသထံ န ဝါ အာဂစ္ဆေယျ, အာဂစ္ဆေယျ ဝါ သံဃကမ္မံ န ဝါ အာဂစ္ဆေယျ, သံဃော သဟ ဝါ ဂဂ္ဂေန ဝိနာ ဝါ ဂဂ္ဂေန ဥပေါသထံ ကရေယျ, သံဃကမ္မံ ကရေယျ. ဧသာ ဉတ္တိ.
</Paragraph>

<Paragraph number="698" book="vi-maha">
သုဏာတု မေ, ဘန္တေ, သံဃော. ဂဂ္ဂေါ ဘိက္ခု ဥမ္မတ္တကော—  သရတိပိ ဥပေါသထံ နပိ သရတိ, သရတိပိ သံဃကမ္မံ နပိ သရတိ, အာဂစ္ဆတိပိ ဥပေါသထံ နပိ အာဂစ္ဆတိ, အာဂစ္ဆတိပိ သံဃကမ္မံ နပိ အာဂစ္ဆတိ. သံဃော ဂဂ္ဂဿ ဘိက္ခုနော ဥမ္မတ္တကဿ ဥမ္မတ္တကသမ္မုတိံ ဒေတိ. သရေယျ ဝါ ဂဂ္ဂေါ ဘိက္ခု ဥပေါသထံ န ဝါ သရေယျ, သရေယျ ဝါ သံဃကမ္မံ န ဝါ သရေယျံ, အာဂစ္ဆေယျ ဝါ ဥပေါသထံ န ဝါ အာဂစ္ဆေယျ, အာဂစ္ဆေယျ ဝါ သံဃကမ္မံ န ဝါ အာဂစ္ဆေယျ, သံဃော သဟ ဝါ ဂဂ္ဂေန, ဝိနာ ဝါ ဂဂ္ဂေန ဥပေါသထံ ကရိဿတိ, သံဃကမ္မံ ကရိဿတိ. ယဿာယသ္မတော ခမတိ ဂဂ္ဂဿ ဘိက္ခုနော ဥမ္မတ္တကဿ ဥမ္မတ္တကသမ္မုတိယာ ဒါနံ—  သရေယျ ဝါ ဂဂ္ဂေါ ဘိက္ခု ဥပေါသထံ န ဝါ သရေယျ, သရေယျ ဝါ သံဃကမ္မံ န ဝါ သရေယျ, အာဂစ္ဆေယျ ဝါ ဥပေါသထံ န ဝါ အာဂစ္ဆေယျ, အာဂစ္ဆေယျ ဝါ သံဃကမ္မံ န ဝါ အာဂစ္ဆေယျ, သံဃော သဟ ဝါ ဂဂ္ဂေန, ဝိနာ ဝါ ဂဂ္ဂေန ဥပေါသထံ ကရိဿတိ, သံဃကမ္မံ ကရိဿတိ, သော တုဏှဿ; ယဿ နက္ခမတိ, သော ဘာသေယျ.
</Paragraph>

<Paragraph number="699" book="vi-maha">
ဒိန္နာ သံဃေန ဂဂ္ဂဿ ဘိက္ခုနော ဥမ္မတ္တကဿ ဥမ္မတ္တကသမ္မုတိ. သရေယျ ဝါ ဂဂ္ဂေါ ဘိက္ခု ဥပေါသထံ န ဝါ သရေယျ, သရေယျ ဝါ သံဃကမ္မံ န ဝါ သရေယျ, အာဂစ္ဆေယျ ဝါ ဥပေါသထံ န ဝါ အာဂစ္ဆေယျ, အာဂစ္ဆေယျ ဝါ သံဃကမ္မံ န ဝါ အာဂစ္ဆေယျ, သံဃော သဟ ဝါ ဂဂ္ဂေန ဝိနာ ဝါ ဂဂ္ဂေန ဥပေါသထံ ကရိဿတိ, သံဃကမ္မံ ကရိဿတိ. ခမတိ သံဃဿ, တသ္မာ တုဏှီ, ဧဝမေတံ ဓာရယာမီ’”တိ.
</Paragraph>
</Division>