---
title: "2.35 နာနာသံဝါသကာဒီဟိဥပေါသထကရဏ"
tableOfContents: false
sidebar:
  order: 35
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="vi-maha" e="ch" v="3" p="187">

<Paragraph number="784" book="vi-maha">
ဣဓ ပန, ဘိက္ခဝေ, အာဂန္တုကာ ဘိက္ခူ ပဿန္တိ အာဝါသိကေ ဘိက္ခူ နာနာသံဝါသကေ. တေ သမာနသံဝါသကဒိဋ္ဌိံ ပဋိလဘန္တိ; သမာနသံဝါသကဒိဋ္ဌိံ ပဋိလဘိတွာ န ပုစ္ဆန္တိ; အပုစ္ဆိတွာ ဧကတော ဥပေါသထံ ကရောန္တိ. အနာပတ္တိ. တေ ပုစ္ဆန္တိ; ပုစ္ဆိတွာ နာဘိဝိတရန္တိ; အနဘိဝိတရိတွာ ဧကတော ဥပေါသထံ ကရောန္တိ. အာပတ္တိ ဒုက္ကဋဿ. တေ ပုစ္ဆန္တိ; ပုစ္ဆိတွာ နာဘိဝိတရန္တိ; အနဘိဝိတရိတွာ ပါဋေက္ကံ ဥပေါသထံ ကရောန္တိ. အနာပတ္တိ.
</Paragraph>

<Paragraph number="785" book="vi-maha">
ဣဓ ပန, ဘိက္ခဝေ, အာဂန္တုကာ ဘိက္ခူ ပဿန္တိ အာဝါသိကေ ဘိက္ခူ သမာနသံဝါသကေ. တေ နာနာသံဝါသကဒိဋ္ဌိံ ပဋိလဘန္တိ; နာနာသံဝါသကဒိဋ္ဌိံ ပဋိလဘိတွာ န ပုစ္ဆန္တိ; အပုစ္ဆိတွာ ဧကတော ဥပေါသထံ ကရောန္တိ. အာပတ္တိ ဒုက္ကဋဿ. တေ ပုစ္ဆန္တိ; ပုစ္ဆိတွာ အဘိဝိတရန္တိ; အဘိဝိတရိတွာ ပါဋေက္ကံ ဥပေါသထံ ကရောန္တိ. အာပတ္တိ ဒုက္ကဋဿ. တေ ပုစ္ဆန္တိ; ပုစ္ဆိတွာ အဘိဝိတရန္တိ; အဘိဝိတရိတွာ ဧကတော ဥပေါသထံ ကရောန္တိ. အနာပတ္တိ.
</Paragraph>

<Paragraph number="786" book="vi-maha">
ဣဓ ပန, ဘိက္ခဝေ, အာဝါသိကာ ဘိက္ခူ ပဿန္တိ အာဂန္တုကေ ဘိက္ခူ နာနာသံဝါသကေ. တေ သမာနသံဝါသကဒိဋ္ဌိံ ပဋိလဘန္တိ; သမာနသံဝါသကဒိဋ္ဌိံ ပဋိလဘိတွာ န ပုစ္ဆန္တိ; အပုစ္ဆိတွာ ဧကတော ဥပေါသထံ ကရောန္တိ. အနာပတ္တိ. တေ ပုစ္ဆန္တိ; ပုစ္ဆိတွာ နာဘိဝိတရန္တိ; အနဘိဝိတရိတွာ ဧကတော ဥပေါသထံ ကရောန္တိ. အာပတ္တိ ဒုက္ကဋဿ. တေ ပုစ္ဆန္တိ; ပုစ္ဆိတွာ နာဘိဝိတရန္တိ; အနဘိဝိတရိတွာ ပါဋေက္ကံ ဥပေါသထံ ကရောန္တိ. အနာပတ္တိ.
</Paragraph>

<Paragraph number="787" book="vi-maha">
ဣဓ ပန, ဘိက္ခဝေ, အာဝါသိကာ ဘိက္ခူ ပဿန္တိ အာဂန္တုကေ ဘိက္ခူ သမာနသံဝါသကေ. တေ နာနာသံဝါသကဒိဋ္ဌိံ ပဋိလဘန္တိ; နာနာသံဝါသကဒိဋ္ဌိံ ပဋိလဘိတွာ န ပုစ္ဆန္တိ; အပုစ္ဆိတွာ ဧကတော ဥပေါသထံ ကရောန္တိ. အာပတ္တိ ဒုက္ကဋဿ. တေ ပုစ္ဆန္တိ; ပုစ္ဆိတွာ အဘိဝိတရန္တိ; အဘိဝိတရိတွာ ပါဋေက္ကံ ဥပေါသထံ ကရောန္တိ. အာပတ္တိ ဒုက္ကဋဿ. တေ ပုစ္ဆန္တိ; ပုစ္ဆိတွာ အဘိဝိတရန္တိ; အဘိဝိတရိတွာ ဧကတော ဥပေါသထံ ကရောန္တိ. အနာပတ္တိ.
</Paragraph>
</Division>