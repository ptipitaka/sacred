---
title: 2.38 ဝဇ္ဇနီယပုဂ္ဂလသန္ဒဿန
tableOfContents: false
sidebar:
  order: 38
type: tipitaka
basket: vi
book: vi-maha
review:
  current: review
  updated: '2025-10-27T21:49:53.400063'
  updated_by: ''
  notes: ''
  history:
  - state: review
    date: '2025-10-27T21:49:53.400063'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="183" book="vi-maha" e="ch" v="3" p="189">

<Paragraph number="797" book="vi-maha">
န, ဘိက္ခဝေ, ဘိက္ခုနိယာ နိသိန္နပရိသာယ ပါတိမောက္ခံ ဥဒ္ဒိသိတဗ္ဗံ. ယော ဥဒ္ဒိသေယျ, အာပတ္တိ ဒုက္ကဋဿ. န သိက္ခမာနာယ …ပေ…  န သာမဏေရဿ …ပေ…  န သာမဏေရိယာ …ပေ…  န သိက္ခာပစ္စက္ခာတကဿ …ပေ…  န အန္တိမဝတ္ထုံ အဇ္ဈာပန္နကဿ နိသိန္နပရိသာယ ပါတိမောက္ခံ ဥဒ္ဒိသိတဗ္ဗံ. ယော ဥဒ္ဒိသေယျ, အာပတ္တိ ဒုက္ကဋဿ.
</Paragraph>

<Paragraph number="798" book="vi-maha">
န အာပတ္တိယာ အဒဿနေ ဥက္ခိတ္တကဿ နိသိန္နပရိသာယ ပါတိမောက္ခံ ဥဒ္ဒိသိတဗ္ဗံ. ယော ဥဒ္ဒိသေယျ, ယထာဓမ္မော ကာရေတဗ္ဗော. န အာပတ္တိယာ အပ္ပဋိကမ္မေ ဥက္ခိတ္တကဿ နိသိန္နပရိသာယ …ပေ…  န ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိတ္တကဿ နိသိန္နပရိသာယ ပါတိမောက္ခံ ဥဒ္ဒိသိတဗ္ဗံ. ယော ဥဒ္ဒိသေယျ, ယထာဓမ္မော ကာရေတဗ္ဗော.
</Paragraph>

<Paragraph number="799" book="vi-maha">
န ပဏ္ဍကဿ နိသိန္နပရိသာယ ပါတိမောက္ခံ ဥဒ္ဒိသိတဗ္ဗံ. ယော ဥဒ္ဒိသေယျ, အာပတ္တိ ဒုက္ကဋဿ. န ထေယျသံဝါသကဿ …ပေ…  န တိတ္ထိယပက္ကန္တကဿ …ပေ…  န တိရစ္ဆာနဂတဿ …ပေ…  န မာတုဃာတကဿ …ပေ…  န ပိတုဃာတကဿ …ပေ…  န အရဟန္တဃာတကဿ …ပေ…  န ဘိက္ခုနိဒူသကဿ …ပေ…  န သံဃဘေဒကဿ …ပေ…  န လောဟိတုပ္ပါဒကဿ …ပေ…  န ဥဘတောဗျဉ္ဇနကဿ နိသိန္နပရိသာယ ပါတိမောက္ခံ ဥဒ္ဒိသိတဗ္ဗံ. ယော ဥဒ္ဒိသေယျ, အာပတ္တိ ဒုက္ကဋဿ.
</Paragraph>

<Paragraph number="800" book="vi-maha">
န, ဘိက္ခဝေ, ပါရိဝါသိကပါရိသုဒ္ဓိဒါနေန ဥပေါသထော ကာတဗ္ဗော, အညတြ အဝုဋ္ဌိတာယ ပရိသာယ. န စ, ဘိက္ခဝေ, အနုပေါသထေ ဥပေါသထော ကာတဗ္ဗော, အညတြ သံဃသာမဂ္ဂိယာ”တိ.

</Paragraph>
</Division>

<Paragraph number="801" type="center" book="vi-maha">
တတိယဘာဏဝါရော နိဋ္ဌိတော.

  
ဥပေါသထက္ခန္ဓကော ဒုတိယော.



</Paragraph>

<Paragraph number="802" type="center" book="vi-maha">
တဿုဒ္ဒါနံ


</Paragraph>

<Paragraph number="803" type="verses" book="vi-maha">
_တိတ္ထိယာ ဗိမ္ဗိသာရော စ,_  
_သန္နိပတိတုံ တုဏှိကာ;_  
_ဓမ္မံ ရဟော ပါတိမောက္ခံ,_  
_ဒေဝသိကံ တဒါ သကိံ._  

</Paragraph>

<Paragraph number="804" type="verses" book="vi-maha">
_ယထာပရိသာ သမဂ္ဂံ,_  
_သာမဂ္ဂီ မဒ္ဒကုစ္ဆိ စ;_  
_သီမာ မဟတီ နဒိယာ,_  
_အနု ဒွေ ခုဒ္ဒကာနိ စ._  

</Paragraph>

<Paragraph number="805" type="verses" book="vi-maha">
_နဝါ ရာဇဂဟေ စေဝ,_  
_သီမာ အဝိပ္ပဝါသနာ;_  
_သမ္မန္နေ ပဌမံ သီမံ,_  
_ပစ္ဆာ သီမံ သမူဟနေ._  

</Paragraph>

<Paragraph number="806" type="verses" book="vi-maha">
_အသမ္မတာ ဂါမသီမာ,_  
_နဒိယာ သမုဒ္ဒေ သရေ;_  
ဥဒကုက္ခေပေါ ဘိန္ဒန္တိ,_  
_တထေဝဇ္ဈောတ္ထရန္တိ စ._  

</Paragraph>

<Paragraph number="807" type="verses" book="vi-maha">
_ကတိ ကမ္မာနိ ဥဒ္ဒေသော,_  
_သဝရာ အသတီပိ စ;_  
_ဓမ္မံ ဝိနယံ တဇ္ဇေန္တိ,_  
_ပုန ဝိနယတဇ္ဇနာ._  

</Paragraph>

<Paragraph number="808" type="verses" book="vi-maha">
_စောဒနာ ကတေ ဩကာသေ,_  
_အဓမ္မပ္ပဋိက္ကောသနာ;_  
_စတုပဉ္စပရာ အာဝိ,_  
_သဉ္စိစ္စ စေပိ ဝါယမေ._  

</Paragraph>

<Paragraph number="809" type="verses" book="vi-maha">
_သဂဟဋ္ဌာ အနဇ္ဈိဋ္ဌာ,_  
_စောဒနမှိ န ဇာနတိ;_  
_သမ္ဗဟုလာ န ဇာနန္တိ,_  
_သဇ္ဇုကံ န စ ဂစ္ဆရေ._  

</Paragraph>

<Paragraph number="810" type="verses" book="vi-maha">
_ကတိမီ ကီဝတိကာ ဒူရေ,_  
_အာရောစေတုဉ္စ နဿရိ;_  
ဥက္လာပံ အာသနံ ဒီပေါ,_  
_ဒိသာ အညော ဗဟုဿုတော._  

</Paragraph>

<Paragraph number="811" type="verses" book="vi-maha">
_သဇ္ဇုကံ ဝဿုပေါသထော,_  
_သုဒ္ဓိကမ္မဉ္စ ဉာတကာ;_  
_ဂဂ္ဂေါ စတုတယော ဒွေကော,_  
_အာပတ္တိသဘာဂါ သရိ._  

</Paragraph>

<Paragraph number="812" type="verses" book="vi-maha">
_သဗ္ဗော သံဃော ဝေမတိကော,_  
_န ဇာနန္တိ ဗဟုဿုတော;_  
_ဗဟူ သမသမာ ထောကာ,_  
_ပရိသာ အဝုဋ္ဌိတာယ စ._  

</Paragraph>

<Paragraph number="813" type="verses" book="vi-maha">
_ဧကစ္စာ ဝုဋ္ဌိတာ သဗ္ဗာ,_  
_ဇာနန္တိ စ ဝေမတိကာ;_  
_ကပ္ပတေဝါတိ ကုက္ကုစ္စာ,_  
_ဇာနံ ပဿံ သုဏန္တိ စ._  

</Paragraph>

<Paragraph number="814" type="verses" book="vi-maha">
_အာဝါသိကေန အာဂန္တု,_  
_စာတုပန္နရသော ပုန;_  
_ပါဋိပဒေါ ပန္နရသော,_  
_လိင်္ဂသံဝါသကာ ဥဘော._  

</Paragraph>

<Paragraph number="815" type="verses" book="vi-maha">
_ပါရိဝါသာနုပေါသထော,_  
_အညတြ သံဃသာမဂ္ဂိယာ;_  
_ဧတေ ဝိဘတ္တာ ဥဒ္ဒါနာ,_  
_ဝတ္ထုဝိဘူတကာရဏာတိ._  


</Paragraph>

<Paragraph number="816" type="center" book="vi-maha">
ဣမသ္မိံ ခန္ဓကေ ဝတ္ထူနိ ဆအသီတိ.



</Paragraph>

<Paragraph number="817" type="center" book="vi-maha">
ဥပေါသထက္ခန္ဓကော နိဋ္ဌိတော.
</Paragraph>