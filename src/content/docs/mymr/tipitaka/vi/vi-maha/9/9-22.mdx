---
title: "9.22 အပ္ပဋိနိဿဂ္ဂေဥက္ခေပနီယကမ္မပဋိပ္ပဿဒ္ဓိကထာ"
tableOfContents: false
sidebar:
  order: 22
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="428" book="vi-maha" e="ch" v="3" p="465">

<Paragraph number="1873" book="vi-maha">
ဣဓ ပန, ဘိက္ခဝေ, ဘိက္ခု သံဃေန ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မကတော သမ္မာ ဝတ္တတိ, လောမံ ပါတေတိ, နေတ္ထာရံ ဝတ္တတိ, ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယဿ ကမ္မဿ ပဋိပ္ပဿဒ္ဓိံ ယာစတိ. တတြ စေ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မကတော သမ္မာ ဝတ္တတိ, လောမံ ပါတေတိ, နေတ္ထာရံ ဝတ္တတိ, ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယဿ ကမ္မဿ ပဋိပ္ပဿဒ္ဓိံ ယာစတိ. ဟန္ဒဿ မယံ ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မံ ပဋိပ္ပဿမ္ဘေမာ’တိ. တေ တဿ ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မံ ပဋိပ္ပဿမ္ဘေန္တိ—  အဓမ္မေန ဝဂ္ဂါ. သော တမှာ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘ဣမဿ ခေါ, အာဝုသော, ဘိက္ခုနော သံဃေန ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မံ ပဋိပ္ပဿဒ္ဓံ—  အဓမ္မေန ဝဂ္ဂေဟိ. ဟန္ဒဿ မယံ ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မံ ပဋိပ္ပဿမ္ဘေမာ’တိ. တေ တဿ ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မံ ပဋိပ္ပဿမ္ဘေန္တိ…  အဓမ္မေန သမဂ္ဂါ …ပေ…  ဓမ္မေန ဝဂ္ဂါ…  ဓမ္မပတိရူပကေန ဝဂ္ဂါ…  ဓမ္မပတိရူပကေန သမဂ္ဂါ …ပေ… .

</Paragraph>
</Division>

<Paragraph number="1874" type="center" book="vi-maha">
စက္ကံ ကာတဗ္ဗံ.
</Paragraph>