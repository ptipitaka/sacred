---
title: 9.9 တဇ္ဇနီယကမ္မကထာ
tableOfContents: false
sidebar:
  order: 9
type: tipitaka
basket: vi
book: vi-maha
review:
  current: review
  updated: '2025-10-27T21:49:56.139834'
  updated_by: ''
  notes: ''
  history:
  - state: review
    date: '2025-10-27T21:49:56.139834'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="407" book="vi-maha" e="ch" v="3" p="453">

<Paragraph number="1841" book="vi-maha">
“ဣဓ ပန, ဘိက္ခဝေ, ဘိက္ခု ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. တတြ စေ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု ဘဏ္ဍနကာရကော ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန ဝဂ္ဂါ. သော တမှာ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန သမဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန သမဂ္ဂါ.
</Paragraph>

</Division>
<Division number="408" book="vi-maha" e="ch" v="3" p="454">

<Paragraph number="1842" book="vi-maha">
ဣဓ ပန, ဘိက္ခဝေ, ဘိက္ခု ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. တတြ စေ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု ဘဏ္ဍနကာရကော ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန သမဂ္ဂါ. သော တမှာ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန သမဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန ဝဂ္ဂါ.
</Paragraph>

</Division>
<Division number="409" book="vi-maha" e="ch" v="3" p="454">

<Paragraph number="1843" book="vi-maha">
ဣဓ ပန, ဘိက္ခဝေ, ဘိက္ခု ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. တတြ စေ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု ဘဏ္ဍနကာရကော ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မေန ဝဂ္ဂါ. သော တမှာ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန သမဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန သမဂ္ဂါ.
</Paragraph>

</Division>
<Division number="410" book="vi-maha" e="ch" v="3" p="455">

<Paragraph number="1844" book="vi-maha">
ဣဓ ပန, ဘိက္ခဝေ, ဘိက္ခု ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. တတြ စေ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု ဘဏ္ဍနကာရကော ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန ဝဂ္ဂါ. သော တမှာ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန သမဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန သမဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မေန ဝဂ္ဂါ.
</Paragraph>

</Division>
<Division number="411" book="vi-maha" e="ch" v="3" p="456">

<Paragraph number="1845" book="vi-maha">
ဣဓ ပန, ဘိက္ခဝေ, ဘိက္ခု ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. တတြ စေ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု ဘဏ္ဍနကာရကော ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန သမဂ္ဂါ. သော တမှာ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မပတိရူပကေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  အဓမ္မေန သမဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော အဓမ္မေန သမဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မေန ဝဂ္ဂါ. သော တမှာပိ အာဝါသာ အညံ အာဝါသံ ဂစ္ဆတိ. တတ္ထပိ ဘိက္ခူနံ ဧဝံ ဟောတိ—  ‘အယံ ခေါ, အာဝုသော, ဘိက္ခု သံဃေန တဇ္ဇနီယကမ္မကတော ဓမ္မေန ဝဂ္ဂေဟိ. ဟန္ဒဿ မယံ တဇ္ဇနီယကမ္မံ ကရောမာ’တိ. တေ တဿ တဇ္ဇနီယကမ္မံ ကရောန္တိ—  ဓမ္မပတိရူပကေန ဝဂ္ဂါ.
</Paragraph>
</Division>