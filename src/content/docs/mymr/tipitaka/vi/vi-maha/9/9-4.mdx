---
title: "9.4 စတုဝဂ္ဂကရဏာဒိကထာ"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="388" book="vi-maha" e="ch" v="3" p="439">

<Paragraph number="1797" book="vi-maha">
ပဉ္စ သံဃာ—  စတုဝဂ္ဂေါ ဘိက္ခုသံဃော ပဉ္စဝဂ္ဂေါ ဘိက္ခုသံဃော, ဒသဝဂ္ဂေါ ဘိက္ခုသံဃော, ဝီသတိဝဂ္ဂေါ ဘိက္ခုသံဃော, အတိရေကဝီသတိဝဂ္ဂေါ ဘိက္ခုသံဃော. တတြ, ဘိက္ခဝေ, ယွာယံ စတုဝဂ္ဂေါ ဘိက္ခုသံဃော, ဌပေတွာ တီဏိ ကမ္မာနိ—  ဥပသမ္ပဒံ ပဝါရဏံ အဗ္ဘာနံ, ဓမ္မေန သမဂ္ဂေါ သဗ္ဗကမ္မေသု ကမ္မပ္ပတ္တော. တတြ, ဘိက္ခဝေ, ယွာယံ ပဉ္စဝဂ္ဂေါ ဘိက္ခုသံဃော, ဌပေတွာ ဒွေ ကမ္မာနိ—  မဇ္ဈိမေသု ဇနပဒေသု ဥပသမ္ပဒံ အဗ္ဘာနံ, ဓမ္မေန သမဂ္ဂေါ သဗ္ဗကမ္မေသု ကမ္မပ္ပတ္တော. တတြ, ဘိက္ခဝေ, ယွာယံ ဒသဝဂ္ဂေါ ဘိက္ခုသံဃော, ဌပေတွာ ဧကံ ကမ္မံ—  အဗ္ဘာနံ, ဓမ္မေန သမဂ္ဂေါ သဗ္ဗကမ္မေသု ကမ္မပ္ပတ္တော. တတြ, ဘိက္ခဝေ, ယွာယံ ဝီသတိဝဂ္ဂေါ ဘိက္ခုသံဃော ဓမ္မေန သမဂ္ဂေါ သဗ္ဗကမ္မေသု ကမ္မပ္ပတ္တော. တတြ, ဘိက္ခဝေ, ယွာယံ အတိရေကဝီသတိဝဂ္ဂေါ ဘိက္ခုသံဃော ဓမ္မေန သမဂ္ဂေါ သဗ္ဗကမ္မေသု ကမ္မပ္ပတ္တော.
</Paragraph>

</Division>
<Division number="389" book="vi-maha" e="ch" v="3" p="440">

<Paragraph number="1798" book="vi-maha">
စတုဝဂ္ဂကရဏဉ္စေ, ဘိက္ခဝေ, ကမ္မံ ဘိက္ခုနိစတုတ္ထော ကမ္မံ ကရေယျ—  အကမ္မံ န စ ကရဏီယံ. စတုဝဂ္ဂကရဏဉ္စေ, ဘိက္ခဝေ, ကမ္မံ သိက္ခမာနစတုတ္ထော ကမ္မံ ကရေယျ…  အကမ္မံ န စ ကရဏီယံ …ပေ… . သာမဏေရစတုတ္ထော ကမ္မံ ကရေယျ…  အကမ္မံ န စ ကရဏီယံ. သာမဏေရိစတုတ္ထော ကမ္မံ ကရေယျ…  အကမ္မံ န စ ကရဏီယံ. သိက္ခံ ပစ္စက္ခာတကစတုတ္ထော ကမ္မံ ကရေယျ…  အကမ္မံ န စ ကရဏီယံ. အန္တိမဝတ္ထုံ အဇ္ဈာပန္နကစတုတ္ထော ကမ္မံ ကရေယျ…  အကမ္မံ န စ ကရဏီယံ. အာပတ္တိယာ အဒဿနေ ဥက္ခိတ္တကစတုတ္ထော ကမ္မံ ကရေယျ…  အကမ္မံ န စ ကရဏီယံ. အာပတ္တိယာ အပ္ပဋိကမ္မေ ဥက္ခိတ္တကစတုတ္ထော ကမ္မံ ကရေယျ…  အကမ္မံ န စ ကရဏီယံ. ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိတ္တကစတုတ္ထော ကမ္မံ ကရေယျ…  အကမ္မံ န စ ကရဏီယံ. ပဏ္ဍကစတုတ္ထော ကမ္မံ ကရေယျ…  အကမ္မံ န စ ကရဏီယံ. ထေယျသံဝါသကစတုတ္ထော ကမ္မံ ကရေယျ…  အကမ္မံ န စ ကရဏီယံ. တိတ္ထိယပက္ကန္တကစတုတ္ထော ကမ္မံ ကရေယျ…  အကမ္မံ န စ ကရဏီယံ. တိရစ္ဆာနဂတစတုတ္ထော ကမ္မံ ကရေယျ…  အကမ္မံ န စ ကရဏီယံ. မာတုဃာတကစတုတ္ထော ကမ္မံ ကရေယျ…  အကမ္မံ န စ ကရဏီယံ. ပိတုဃာတကစတုတ္ထော ကမ္မံ ကရေယျ…  အကမ္မံ န စ ကရဏီယံ. အရဟန္တဃာတကစတုတ္ထော ကမ္မံ ကရေယျ…  အကမ္မံ န စ ကရဏီယံ. ဘိက္ခုနိဒူသကစတုတ္ထော ကမ္မံ ကရေယျ…  အကမ္မံ န စ ကရဏီယံ. သံဃဘေဒကစတုတ္ထော ကမ္မံ ကရေယျ…  အကမ္မံ န စ ကရဏီယံ. လောဟိတုပ္ပါဒကစတုတ္ထော ကမ္မံ ကရေယျ…  အကမ္မံ န စ ကရဏီယံ. ဥဘတောဗျဉ္ဇနကစတုတ္ထော ကမ္မံ ကရေယျ…  အကမ္မံ န စ ကရဏီယံ. နာနာသံဝါသကစတုတ္ထော ကမ္မံ ကရေယျ…  အကမ္မံ န စ ကရဏီယံ. နာနာသီမာယ ဌိတစတုတ္ထော ကမ္မံ ကရေယျ…  အကမ္မံ န စ ကရဏီယံ. ဣဒ္ဓိယာ ဝေဟာသေ ဌိတစတုတ္ထော ကမ္မံ ကရေယျ…  အကမ္မံ န စ ကရဏီယံ. ယဿ သံဃော ကမ္မံ ကရောတိ, တံစတုတ္ထော ကမ္မံ ကရေယျ…  အကမ္မံ န စ ကရဏီယံ.

</Paragraph>
</Division>

<Paragraph number="1799" type="center" book="vi-maha">
စတုဝဂ္ဂကရဏံ.


</Paragraph>

<Division number="390" book="vi-maha" e="ch" v="3" p="440">

<Paragraph number="1800" book="vi-maha">
ပဉ္စဝဂ္ဂကရဏဉ္စေ, ဘိက္ခဝေ, ကမ္မံ ဘိက္ခုနိပဉ္စမော ကမ္မံ ကရေယျ…  အကမ္မံ န စ ကရဏီယံ. ပဉ္စဝဂ္ဂကရဏဉ္စေ, ဘိက္ခဝေ, ကမ္မံ သိက္ခမာနပဉ္စမော ကမ္မံ ကရေယျ …ပေ… . သာမဏေရပဉ္စမော ကမ္မံ ကရေယျ…  သာမဏေရိပဉ္စမော ကမ္မံ ကရေယျ…  သိက္ခံ ပစ္စက္ခာတကပဉ္စမော ကမ္မံ ကရေယျ…  အန္တိမဝတ္ထုံ အဇ္ဈာပန္နကပဉ္စမော ကမ္မံ ကရေယျ…  အာပတ္တိယာ အဒဿနေ ဥက္ခိတ္တကပဉ္စမော ကမ္မံ ကရေယျ…  အာပတ္တိယာ အပ္ပဋိကမ္မေ ဥက္ခိတ္တကပဉ္စမော ကမ္မံ ကရေယျ…  ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိတ္တကပဉ္စမော ကမ္မံ ကရေယျ…  ပဏ္ဍကပဉ္စမော ကမ္မံ ကရေယျ…  ထေယျသံဝါသကပဉ္စမော ကမ္မံ ကရေယျ…  တိတ္ထိယပက္ကန္တကပဉ္စမော ကမ္မံ ကရေယျ…  တိရစ္ဆာနဂတပဉ္စမော ကမ္မံ ကရေယျ…  မာတုဃာတကပဉ္စမော ကမ္မံ ကရေယျ…  ပိတုဃာတကပဉ္စမော ကမ္မံ ကရေယျ…  အရဟန္တဃာတကပဉ္စမော ကမ္မံ ကရေယျ…  ဘိက္ခုနိဒူသကပဉ္စမော ကမ္မံ ကရေယျ…  သံဃဘေဒကပဉ္စမော ကမ္မံ ကရေယျ…  လောဟိတုပ္ပါဒကပဉ္စမော ကမ္မံ ကရေယျ…  ဥဘတောဗျဉ္ဇနကပဉ္စမော ကမ္မံ ကရေယျ…  နာနာသံဝါသကပဉ္စမော ကမ္မံ ကရေယျ…  နာနာသီမာယ ဌိတပဉ္စမော ကမ္မံ ကရေယျ…  ဣဒ္ဓိယာ ဝေဟာသေ ဌိတပဉ္စမော ကမ္မံ ကရေယျ…  ယဿ သံဃော ကမ္မံ ကရောတိ, တံပဉ္စမော ကမ္မံ ကရေယျ—  အကမ္မံ န စ ကရဏီယံ.

</Paragraph>
</Division>

<Paragraph number="1801" type="center" book="vi-maha">
ပဉ္စဝဂ္ဂကရဏံ.


</Paragraph>

<Division number="391" book="vi-maha" e="ch" v="3" p="441">

<Paragraph number="1802" book="vi-maha">
ဒသဝဂ္ဂကရဏဉ္စေ, ဘိက္ခဝေ, ကမ္မံ ဘိက္ခုနိဒသမော ကမ္မံ ကရေယျ, အကမ္မံ န စ ကရဏီယံ. ဒသဝဂ္ဂကရဏဉ္စေ, ဘိက္ခဝေ, ကမ္မံ သိက္ခမာနဒသမော ကမ္မံ ကရေယျ, အကမ္မံ န စ ကရဏီယံ …ပေ… . ဒသဝဂ္ဂကရဏဉ္စေ, ဘိက္ခဝေ, ကမ္မံ ယဿ သံဃော ကမ္မံ ကရောတိ, တံဒသမော ကမ္မံ ကရေယျ—  အကမ္မံ န စ ကရဏီယံ.

</Paragraph>
</Division>

<Paragraph number="1803" type="center" book="vi-maha">
ဒသဝဂ္ဂကရဏံ.


</Paragraph>

<Division number="392" book="vi-maha" e="ch" v="3" p="441">

<Paragraph number="1804" book="vi-maha">
ဝီသတိဝဂ္ဂကရဏဉ္စေ, ဘိက္ခဝေ, ကမ္မံ ဘိက္ခုနိဝီသော ကမ္မံ ကရေယျ—  အကမ္မံ န စ ကရဏီယံ. ဝီသတိဝဂ္ဂကရဏဉ္စေ, ဘိက္ခဝေ, ကမ္မံ သိက္ခမာနဝီသော ကမ္မံ ကရေယျ …ပေ…  သာမဏေရဝီသော ကမ္မံ ကရေယျ…  သာမဏေရိဝီသော ကမ္မံ ကရေယျ…  သိက္ခံ ပစ္စက္ခာတကဝီသော ကမ္မံ ကရေယျ…  အန္တိမဝတ္ထုံ အဇ္ဈာပန္နကဝီသော ကမ္မံ ကရေယျ…  အာပတ္တိယာ အဒဿနေ ဥက္ခိတ္တကဝီသော ကမ္မံ ကရေယျ…  အာပတ္တိယာ အပ္ပဋိကမ္မေ ဥက္ခိတ္တကဝီသော ကမ္မံ ကရေယျ…  ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိတ္တကဝီသော ကမ္မံ ကရေယျ…  ပဏ္ဍကဝီသော ကမ္မံ ကရေယျ…  ထေယျသံဝါသကဝီသော ကမ္မံ ကရေယျ…  တိတ္ထိယပက္ကန္တကဝီသော ကမ္မံ ကရေယျ…  တိရစ္ဆာနဂတဝီသော ကမ္မံ ကရေယျ…  မာတုဃာတကဝီသော ကမ္မံ ကရေယျ…  ပိတုဃာတကဝီသော ကမ္မံ ကရေယျ…  အရဟန္တဃာတကဝီသော ကမ္မံ ကရေယျ…  ဘိက္ခုနိဒူသကဝီသော ကမ္မံ ကရေယျ…  သံဃဘေဒကဝီသော ကမ္မံ ကရေယျ…  လောဟိတုပ္ပါဒကဝီသော ကမ္မံ ကရေယျ…  ဥဘတောဗျဉ္ဇနကဝီသော ကမ္မံ ကရေယျ…  နာနာသံဝါသကဝီသော ကမ္မံ ကရေယျ…  နာနာသီမာယ ဌိတဝီသော ကမ္မံ ကရေယျ…  ဣဒ္ဓိယာ ဝေဟာသေ ဌိတဝီသော ကမ္မံ ကရေယျ…  ယဿ သံဃော ကမ္မံ ကရောတိ, တံဝီသော ကမ္မံ ကရေယျ—  အကမ္မံ န စ ကရဏီယံ.

</Paragraph>
</Division>

<Paragraph number="1805" type="center" book="vi-maha">
ဝီသတိဝဂ္ဂကရဏံ.
</Paragraph>