---
title: 9.7 အဓမ္မကမ္မာဒိကထာ
tableOfContents: false
sidebar:
  order: 7
type: tipitaka
basket: vi
book: vi-maha
review:
  current: review
  updated: '2025-10-22T11:23:46.282989'
  updated_by: ''
  notes: ''
  history:
  - state: review
    date: '2025-10-22T11:23:46.282989'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="397" book="vi-maha" e="ch" v="3" p="445">

<Paragraph number="1814" book="vi-maha">
ဣဓ ပန, ဘိက္ခဝေ, ဘိက္ခုဿ န ဟောတိ အာပတ္တိ ဒဋ္ဌဗ္ဗာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိန်’တိ? သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဿေယျန်’တိ. တံ သံဃော အာပတ္တိယာ အဒဿနေ ဥက္ခိပတိ—  အဓမ္မကမ္မံ.
</Paragraph>

<Paragraph number="1815" book="vi-maha">
ဣဓ ပန, ဘိက္ခဝေ, ဘိက္ခုဿ န ဟောတိ အာပတ္တိ ပဋိကာတဗ္ဗာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဋိကရောဟိ တံ အာပတ္တိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဋိကရေယျန်’တိ. တံ သံဃော အာပတ္တိယာ အပ္ပဋိကမ္မေ ဥက္ခိပတိ—  အဓမ္မကမ္မံ.
</Paragraph>

<Paragraph number="1816" book="vi-maha">
ဣဓ ပန, ဘိက္ခဝေ, ဘိက္ခုဿ န ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘ပါပိကာ တေ, အာဝုသော, ဒိဋ္ဌိ, ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, ပါပိကာ ဒိဋ္ဌိ, ယမဟံ ပဋိနိဿဇ္ဇေယျန်’တိ. တံ သံဃော ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိပတိ—  အဓမ္မကမ္မံ.
</Paragraph>

<Paragraph number="1817" book="vi-maha">
ဣဓ ပန, ဘိက္ခဝေ, ဘိက္ခုဿ န ဟောတိ အာပတ္တိ ဒဋ္ဌဗ္ဗာ, န ဟောတိ အာပတ္တိ ပဋိကာတဗ္ဗာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိံ? ပဋိကရောဟိ တံ အာပတ္တိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဿေယျံ. နတ္ထိ မေ, အာဝုသော, အာပတ္တိ, ယမဟံ ပဋိကရေယျန်’တိ. တံ သံဃော အဒဿနေ ဝါ အပ္ပဋိကမ္မေ ဝါ ဥက္ခိပတိ—  အဓမ္မကမ္မံ.
</Paragraph>

<Paragraph number="1818" book="vi-maha">
ဣဓ ပန, ဘိက္ခဝေ, ဘိက္ခုဿ န ဟောတိ အာပတ္တိ ဒဋ္ဌဗ္ဗာ, န ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိံ? ပါပိကာ တေ ဒိဋ္ဌိ, ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဿေယျံ; နတ္ထိ မေ, အာဝုသော, ပါပိကာ ဒိဋ္ဌိ, ယမဟံ ပဋိနိဿဇ္ဇေယျန်’တိ. တံ သံဃော အဒဿနေ ဝါ အပ္ပဋိနိဿဂ္ဂေ ဝါ ဥက္ခိပတိ—  အဓမ္မကမ္မံ.
</Paragraph>

<Paragraph number="1819" book="vi-maha">
ဣဓ ပန, ဘိက္ခဝေ, ဘိက္ခုဿ န ဟောတိ အာပတ္တိ ပဋိကာတဗ္ဗာ, န ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဋိကရောဟိ တံ အာပတ္တိံ; ပါပိကာ တေ ဒိဋ္ဌိ, ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဋိကရေယျံ. နတ္ထိ မေ, အာဝုသော, ပါပိကာ ဒိဋ္ဌိ, ယမဟံ ပဋိနိဿဇ္ဇေယျန်’တိ. တံ သံဃော အပ္ပဋိကမ္မေ ဝါ အပ္ပဋိနိဿဂ္ဂေ ဝါ ဥက္ခိပတိ—  အဓမ္မကမ္မံ.
</Paragraph>

<Paragraph number="1820" book="vi-maha">
ဣဓ ပန, ဘိက္ခဝေ, ဘိက္ခုဿ န ဟောတိ အာပတ္တိ ဒဋ္ဌဗ္ဗာ, န ဟောတိ အာပတ္တိ ပဋိကာတဗ္ဗာ, န ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိံ? ပဋိကရောဟိ တံ အာပတ္တိံ; ပါပိကာ တေ ဒိဋ္ဌိ, ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဿေယျံ. နတ္ထိ မေ, အာဝုသော, အာပတ္တိ, ယမဟံ ပဋိကရေယျံ. နတ္ထိ မေ, အာဝုသော, ပါပိကာ ဒိဋ္ဌိ, ယမဟံ ပဋိနိဿဇ္ဇေယျန်’တိ. တံ သံဃော အဒဿနေ ဝါ အပ္ပဋိကမ္မေ ဝါ အပ္ပဋိနိဿဂ္ဂေ ဝါ ဥက္ခိပတိ—  အဓမ္မကမ္မံ.
</Paragraph>

</Division>
<Division number="398" book="vi-maha" e="ch" v="3" p="446">

<Paragraph number="1821" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ အာပတ္တိ ဒဋ္ဌဗ္ဗာ. တမေနံ စောဒေတိ. သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိန်’တိ? သော ဧဝံ ဝဒေတိ—  ‘အာမာဝုသော, ပဿာမီ’တိ. တံ သံဃော အာပတ္တိယာ အဒဿနေ ဥက္ခိပတိ—  အဓမ္မကမ္မံ.
</Paragraph>

<Paragraph number="1822" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ အာပတ္တိ ပဋိကာတဗ္ဗာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဋိကရောဟိ တံ အာပတ္တိန်’တိ. သော ဧဝံ ဝဒေတိ—  ‘အာမာဝုသော, ပဋိကရိဿာမီ’တိ. တံ သံဃော အာပတ္တိယာ အပ္ပဋိကမ္မေ ဥက္ခိပတိ—  အဓမ္မကမ္မံ.
</Paragraph>

<Paragraph number="1823" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘ပါပိကာ တေ, အာဝုသော, ဒိဋ္ဌိ; ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘အာမာဝုသော, ပဋိနိဿဇ္ဇိဿာမီ’တိ. တံ သံဃော ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိပတိ—  အဓမ္မကမ္မံ.
</Paragraph>

<Paragraph number="1824" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ အာပတ္တိ ဒဋ္ဌဗ္ဗာ, ဟောတိ အာပတ္တိ ပဋိကာတဗ္ဗာ …ပေ…  ဟောတိ အာပတ္တိ ဒဋ္ဌဗ္ဗာ, ဟောတိ ပါပိကာ ဒိဋ္ဌိ ပဋိနိဿဇ္ဇေတာ …ပေ…  ဟောတိ အာပတ္တိ ပဋိကာတဗ္ဗာ, ဟောတိ ပါပိကာ ဒိဋ္ဌိ ပဋိနိဿဇ္ဇေတာ …ပေ…  ဟောတိ အာပတ္တိ ဒဋ္ဌဗ္ဗာ, ဟောတိ အာပတ္တိ ပဋိကာတဗ္ဗာ, ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိံ? ပဋိကရောဟိ တံ အာပတ္တိံ; ပါပိကာ တေ ဒိဋ္ဌိ, ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘အာမာဝုသော, ပဿာမိ, အာမ ပဋိကရိဿာမိ, အာမ ပဋိနိဿဇ္ဇိဿာမီ’တိ. တံ သံဃော အဒဿနေ ဝါ အပ္ပဋိကမ္မေ ဝါ အပ္ပဋိနိဿဂ္ဂေ ဝါ ဥက္ခိပတိ—  အဓမ္မကမ္မံ.
</Paragraph>

</Division>
<Division number="399" book="vi-maha" e="ch" v="3" p="447">

<Paragraph number="1825" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ အာပတ္တိ ဒဋ္ဌဗ္ဗာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိန်’တိ? သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဿေယျန်’တိ. တံ သံဃော အာပတ္တိယာ အဒဿနေ ဥက္ခိပတိ—  ဓမ္မကမ္မံ.
</Paragraph>

<Paragraph number="1826" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ အာပတ္တိ ပဋိကာတဗ္ဗာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဋိကရောဟိ တံ အာပတ္တိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဋိကရေယျန်’တိ. တံ သံဃော အာပတ္တိယာ အပ္ပဋိကမ္မေ ဥက္ခိပတိ—  ဓမ္မကမ္မံ.
</Paragraph>

<Paragraph number="1827" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘ပါပိကာ တေ, အာဝုသော, ဒိဋ္ဌိ, ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, ပါပိကာ ဒိဋ္ဌိ, ယမဟံ ပဋိနိဿဇ္ဇေယျန်’တိ. တံ သံဃော ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိပတိ—  ဓမ္မကမ္မံ.
</Paragraph>

<Paragraph number="1828" book="vi-maha">
ဣဓ ပန, ဘိက္ခဝေ, ဘိက္ခုဿ ဟောတိ အာပတ္တိ ဒဋ္ဌဗ္ဗာ, ဟောတိ အာပတ္တိ ပဋိကာတဗ္ဗာ …ပေ…  ဟောတိ အာပတ္တိ ဒဋ္ဌဗ္ဗာ, ဟောတိ ပါပိကာ ဒိဋ္ဌိ ပဋိနိဿဇ္ဇေတာ …ပေ…  ဟောတိ အာပတ္တိ ပဋိကာတဗ္ဗာ, ဟောတိ ပါပိကာ ဒိဋ္ဌိ ပဋိနိဿဇ္ဇေတာ …ပေ…  ဟောတိ အာပတ္တိ ဒဋ္ဌဗ္ဗာ, ဟောတိ အာပတ္တိ ပဋိကာတဗ္ဗာ, ဟောတိ ပါပိကာ ဒိဋ္ဌိ ပဋိနိဿဇ္ဇေတာ. တမေနံ စောဒေတိ သံဃော ဝါ သမ္ဗဟုလာ ဝါ ဧကပုဂ္ဂလော ဝါ—  ‘အာပတ္တိံ တွံ, အာဝုသော, အာပန္နော, ပဿသေတံ အာပတ္တိံ? ပဋိကရောဟိ တံ အာပတ္တိံ. ပါပိကာ တေ ဒိဋ္ဌိ, ပဋိနိဿဇ္ဇေတံ ပါပိကံ ဒိဋ္ဌိန်’တိ. သော ဧဝံ ဝဒေတိ—  ‘နတ္ထိ မေ, အာဝုသော, အာပတ္တိ, ယမဟံ ပဿေယျံ. နတ္ထိ မေ, အာဝုသော, အာပတ္တိ ယမဟံ ပဋိကရေယျံ. နတ္ထိ မေ, အာဝုသော, ပါပိကာ ဒိဋ္ဌိ, ယမဟံ ပဋိနိဿဇ္ဇေယျန်’တိ. တံ သံဃော အဒဿနေ ဝါ အပ္ပဋိကမ္မေ ဝါ အပ္ပဋိနိဿဂ္ဂေ ဝါ ဥက္ခိပတိ—  ဓမ္မကမ္မန်”တိ.
</Paragraph>
</Division>