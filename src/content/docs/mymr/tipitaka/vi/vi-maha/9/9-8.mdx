---
title: 9.8 ဥပါလိပုစ္ဆာကထာ
tableOfContents: false
sidebar:
  order: 8
type: tipitaka
basket: vi
book: vi-maha
review:
  current: review
  updated: '2025-10-22T11:23:46.297933'
  updated_by: ''
  notes: ''
  history:
  - state: review
    date: '2025-10-22T11:23:46.297933'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="400" book="vi-maha" e="ch" v="3" p="448">

<Paragraph number="1829" book="vi-maha">
အထ ခေါ အာယသ္မာ ဥပါလိ ယေန ဘဂဝါ တေနုပသင်္ကမိ, ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နော ခေါ အာယသ္မာ ဥပါလိ ဘဂဝန္တံ ဧတဒဝေါစ—  “ယော နု ခေါ, ဘန္တေ, သမဂ္ဂေါ သံဃော သမ္မုခါကရဏီယံ ကမ္မံ အသမ္မုခါ ကရောတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “အဓမ္မကမ္မံ တံ, ဥပါလိ, အဝိနယကမ္မန်”တိ. “ယော နု ခေါ, ဘန္တေ, သမဂ္ဂေါ သံဃော ပဋိပုစ္ဆာကရဏီယံ ကမ္မံ အပ္ပဋိပုစ္ဆာ ကရောတိ …ပေ…  ပဋိညာယကရဏီယံ ကမ္မံ အပ္ပဋိညာယ ကရောတိ…  သတိဝိနယာရဟဿ အမူဠှဝိနယံ ဒေတိ…  အမူဠှဝိနယာရဟဿ တဿပါပိယသိကာကမ္မံ ကရောတိ…  တဿပါပိယသိကာကမ္မာရဟဿ တဇ္ဇနီယကမ္မံ ကရောတိ…  တဇ္ဇနီယကမ္မာရဟဿ နိယဿကမ္မံ ကရောတိ…  နိယဿကမ္မာရဟဿ ပဗ္ဗာဇနီယကမ္မံ ကရောတိ…  ပဗ္ဗာဇနီယကမ္မာရဟဿ ပဋိသာရဏီယကမ္မံ ကရောတိ…  ပဋိသာရဏီယကမ္မာရဟဿ ဥက္ခေပနီယကမ္မံ ကရောတိ…  ဥက္ခေပနီယကမ္မာရဟဿ ပရိဝါသံ ဒေတိ…  ပရိဝါသာရဟံ မူလာယ ပဋိကဿတိ…  မူလာယပဋိကဿနာရဟဿ မာနတ္တံ ဒေတိ…  မာနတ္တာရဟံ အဗ္ဘေတိ…  အဗ္ဘာနာရဟံ ဥပသမ္ပာဒေတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “အဓမ္မကမ္မံ တံ, ဥပါလိ, အဝိနယကမ္မံ.
</Paragraph>

<Paragraph number="1830" book="vi-maha">
ယော ခေါ, ဥပါလိ, သမဂ္ဂေါ သံဃော သမ္မုခါကရဏီယံ ကမ္မံ အသမ္မုခါ ကရောတိ, ဧဝံ ခေါ, ဥပါလိ, အဓမ္မကမ္မံ ဟောတိ အဝိနယကမ္မံ, ဧဝဉ္စ ပန သံဃော သာတိသာရော ဟောတိ. ယော ခေါ, ဥပါလိ, သမဂ္ဂေါ သံဃော ပဋိပုစ္ဆာကရဏီယံ ကမ္မံ အပ္ပဋိပုစ္ဆာ ကရောတိ …ပေ…  ပဋိညာယကရဏီယံ ကမ္မံ အပ္ပဋိညာယ ကရောတိ…  သတိဝိနယာရဟဿ အမူဠှဝိနယံ ဒေတိ…  အမူဠှဝိနယာရဟဿ တဿပါပိယသိကာကမ္မံ ကရောတိ…  တဿပါပိယသိကာကမ္မာရဟဿ တဇ္ဇနီယကမ္မံ ကရောတိ…  တဇ္ဇနီယကမ္မာရဟဿ နိယဿကမ္မံ ကရောတိ…  နိယဿကမ္မာရဟဿ ပဗ္ဗာဇနီယကမ္မံ ကရောတိ…  ပဗ္ဗာဇနီယကမ္မာရဟဿ ပဋိသာရဏီယကမ္မံ ကရောတိ…  ပဋိသာရဏီယကမ္မာရဟဿ ဥက္ခေပနီယကမ္မံ ကရောတိ…  ဥက္ခေပနီယကမ္မာရဟဿ ပရိဝါသံ ဒေတိ…  ပရိဝါသာရဟံ မူလာယ ပဋိကဿတိ…  မူလာယပဋိကဿနာရဟဿ မာနတ္တံ ဒေတိ…  မာနတ္တာရဟံ အဗ္ဘေတိ…  အဗ္ဘာနာရဟံ ဥပသမ္ပာဒေတိ, ဧဝံ ခေါ, ဥပါလိ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတီ”တိ.
</Paragraph>

</Division>
<Division number="401" book="vi-maha" e="ch" v="3" p="449">

<Paragraph number="1831" book="vi-maha">
“ယော နု ခေါ, ဘန္တေ, သမဂ္ဂေါ သံဃော သမ္မုခါကရဏီယံ ကမ္မံ သမ္မုခါ ကရောတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “ဓမ္မကမ္မံ တံ, ဥပါလိ, ဝိနယကမ္မန်”တိ. “ယော နု ခေါ, ဘန္တေ, သမဂ္ဂေါ သံဃော ပဋိပုစ္ဆာကရဏီယံ ကမ္မံ ပဋိပုစ္ဆာ ကရောတိ …ပေ…  ပဋိညာယကရဏီယံ ကမ္မံ ပဋိညာယ ကရောတိ…  သတိဝိနယာရဟဿ သတိဝိနယံ ဒေတိ…  အမူဠှဝိနယာရဟဿ အမူဠှဝိနယံ ဒေတိ…  တဿပါပိယသိကာကမ္မာရဟဿ တဿပါပိယသိကာကမ္မံ ကရောတိ…  တဇ္ဇနီယကမ္မာရဟဿ တဇ္ဇနီယကမ္မံ ကရောတိ…  နိယဿကမ္မာရဟဿ နိယဿကမ္မံ ကရောတိ…  ပဗ္ဗာဇနီယကမ္မာရဟဿ ပဗ္ဗာဇနီယကမ္မံ ကရောတိ…  ပဋိသာရဏီယကမ္မာရဟဿ ပဋိသာရဏီယကမ္မံ ကရောတိ…  ဥက္ခေပနီယကမ္မာရဟဿ ဥက္ခေပနီယကမ္မံ ကရောတိ…  ပရိဝါသာရဟဿ ပရိဝါသံ ဒေတိ မူလာယပဋိကဿနာရဟံ မူလာယ ပဋိကဿတိ…  မာနတ္တာရဟဿ မာနတ္တံ ဒေတိ…  အဗ္ဘာနာရဟံ အဗ္ဘေတိ…  ဥပသမ္ပဒါရဟံ ဥပသမ္ပာဒေတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “ဓမ္မကမ္မံ တံ, ဥပါလိ, ဝိနယကမ္မံ.
</Paragraph>

<Paragraph number="1832" book="vi-maha">
ယော ခေါ, ဥပါလိ, သမဂ္ဂေါ သံဃော သမ္မုခါကရဏီယံ ကမ္မံ သမ္မုခါ ကရောတိ, ဧဝံ ခေါ, ဥပါလိ, ဓမ္မကမ္မံ ဟောတိ ဝိနယကမ္မံ. ဧဝဉ္စ ပန သံဃော အနတိသာရော ဟောတိ. ယော ခေါ, ဥပါလိ, သမဂ္ဂေါ သံဃော ပဋိပုစ္ဆာကရဏီယံ ကမ္မံ ပဋိပုစ္ဆာ ကရောတိ…  ပဋိညာယကရဏီယံ ကမ္မံ ပဋိညာယ ကရောတိ…  သတိဝိနယာရဟဿ သတိဝိနယံ ဒေတိ…  အမူဠှဝိနယာရဟဿ အမူဠှဝိနယံ ဒေတိ…  တဿပါပိယသိကာကမ္မာရဟဿ တဿပါပိယသိကာကမ္မံ ကရောတိ…  တဇ္ဇနီယကမ္မာရဟဿ တဇ္ဇနီယကမ္မံ ကရောတိ…  နိယဿကမ္မာရဟဿ နိယဿကမ္မံ ကရောတိ…  ပဗ္ဗာဇနီယကမ္မာရဟဿ ပဗ္ဗာဇနီယကမ္မံ ကရောတိ…  ပဋိသာရဏီယကမ္မာရဟဿ ပဋိသာရဏီယကမ္မံ ကရောတိ…  ဥက္ခေပနီယကမ္မာရဟဿ ဥက္ခေပနီယကမ္မံ ကရောတိ…  ပရိဝါသာရဟဿ ပရိဝါသံ ဒေတိ…  မူလာယပဋိကဿနာရဟံ မူလာယ ပဋိကဿတိ…  မာနတ္တာရဟဿ မာနတ္တံ ဒေတိ…  အဗ္ဘာနာရဟံ အဗ္ဘေတိ…  ဥပသမ္ပဒါရဟံ ဥပသမ္ပာဒေတိ, ဧဝံ ခေါ, ဥပါလိ, ဓမ္မကမ္မံ ဟောတိ ဝိနယကမ္မံ. ဧဝဉ္စ ပန သံဃော အနတိသာရော ဟောတီ”တိ.
</Paragraph>

</Division>
<Division number="402" book="vi-maha" e="ch" v="3" p="450">

<Paragraph number="1833" book="vi-maha">
“ယော နု ခေါ, ဘန္တေ, သမဂ္ဂေါ သံဃော သတိဝိနယာရဟဿ အမူဠှဝိနယံ ဒေတိ, အမူဠှဝိနယာရဟဿ သတိဝိနယံ ဒေတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “အဓမ္မကမ္မံ တံ, ဥပါလိ, အဝိနယကမ္မန်”တိ. “ယော နု ခေါ, ဘန္တေ, သမဂ္ဂေါ သံဃော အမူဠှဝိနယာရဟဿ တဿပါပိယသိကာကမ္မံ ကရောတိ, တဿပါပိယသိကာကမ္မာရဟဿ အမူဠှဝိနယံ ဒေတိ …ပေ…  တဿပါပိယသိကာကမ္မာရဟဿ တဇ္ဇနီယကမ္မံ ကရောတိ, တဇ္ဇနီယကမ္မာရဟဿ တဿပါပိယသိကာကမ္မံ ကရောတိ…  တဇ္ဇနီယကမ္မာရဟဿ နိယဿကမ္မံ ကရောတိ, နိယဿကမ္မာရဟဿ တဇ္ဇနီယကမ္မံ ကရောတိ…  နိယဿကမ္မာရဟဿ ပဗ္ဗာဇနီယကမ္မံ ကရောတိ, ပဗ္ဗာဇနီယကမ္မာရဟဿ နိယဿကမ္မံ ကရောတိ…  ပဗ္ဗာဇနီယကမ္မာရဟဿ ပဋိသာရဏီယကမ္မံ ကရောတိ, ပဋိသာရဏီယကမ္မာရဟဿ ပဗ္ဗာဇနီယကမ္မံ ကရောတိ…  ပဋိသာရဏီယကမ္မာရဟဿ ဥက္ခေပနီယကမ္မံ ကရောတိ, ဥက္ခေပနီယကမ္မာရဟဿ ပဋိသာရဏီယကမ္မံ ကရောတိ…  ဥက္ခေပနီယကမ္မာရဟဿ ပရိဝါသံ ဒေတိ, ပရိဝါသာရဟဿ ဥက္ခေပနီယကမ္မံ ကရောတိ…  ပရိဝါသာရဟံ မူလာယ ပဋိကဿတိ, မူလာယပဋိကဿနာရဟဿ ပရိဝါသံ ဒေတိ…  မူလာယပဋိကဿနာရဟဿ မာနတ္တံ ဒေတိ, မာနတ္တာရဟံ မူလာယ ပဋိကဿတိ…  မာနတ္တာရဟံ အဗ္ဘေတိ, အဗ္ဘာနာရဟဿ မာနတ္တံ ဒေတိ…  အဗ္ဘာနာရဟံ ဥပသမ္ပာဒေတိ, ဥပသမ္ပဒါရဟံ အဗ္ဘေတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “အဓမ္မကမ္မံ တံ, ဥပါလိ, အဝိနယကမ္မံ.
</Paragraph>

<Paragraph number="1834" book="vi-maha">
ယော ခေါ, ဥပါလိ, သမဂ္ဂေါ သံဃော သတိဝိနယာရဟဿ အမူဠှဝိနယံ ဒေတိ, အမူဠှဝိနယာရဟဿ သတိဝိနယံ ဒေတိ, ဧဝံ ခေါ, ဥပါလိ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတိ. ယော ခေါ, ဥပါလိ, သမဂ္ဂေါ သံဃော အမူဠှဝိနယာရဟဿ တဿပါပိယသိကာကမ္မံ ကရောတိ, တဿပါပိယသိကာကမ္မာရဟဿ အမူဠှဝိနယံ ဒေတိ …ပေ…  တဿပါပိယသိကာကမ္မာရဟဿ တဇ္ဇနီယကမ္မံ ကရောတိ, တဇ္ဇနီယကမ္မာရဟဿ တဿပါပိယသိကာကမ္မံ ကရောတိ…  တဇ္ဇနီယကမ္မာရဟဿ နိယဿကမ္မံ ကရောတိ, နိယဿကမ္မာရဟဿ တဇ္ဇနီယကမ္မံ ကရောတိ…  နိယဿကမ္မာရဟဿ ပဗ္ဗာဇနီယကမ္မံ ကရောတိ, ပဗ္ဗာဇနီယကမ္မာရဟဿ နိယဿကမ္မံ ကရောတိ…  ပဗ္ဗာဇနီယကမ္မာရဟဿ ပဋိသာရဏီယကမ္မံ ကရောတိ, ပဋိသာရဏီယကမ္မာရဟဿ ပဗ္ဗာဇနီယကမ္မံ ကရောတိ…  ပဋိသာရဏီယကမ္မာရဟဿ ဥက္ခေပနီယကမ္မံ ကရောတိ, ဥက္ခေပနီယကမ္မာရဟဿ ပဋိသာရဏီယကမ္မံ ကရောတိ…  ဥက္ခေပနီယကမ္မာရဟဿ ပရိဝါသံ ဒေတိ, ပရိဝါသာရဟဿ ဥက္ခေပနီယကမ္မံ ကရောတိ…  ပရိဝါသာရဟံ မူလာယ ပဋိကဿတိ, မူလာယပဋိကဿနာရဟဿ ပရိဝါသံ ဒေတိ…  မူလာယပဋိကဿနာရဟဿ မာနတ္တံ ဒေတိ, မာနတ္တာရဟံ မူလာယ ပဋိကဿတိ—  မာနတ္တာရဟံ အဗ္ဘေတိ, အဗ္ဘာနာရဟဿ မာနတ္တံ ဒေတိ…  အဗ္ဘာနာရဟံ ဥပသမ္ပာဒေတိ, ဥပသမ္ပဒါရဟံ အဗ္ဘေတိ, ဧဝံ ခေါ, ဥပါလိ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတီ”တိ.
</Paragraph>

</Division>
<Division number="403" book="vi-maha" e="ch" v="3" p="451">

<Paragraph number="1835" book="vi-maha">
“ယော နု ခေါ, ဘန္တေ, သမဂ္ဂေါ သံဃော သတိဝိနယာရဟဿ သတိဝိနယံ ဒေတိ, အမူဠှဝိနယာရဟဿ အမူဠှဝိနယံ ဒေတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “ဓမ္မကမ္မံ တံ, ဥပါလိ, ဝိနယကမ္မန်”တိ. “ယော နု ခေါ, ဘန္တေ, သမဂ္ဂေါ သံဃော အမူဠှဝိနယာရဟဿ အမူဠှဝိနယံ ဒေတိ …ပေ…  တဿပါပိယသိကာကမ္မာရဟဿ တဿပါပိယသိကာကမ္မံ ကရောတိ …ပေ…  တဇ္ဇနီယကမ္မာရဟဿ တဇ္ဇနီယကမ္မံ ကရောတိ …ပေ…  နိယဿကမ္မာရဟဿ နိယဿကမ္မံ ကရောတိ …ပေ…  ပဗ္ဗာဇနီယကမ္မာရဟဿ ပဗ္ဗာဇနီယကမ္မံ ကရောတိ …ပေ…  ပဋိသာရဏီယကမ္မာရဟဿ ပဋိသာရဏီယကမ္မံ ကရောတိ …ပေ…  ဥက္ခေပနီယကမ္မာရဟဿ ဥက္ခေပနီယကမ္မံ ကရောတိ …ပေ…  ပရိဝါသာရဟဿ ပရိဝါသံ ဒေတိ …ပေ…  မူလာယပဋိကဿနာရဟံ မူလာယ ပဋိကဿတိ …ပေ…  မာနတ္တာရဟဿ မာနတ္တံ ဒေတိ …ပေ…  အဗ္ဘာနာရဟံ အဗ္ဘေတိ, ဥပသမ္ပဒါရဟံ ဥပသမ္ပာဒေတိ, ဓမ္မကမ္မံ နု ခေါ တံ, ဘန္တေ, ဝိနယကမ္မန်”တိ? “ဓမ္မကမ္မံ တံ, ဥပါလိ, ဝိနယကမ္မံ.
</Paragraph>

<Paragraph number="1836" book="vi-maha">
ယော ခေါ, ဥပါလိ, သမဂ္ဂေါ သံဃော သတိဝိနယာရဟဿ သတိဝိနယံ ဒေတိ, အမူဠှဝိနယာရဟဿ အမူဠှဝိနယံ ဒေတိ, ဧဝံ ခေါ, ဥပါလိ, ဓမ္မကမ္မံ ဟောတိ ဝိနယကမ္မံ. ဧဝဉ္စ ပန သံဃော အနတိသာရော ဟောတိ. ယော ခေါ, ဥပါလိ, သမဂ္ဂေါ သံဃော အမူဠှဝိနယာရဟဿ အမူဠှဝိနယံ ဒေတိ …ပေ…  တဿပါပိယသိကာကမ္မာရဟဿ တဿပါပိယသိကာကမ္မံ ကရောတိ …ပေ…  တဇ္ဇနီယကမ္မာရဟဿ တဇ္ဇနီယကမ္မံ ကရောတိ …ပေ…  နိယဿကမ္မာရဟဿ နိယဿကမ္မံ ကရောတိ …ပေ…  ပဗ္ဗာဇနီယကမ္မာရဟဿ ပဗ္ဗာဇနီယကမ္မံ ကရောတိ …ပေ…  ပဋိသာရဏီယကမ္မာရဟဿ ပဋိသာရဏီယကမ္မံ ကရောတိ …ပေ…  ဥက္ခေပနီယကမ္မာရဟဿ ဥက္ခေပနီယကမ္မံ ကရောတိ …ပေ…  ပရိဝါသာရဟဿ ပရိဝါသံ ဒေတိ …ပေ…  မူလာယပဋိကဿနာရဟံ မူလာယ ပဋိကဿတိ …ပေ…  မာနတ္တာရဟဿ မာနတ္တံ ဒေတိ …ပေ…  အဗ္ဘာနာရဟံ အဗ္ဘေတိ, ဥပသမ္ပဒါရဟံ ဥပသမ္ပာဒေတိ, ဧဝံ ခေါ, ဥပါလိ, ဓမ္မကမ္မံ ဟောတိ ဝိနယကမ္မံ. ဧဝဉ္စ ပန သံဃော အနတိသာရော ဟောတီ”တိ.
</Paragraph>

</Division>
<Division number="404" book="vi-maha" e="ch" v="3" p="452">

<Paragraph number="1837" book="vi-maha">
အထ ခေါ ဘဂဝါ ဘိက္ခူ အာမန္တေသိ—  “ယော ခေါ, ဘိက္ခဝေ, သမဂ္ဂေါ သံဃော သတိဝိနယာရဟဿ အမူဠှဝိနယံ ဒေတိ, ဧဝံ ခေါ, ဘိက္ခဝေ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတိ. ယော ခေါ, ဘိက္ခဝေ, သမဂ္ဂေါ သံဃော သတိဝိနယာရဟဿ တဿပါပိယသိကာကမ္မံ ကရောတိ …ပေ…  သတိဝိနယာရဟဿ တဇ္ဇနီယကမ္မံ ကရောတိ…  သတိဝိနယာရဟဿ နိယဿကမ္မံ ကရောတိ…  သတိဝိနယာရဟဿ ပဗ္ဗာဇနီယကမ္မံ ကရောတိ…  သတိဝိနယာရဟဿ ပဋိသာရဏီယကမ္မံ ကရောတိ…  သတိဝိနယာရဟဿ ဥက္ခေပနီယကမ္မံ ကရောတိ…  သတိဝိနယာရဟဿ ပရိဝါသံ ဒေတိ…  သတိဝိနယာရဟံ မူလာယ ပဋိကဿတိ…  သတိဝိနယာရဟဿ မာနတ္တံ ဒေတိ…  သတိဝိနယာရဟံ အဗ္ဘေတိ…  သတိဝိနယာရဟံ ဥပသမ္ပာဒေတိ, ဧဝံ ခေါ, ဘိက္ခဝေ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတိ.
</Paragraph>

</Division>
<Division number="405" book="vi-maha" e="ch" v="3" p="452">

<Paragraph number="1838" book="vi-maha">
ယော ခေါ, ဘိက္ခဝေ, သမဂ္ဂေါ သံဃော အမူဠှဝိနယာရဟဿ တဿပါပိယသိကာကမ္မံ ကရောတိ, ဧဝံ ခေါ, ဘိက္ခဝေ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတိ. ယော ခေါ, ဘိက္ခဝေ, သမဂ္ဂေါ သံဃော အမူဠှဝိနယာရဟဿ တဇ္ဇနီယကမ္မံ ကရောတိ …ပေ…  အမူဠှဝိနယာရဟဿ နိယဿကမ္မံ ကရောတိ…  အမူဠှဝိနယာရဟဿ ပဗ္ဗာဇနီယကမ္မံ ကရောတိ…  အမူဠှဝိနယာရဟဿ ပဋိသာရဏီယကမ္မံ ကရောတိ…  အမူဠှဝိနယာရဟဿ ဥက္ခေပနီယကမ္မံ ကရောတိ…  အမူဠှဝိနယာရဟဿ ပရိဝါသံ ဒေတိ…  အမူဠှဝိနယာရဟံ မူလာယ ပဋိကဿတိ…  အမူဠှဝိနယာရဟဿ မာနတ္တံ ဒေတိ…  အမူဠှဝိနယာရဟံ အဗ္ဘေတိ…  အမူဠှဝိနယာရဟံ ဥပသမ္ပာဒေတိ…  အမူဠှဝိနယာရဟဿ သတိဝိနယံ ဒေတိ, ဧဝံ ခေါ, ဘိက္ခဝေ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတိ.
</Paragraph>

</Division>
<Division number="406" book="vi-maha" e="ch" v="3" p="453">

<Paragraph number="1839" book="vi-maha">
ယော ခေါ, ဘိက္ခဝေ, သမဂ္ဂေါ သံဃော တဿပါပိယသိကာကမ္မာရဟဿ တဇ္ဇနီယကမ္မံ ကရောတိ …ပေ…  တဇ္ဇနီယကမ္မာရဟဿ…  နိယဿကမ္မာရဟဿ…  ပဗ္ဗာဇနီယကမ္မာရဟဿ…  ပဋိသာရဏီယကမ္မာရဟဿ…  ဥက္ခေပနီယကမ္မာရဟဿ…  ပရိဝါသာရဟံ…  မူလာယပဋိကဿနာရဟဿ…  မာနတ္တာရဟံ…  အဗ္ဘာနာရဟံ…  ဥပသမ္ပဒါရဟဿ သတိဝိနယံ ဒေတိ, ဧဝံ ခေါ, ဘိက္ခဝေ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတိ. ယော ခေါ, ဘိက္ခဝေ, သမဂ္ဂေါ သံဃော ဥပသမ္ပဒါရဟဿ အမူဠှဝိနယံ ဒေတိ …ပေ…  ဥပသမ္ပဒါရဟဿ တဿပါပိယသိကာကမ္မံ ကရောတိ…  ဥပသမ္ပဒါရဟဿ တဇ္ဇနီယကမ္မံ ကရောတိ…  ဥပသမ္ပဒါရဟဿ နိယဿကမ္မံ ကရောတိ…  ဥပသမ္ပဒါရဟဿ ပဗ္ဗာဇနီယကမ္မံ ကရောတိ…  ဥပသမ္ပဒါရဟဿ ပဋိသာရဏီယကမ္မံ ကရောတိ…  ဥပသမ္ပဒါရဟဿ ဥက္ခေပနီယကမ္မံ ကရောတိ…  ဥပသမ္ပဒါရဟဿ ပရိဝါသံ ဒေတိ…  ဥပသမ္ပဒါရဟံ မူလာယ ပဋိကဿတိ…  ဥပသမ္ပဒါရဟဿ မာနတ္တံ ဒေတိ…  ဥပသမ္ပဒါရဟံ အဗ္ဘေတိ, ဧဝံ ခေါ, ဘိက္ခဝေ, အဓမ္မကမ္မံ ဟောတိ အဝိနယကမ္မံ. ဧဝဉ္စ ပန သံဃော သာတိသာရော ဟောတီ”တိ.

</Paragraph>
</Division>

<Paragraph number="1840" type="center" book="vi-maha">
ဥပါလိပုစ္ဆာဘာဏဝါရော နိဋ္ဌိတော ဒုတိယော.
</Paragraph>