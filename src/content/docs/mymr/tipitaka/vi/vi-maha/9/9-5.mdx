---
title: 9.5 ပါရိဝါသိကာဒိကထာ
tableOfContents: false
sidebar:
  order: 5
type: tipitaka
basket: vi
book: vi-maha
review:
  current: review
  updated: '2025-10-22T11:23:46.252177'
  updated_by: ''
  notes: ''
  history:
  - state: review
    date: '2025-10-22T11:23:46.252177'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="393" book="vi-maha" e="ch" v="3" p="442">

<Paragraph number="1806" book="vi-maha">
ပါရိဝါသိကစတုတ္ထော စေ, ဘိက္ခဝေ, ပရိဝါသံ ဒဒေယျ, မူလာယ ပဋိကဿေယျ, မာနတ္တံ ဒဒေယျ, တံဝီသော အဗ္ဘေယျ—  အကမ္မံ န စ ကရဏီယံ. မူလာယပဋိကဿနာရဟစတုတ္ထော စေ, ဘိက္ခဝေ, ပရိဝါသံ ဒဒေယျ, မူလာယ ပဋိကဿေယျ, မာနတ္တံ ဒဒေယျ, တံဝီသော အဗ္ဘေယျ—  အကမ္မံ န စ ကရဏီယံ. မာနတ္တာရဟစတုတ္ထော စေ, ဘိက္ခဝေ, ပရိဝါသံ ဒဒေယျ, မူလာယ ပဋိကဿေယျ, မာနတ္တံ ဒဒေယျ, တံဝီသော အဗ္ဘေယျ—  အကမ္မံ န စ ကရဏီယံ. မာနတ္တစာရိကစတုတ္ထော စေ, ဘိက္ခဝေ, ပရိဝါသံ ဒဒေယျ, မူလာယ ပဋိကဿေယျ, မာနတ္တံ ဒဒေယျ, တံဝီသော အဗ္ဘေယျ—  အကမ္မံ န စ ကရဏီယံ. အဗ္ဘာနာရဟစတုတ္ထော စေ, ဘိက္ခဝေ, ပရိဝါသံ ဒဒေယျ, မူလာယ ပဋိကဿေယျ, မာနတ္တံ ဒဒေယျ, တံဝီသော အဗ္ဘေယျ—  အကမ္မံ န စ ကရဏီယံ.
</Paragraph>

</Division>
<Division number="394" book="vi-maha" e="ch" v="3" p="442">

<Paragraph number="1807" book="vi-maha">
ဧကစ္စဿ, ဘိက္ခဝေ, သံဃမဇ္ဈေ ပဋိက္ကောသနာ ရုဟတိ, ဧကစ္စဿ န ရုဟတိ. ကဿ စ, ဘိက္ခဝေ, သံဃမဇ္ဈေ ပဋိက္ကောသနာ န ရုဟတိ? ဘိက္ခုနိယာ, ဘိက္ခဝေ, သံဃမဇ္ဈေ ပဋိက္ကောသနာ န ရုဟတိ. သိက္ခမာနာယ, ဘိက္ခဝေ …ပေ…  သာမဏေရဿ, ဘိက္ခဝေ…  သာမဏေရိယာ, ဘိက္ခဝေ…  သိက္ခာပစ္စက္ခာတကဿ, ဘိက္ခဝေ…  အန္တိမဝတ္ထုံ အဇ္ဈာပန္နကဿ, ဘိက္ခဝေ…  ဥမ္မတ္တကဿ, ဘိက္ခဝေ…  ခိတ္တစိတ္တဿ, ဘိက္ခဝေ…  ဝေဒနာဋ္ဋဿ, ဘိက္ခဝေ…  အာပတ္တိယာ အဒဿနေ ဥက္ခိတ္တကဿ, ဘိက္ခဝေ…  အာပတ္တိယာ အပ္ပဋိကမ္မေ ဥက္ခိတ္တကဿ, ဘိက္ခဝေ…  ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခိတ္တကဿ, ဘိက္ခဝေ…  ပဏ္ဍကဿ, ဘိက္ခဝေ…  ထေယျသံဝါသကဿ, ဘိက္ခဝေ…  တိတ္ထိယပက္ကန္တကဿ, ဘိက္ခဝေ…  တိရစ္ဆာနဂတဿ, ဘိက္ခဝေ…  မာတုဃာတကဿ, ဘိက္ခဝေ…  ပိတုဃာတကဿ, ဘိက္ခဝေ…  အရဟန္တဃာတကဿ, ဘိက္ခဝေ…  ဘိက္ခုနိဒူသကဿ, ဘိက္ခဝေ…  သံဃဘေဒကဿ, ဘိက္ခဝေ…  လောဟိတုပ္ပါဒကဿ, ဘိက္ခဝေ…  ဥဘတောဗျဉ္ဇနကဿ, ဘိက္ခဝေ…  နာနာသံဝါသကဿ, ဘိက္ခဝေ…  နာနာသီမာယ ဌိတဿ, ဘိက္ခဝေ…  ဣဒ္ဓိယာ ဝေဟာသေ ဌိတဿ, ဘိက္ခဝေ, ယဿ သံဃော ကမ္မံ ကရောတိ, တဿ စ, ဘိက္ခဝေ, သံဃမဇ္ဈေ ပဋိက္ကောသနာ န ရုဟတိ. ဣမေသံ ခေါ, ဘိက္ခဝေ, သံဃမဇ္ဈေ ပဋိက္ကောသနာ န ရုဟတိ.
</Paragraph>

<Paragraph number="1808" book="vi-maha">
ကဿ စ, ဘိက္ခဝေ, သံဃမဇ္ဈေ ပဋိက္ကောသနာ ရုဟတိ? ဘိက္ခုဿ, ဘိက္ခဝေ, ပကတတ္တဿ သမာနသံဝါသကဿ သမာနသီမာယ ဌိတဿ အန္တမသော အာနန္တရိကဿာပိ ဘိက္ခုနော ဝိညာပေန္တဿ သံဃမဇ္ဈေ ပဋိက္ကောသနာ ရုဟတိ. ဣမဿ, ဘိက္ခဝေ, သံဃမဇ္ဈေ ပဋိက္ကောသနာ ရုဟတိ.
</Paragraph>
</Division>