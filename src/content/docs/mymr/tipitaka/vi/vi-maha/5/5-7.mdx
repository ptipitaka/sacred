---
title: 5.7 ယာနာဒိပဋိက္ခေပ
tableOfContents: false
sidebar:
  order: 7
type: tipitaka
basket: vi
book: vi-maha
review:
  current: review
  updated: '2025-10-27T21:49:54.325153'
  updated_by: ''
  notes: ''
  history:
  - state: review
    date: '2025-10-27T21:49:54.325153'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="253" book="vi-maha" e="ch" v="3" p="280">

<Paragraph number="1165" book="vi-maha">
တေန ခေါ ပန သမယေန ဆဗ္ဗဂ္ဂိယာ ဘိက္ခူ ယာနေန ယာယန္တိ, ဣတ္ထိယုတ္တေနပိ ပုရိသန္တရေန, ပုရိသယုတ္တေနပိ ဣတ္ထန္တရေန. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ ဂင်္ဂါမဟိယာယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ယာနေန ယာယိတဗ္ဗံ. ယော ယာယေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="1166" book="vi-maha">
တေန ခေါ ပန သမယေန အညတရော ဘိက္ခု ကောသလေသု ဇနပဒေ သာဝတ္ထိံ ဂစ္ဆန္တော ဘဂဝန္တံ ဒဿနာယ အန္တရာမဂ္ဂေ ဂိလာနော ဟောတိ. အထ ခေါ သော ဘိက္ခု မဂ္ဂါ ဩက္ကမ္မ အညတရသ္မိံ ရုက္ခမူလေ နိသီဒိ. မနုဿာ တံ ဘိက္ခုံ ဒိသွာ ဧတဒဝေါစုံ—  “ကဟံ, ဘန္တေ, အယျော ဂမိဿတီ”တိ? “သာဝတ္ထိံ ခေါ အဟံ, အာဝုသော, ဂမိဿာမိ ဘဂဝန္တံ ဒဿနာယာ”တိ. “ဧဟိ, ဘန္တေ, ဂမိဿာမာ”တိ. “နာဟံ, အာဝုသော, သက္ကောမိ, ဂိလာနောမှီ”တိ. “ဧဟိ, ဘန္တေ, ယာနံ အဘိရုဟာ”တိ. “အလံ, အာဝုသော, ပဋိက္ခိတ္တံ ဘဂဝတာ ယာနန်”တိ ကုက္ကုစ္စာယန္တော ယာနံ နာဘိရုဟိ. အထ ခေါ သော ဘိက္ခု သာဝတ္ထိံ ဂန္တွာ ဘိက္ခူနံ ဧတမတ္ထံ အာရောစေသိ. ဘိက္ခူ ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဂိလာနဿ ယာနန်”တိ. အထ ခေါ ဘိက္ခူနံ ဧတဒဟောသိ—  “ဣတ္ထိယုတ္တံ နု ခေါ ပုရိသယုတ္တံ နု ခေါ”တိ? ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ပုရိသယုတ္တံ ဟတ္ထဝဋ္ဋကန်”တိ.
</Paragraph>

<Paragraph number="1167" book="vi-maha">
တေန ခေါ ပန သမယေန အညတရဿ ဘိက္ခုနော ယာနုဂ္ဃါတေန ဗာဠှတရံ အဖာသု အဟောသိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, သိဝိကံ ပါဋင်္ကိန်”တိ.
</Paragraph>
</Division>