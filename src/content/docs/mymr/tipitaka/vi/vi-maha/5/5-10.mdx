---
title: 5.10 ဂိဟိဝိကတာနုညာတာဒိ
tableOfContents: false
sidebar:
  order: 10
type: tipitaka
basket: vi
book: vi-maha
review:
  current: review
  updated: '2025-10-20T14:00:52.178713'
  updated_by: ''
  notes: ''
  history:
  - state: review
    date: '2025-10-20T14:00:52.178713'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="256" book="vi-maha" e="ch" v="3" p="283">

<Paragraph number="1172" book="vi-maha">
တေန ခေါ ပန သမယေန မနုဿာနံ မဉ္စမ္ပိ ပီဌမ္ပိ စမ္မောနဒ္ဓါနိ ဟောန္တိ, စမ္မဝိနဒ္ဓါနိ. ဘိက္ခူ ကုက္ကုစ္စာယန္တာ နာဘိနိသီဒန္တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဂိဟိဝိကတံ အဘိနိသီဒိတုံ, န တွေဝ အဘိနိပဇ္ဇိတုန်”တိ.
</Paragraph>

<Paragraph number="1173" book="vi-maha">
တေန ခေါ ပန သမယေန ဝိဟာရာ စမ္မဝဒ္ဓေဟိ ဩဂုမ္ဖိယန္တိ. ဘိက္ခူ ကုက္ကုစ္စာယန္တာ နာဘိနိသီဒန္တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဗန္ဓနမတ္တံ အဘိနိသီဒိတုန်”တိ.
</Paragraph>

<Paragraph number="1174" book="vi-maha">
တေန ခေါ ပန သမယေန ဆဗ္ဗဂ္ဂိယာ ဘိက္ခူ သော်ပါဟနာ ဂါမံ ပဝိသန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ ဂိဟီ ကာမဘောဂိနော”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, သော်ပါဟနေန ဂါမော ပဝိသိတဗ္ဗော. ယော ပဝိသေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="1175" book="vi-maha">
တေန ခေါ ပန သမယေန အညတရော ဘိက္ခု ဂိလာနော ဟောတိ, န သက္ကောတိ ဝိနာ ဥပါဟနေန ဂါမံ ပဝိသိတုံ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဂိလာနေန ဘိက္ခုနာ သော်ပါဟနေန ဂါမံ ပဝိသိတုန်”တိ.
</Paragraph>
</Division>