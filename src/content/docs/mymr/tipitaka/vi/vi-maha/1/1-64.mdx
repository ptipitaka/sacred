---
title: "1.64 စတ္တာရောနိဿယ"
tableOfContents: false
sidebar:
  order: 61
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="128" book="vi-maha">

<Paragraph number="533" book="vi-maha">
“တာဝဒေဝ ဆာယာ မေတဗ္ဗာ, ဥတုပ္ပမာဏံ အာစိက္ခိတဗ္ဗံ, ဒိဝသဘာဂေါ အာစိက္ခိတဗ္ဗော, သင်္ဂီတိ အာစိက္ခိတဗ္ဗာ, စတ္တာရော နိဿယာ အာစိက္ခိတဗ္ဗာ—
</Paragraph>

<Paragraph number="534" book="vi-maha">
ပိဏ္ဍိယာလောပဘောဇနံ နိဿာယ ပဗ္ဗဇ္ဇာ. တတ္ထ တေ ယာဝဇီဝံ ဥဿာဟော ကရဏီယော. အတိရေကလာဘော—  သံဃဘတ္တံ, ဥဒ္ဒေသဘတ္တံ, နိမန္တနံ, သလာကဘတ္တံ, ပက္ခိကံ, ဥပေါသထိကံ, ပါဋိပဒိကံ. (1)
</Paragraph>

<Paragraph number="535" book="vi-maha">
ပံသုကူလစီဝရံ နိဿာယ ပဗ္ဗဇ္ဇာ. တတ္ထ တေ ယာဝဇီဝံ ဥဿာဟော ကရဏီယော. အတိရေကလာဘော—  ခေါမံ, ကပ္ပါသိကံ, ကောသေယျံ, ကမ္ဗလံ, သာဏံ, ဘင်္ဂံ. (2)
</Paragraph>

<Paragraph number="536" book="vi-maha">
ရုက္ခမူလသေနာသနံ နိဿာယ ပဗ္ဗဇ္ဇာ. တတ္ထ တေ ယာဝဇီဝံ ဥဿာဟော ကရဏီယော. အတိရေကလာဘော—  ဝိဟာရော, အဍ္ဎယောဂေါ, ပါသာဒေါ, ဟမ္မိယံ, ဂုဟာ. (3)
</Paragraph>

<Paragraph number="537" book="vi-maha">
ပူတိမုတ္တဘေသဇ္ဇံ နိဿာယ ပဗ္ဗဇ္ဇာ. တတ္ထ တေ ယာဝဇီဝံ ဥဿာဟော ကရဏီယော. အတိရေကလာဘော—  သပ္ပိ, နဝနီတံ, တေလံ, မဓု, ဖာဏိတန်”တိ. (4)

</Paragraph>
</Division>

<Paragraph number="538" type="center" book="vi-maha">
စတ္တာရော နိဿယာ နိဋ္ဌိတာ.
</Paragraph>