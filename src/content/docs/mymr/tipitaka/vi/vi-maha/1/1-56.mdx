---
title: 1.56 အပတ္တကာဒိဝတ္ထု
tableOfContents: false
sidebar:
  order: 56
type: tipitaka
basket: vi
book: vi-maha
review:
  current: review
  updated: '2025-10-27T21:49:52.456539'
  updated_by: ''
  notes: ''
  history:
  - state: review
    date: '2025-10-27T21:49:52.456539'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="118" book="vi-maha" e="ch" v="3" p="125">

<Paragraph number="495" book="vi-maha">
တေန ခေါ ပန သမယေန ဘိက္ခူ အပတ္တကံ ဥပသမ္ပာဒေန္တိ. ဟတ္ထေသု ပိဏ္ဍာယ စရန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ တိတ္ထိယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, အပတ္တကော ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (16)
</Paragraph>

<Paragraph number="496" book="vi-maha">
တေန ခေါ ပန သမယေန ဘိက္ခူ အစီဝရကံ ဥပသမ္ပာဒေန္တိ. နဂ္ဂါ ပိဏ္ဍာယ စရန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ တိတ္ထိယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, အစီဝရကော ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (17)
</Paragraph>

<Paragraph number="497" book="vi-maha">
တေန ခေါ ပန သမယေန ဘိက္ခူ အပတ္တစီဝရကံ ဥပသမ္ပာဒေန္တိ. နဂ္ဂါ ဟတ္ထေသု ပိဏ္ဍာယ စရန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ တိတ္ထိယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, အပတ္တစီဝရကော ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (18)
</Paragraph>

<Paragraph number="498" book="vi-maha">
တေန ခေါ ပန သမယေန ဘိက္ခူ ယာစိတကေန ပတ္တေန ဥပသမ္ပာဒေန္တိ. ဥပသမ္ပန္နေ ပတ္တံ ပဋိဟရန္တိ. ဟတ္ထေသု ပိဏ္ဍာယ စရန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ တိတ္ထိယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ယာစိတကေန ပတ္တေန ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (19)
</Paragraph>

<Paragraph number="499" book="vi-maha">
တေန ခေါ ပန သမယေန ဘိက္ခူ ယာစိတကေန စီဝရေန ဥပသမ္ပာဒေန္တိ. ဥပသမ္ပန္နေ စီဝရံ ပဋိဟရန္တိ. နဂ္ဂါ ပိဏ္ဍာယ စရန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ တိတ္ထိယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ယာစိတကေန စီဝရေန ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (20)
</Paragraph>

<Paragraph number="500" book="vi-maha">
တေန ခေါ ပန သမယေန ဘိက္ခူ ယာစိတကေန ပတ္တစီဝရေန ဥပသမ္ပာဒေန္တိ. ဥပသမ္ပန္နေ ပတ္တစီဝရံ ပဋိဟရန္တိ. နဂ္ဂါ ဟတ္ထေသု ပိဏ္ဍာယ စရန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ တိတ္ထိယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ယာစိတကေန ပတ္တစီဝရေန ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (21)

</Paragraph>
</Division>

<Paragraph number="501" type="center" book="vi-maha">
နော်ပသမ္ပာဒေတဗ္ဗေကဝီသတိဝါရော နိဋ္ဌိတော.
</Paragraph>