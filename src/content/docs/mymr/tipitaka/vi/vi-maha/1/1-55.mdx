---
title: "1.55 အနုပဇ္ဈာယကာဒိဝတ္ထု"
tableOfContents: false
sidebar:
  order: 55
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="vi-maha" e="ch" v="3" p="124">

<Paragraph number="491" book="vi-maha">
တေန ခေါ ပန သမယေန ဘိက္ခူ အနုပဇ္ဈာယကံ ဥပသမ္ပာဒေန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, အနုပဇ္ဈာယကော ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (12)
</Paragraph>

<Paragraph number="492" book="vi-maha">
တေန ခေါ ပန သမယေန ဘိက္ခူ သံဃေန ဥပဇ္ဈာယေန ဥပသမ္ပာဒေန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, သံဃေန ဥပဇ္ဈာယေန ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (13)
</Paragraph>

<Paragraph number="493" book="vi-maha">
တေန ခေါ ပန သမယေန ဘိက္ခူ ဂဏေန ဥပဇ္ဈာယေန ဥပသမ္ပာဒေန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ဂဏေန ဥပဇ္ဈာယေန ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (14)
</Paragraph>

<Paragraph number="494" book="vi-maha">
တေန ခေါ ပန သမယေန ဘိက္ခူ ပဏ္ဍကုပဇ္ဈာယေန ဥပသမ္ပာဒေန္တိ …ပေ…  ထေယျသံဝါသကုပဇ္ဈာယေန ဥပသမ္ပာဒေန္တိ …ပေ…  တိတ္ထိယပက္ကန္တကုပဇ္ဈာယေန ဥပသမ္ပာဒေန္တိ …ပေ…  တိရစ္ဆာနဂတုပဇ္ဈာယေန ဥပသမ္ပာဒေန္တိ …ပေ…  မာတုဃာတကုပဇ္ဈာယေန ဥပသမ္ပာဒေန္တိ …ပေ…  ပိတုဃာတကုပဇ္ဈာယေန ဥပသမ္ပာဒေန္တိ …ပေ…  အရဟန္တဃာတကုပဇ္ဈာယေန ဥပသမ္ပာဒေန္တိ …ပေ…  ဘိက္ခုနိဒူသကုပဇ္ဈာယေန ဥပသမ္ပာဒေန္တိ …ပေ…  သံဃဘေဒကုပဇ္ဈာယေန ဥပသမ္ပာဒေန္တိ …ပေ…  လောဟိတုပ္ပါဒကုပဇ္ဈာယေန ဥပသမ္ပာဒေန္တိ …ပေ…  ဥဘတောဗျဉ္ဇနကုပဇ္ဈာယေန ဥပသမ္ပာဒေန္တိ ဘဂဝတော ဧတမတ္ထံ အာရောစေသုံ. “န, ဘိက္ခဝေ, ပဏ္ဍကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, ထေယျသံဝါသကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, တိတ္ထိယပက္ကန္တကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, တိရစ္ဆာနဂတုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, မာတုဃာတကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, ပိတုဃာတကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, အရဟန္တဃာတကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, ဘိက္ခုနိဒူသကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, သံဃဘေဒကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, လောဟိတုပ္ပါဒကုပဇ္ဈာယေန ဥပသမ္ပာဒေတဗ္ဗော …ပေ…  န, ဘိက္ခဝေ, ဥဘတောဗျဉ္ဇနကုပဇ္ဈာယေန ဥပသမ္ပာဒေတဗ္ဗော. ယော ဥပသမ္ပာဒေယျ, အာပတ္တိ ဒုက္ကဋဿာ”တိ. (15)
</Paragraph>
</Division>