---
title: "1.8 မာရကထာ"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32" book="vi-maha" e="ch" v="3" p="27">

<Paragraph number="131" book="vi-maha">
အထ ခေါ ဘဂဝါ တေ ဘိက္ခူ အာမန္တေသိ—  “မုတ္တာဟံ, ဘိက္ခဝေ, သဗ္ဗပါသေဟိ, ယေ ဒိဗ္ဗာ ယေ စ မာနုသာ. တုမှေပိ, ဘိက္ခဝေ, မုတ္တာ သဗ္ဗပါသေဟိ, ယေ ဒိဗ္ဗာ ယေ စ မာနုသာ. စရထ, ဘိက္ခဝေ, စာရိကံ ဗဟုဇနဟိတာယ ဗဟုဇနသုခါယ လောကာနုကမ္ပာယ အတ္ထာယ ဟိတာယ သုခါယ ဒေဝမနုဿာနံ. မာ ဧကေန ဒွေ အဂမိတ္ထ. ဒေသေထ, ဘိက္ခဝေ, ဓမ္မံ အာဒိကလျာဏံ မဇ္ဈေကလျာဏံ ပရိယောသာနကလျာဏံ သာတ္ထံ သဗျဉ္ဇနံ ကေဝလပရိပုဏ္ဏံ ပရိသုဒ္ဓံ ဗြဟ္မစရိယံ ပကာသေထ. သန္တိ သတ္တာ အပ္ပရဇက္ခဇာတိကာ, အဿဝနတာ ဓမ္မဿ ပရိဟာယန္တိ, ဘဝိဿန္တိ ဓမ္မဿ အညာတာရော. အဟမ္ပိ, ဘိက္ခဝေ, ယေန ဥရုဝေလာ သေနာနိဂမော တေနုပသင်္ကမိဿာမိ ဓမ္မဒေသနာယာ”တိ.
</Paragraph>

</Division>
<Division number="33" book="vi-maha" e="ch" v="3" p="28">

<Paragraph number="132" book="vi-maha">
အထ ခေါ မာရော ပါပိမာ ယေန ဘဂဝါ တေနုပသင်္ကမိ, ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="133" type="verses" book="vi-maha">
_“ဗဒ္ဓေါသိ သဗ္ဗပါသေဟိ,_  
_ယေ ဒိဗ္ဗာ ယေ စ မာနုသာ;_  
_မဟာဗန္ဓနဗဒ္ဓေါသိ,_  
_န မေ သမဏ မောက္ခသီ”တိ._  

</Paragraph>

<Paragraph number="134" type="verses" book="vi-maha">
_“မုတ္တာဟံ သဗ္ဗပါသေဟိ,_  
_ယေ ဒိဗ္ဗာ ယေ စ မာနုသာ;_  
_မဟာဗန္ဓနမုတ္တောမှိ,_  
_နိဟတော တွမသိ အန္တကာ”တိ._  

</Paragraph>

<Paragraph number="135" type="verses" book="vi-maha">
_“အန္တလိက္ခစရော ပါသော,_  
_ယွာယံ စရတိ မာနသော;_  
_တေန တံ ဗာဓယိဿာမိ,_  
_န မေ သမဏ မောက္ခသီ”တိ._  

</Paragraph>

<Paragraph number="136" type="verses" book="vi-maha">
_“ရူပါ သဒ္ဒါ ရသာ ဂန္ဓာ,_  
_ဖောဋ္ဌဗ္ဗာ စ မနောရမာ;_  
_ဧတ္ထ မေ ဝိဂတော ဆန္ဒော,_  
_နိဟတော တွမသိ အန္တကာ”တိ._  

</Paragraph>

<Paragraph number="137" book="vi-maha">
အထ ခေါ မာရော ပါပိမာ—  “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယီတိ.

</Paragraph>
</Division>

<Paragraph number="138" type="center" book="vi-maha">
မာရကထာ နိဋ္ဌိတာ.
</Paragraph>