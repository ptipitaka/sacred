---
title: "1.57 နပဗ္ဗာဇေတဗ္ဗဒွတ္တိံသဝါရ"
tableOfContents: false
sidebar:
  order: 57
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="119" book="vi-maha" e="ch" v="3" p="126">

<Paragraph number="502" book="vi-maha">
တေန ခေါ ပန သမယေန ဘိက္ခူ ဟတ္ထစ္ဆိန္နံ ပဗ္ဗာဇေန္တိ …ပေ…  ပါဒစ္ဆိန္နံ ပဗ္ဗာဇေန္တိ …ပေ…  ဟတ္ထပါဒစ္ဆိန္နံ ပဗ္ဗာဇေန္တိ …ပေ…  ကဏ္ဏစ္ဆိန္နံ ပဗ္ဗာဇေန္တိ …ပေ…  နာသစ္ဆိန္နံ ပဗ္ဗာဇေန္တိ …ပေ…  ကဏ္ဏနာသစ္ဆိန္နံ ပဗ္ဗာဇေန္တိ …ပေ…  အင်္ဂုလိစ္ဆိန္နံ ပဗ္ဗာဇေန္တိ …ပေ…  အဠစ္ဆိန္နံ ပဗ္ဗာဇေန္တိ …ပေ…  ကဏ္ဍရစ္ဆိန္နံ ပဗ္ဗာဇေန္တိ …ပေ…  ဖဏဟတ္ထကံ ပဗ္ဗာဇေန္တိ …ပေ…  ခုဇ္ဇံ ပဗ္ဗာဇေန္တိ …ပေ…  ဝါမနံ ပဗ္ဗာဇေန္တိ …ပေ…  ဂလဂဏ္ဍိံ ပဗ္ဗာဇေန္တိ …ပေ…  လက္ခဏာဟတံ ပဗ္ဗာဇေန္တိ …ပေ…  ကသာဟတံ ပဗ္ဗာဇေန္တိ …ပေ…  လိခိတကံ ပဗ္ဗာဇေန္တိ …ပေ…  သီပဒိံ ပဗ္ဗာဇေန္တိ …ပေ…  ပါပရောဂိံ ပဗ္ဗာဇေန္တိ …ပေ…  ပရိသဒူသကံ ပဗ္ဗာဇေန္တိ …ပေ…  ကာဏံ ပဗ္ဗာဇေန္တိ …ပေ…  ကုဏိံ ပဗ္ဗာဇေန္တိ …ပေ…  ခဉ္ဇံ ပဗ္ဗာဇေန္တိ …ပေ…  ပက္ခဟတံ ပဗ္ဗာဇေန္တိ …ပေ…  ဆိန္နိရိယာပထံ ပဗ္ဗာဇေန္တိ …ပေ…  ဇရာဒုဗ္ဗလံ ပဗ္ဗာဇေန္တိ …ပေ…  အန္ဓံ ပဗ္ဗာဇေန္တိ …ပေ…  မူဂံ ပဗ္ဗာဇေန္တိ …ပေ…  ဗဓိရံ ပဗ္ဗာဇေန္တိ …ပေ…  အန္ဓမူဂံ ပဗ္ဗာဇေန္တိ …ပေ…  အန္ဓဗဓိရံ ပဗ္ဗာဇေန္တိ …ပေ…  မူဂဗဓိရံ ပဗ္ဗာဇေန္တိ …ပေ…  အန္ဓမူဂဗဓိရံ ပဗ္ဗာဇေန္တိ. ဘဂဝတော ဧတမတ္ထံ အာရောစေသုံ …ပေ…  “န, ဘိက္ခဝေ, ဟတ္ထစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, ပါဒစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, ဟတ္ထပါဒစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, ကဏ္ဏစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, နာသစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, ကဏ္ဏနာသစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, အင်္ဂုလိစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, အဠစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, ကဏ္ဍရစ္ဆိန္နော ပဗ္ဗာဇေတဗ္ဗော …ပေ…  န, ဘိက္ခဝေ, ဖဏဟတ္ထကော ပဗ္ဗာဇေတဗ္ဗော …ပေ…  န, ဘိက္ခဝေ, ခုဇ္ဇော ပဗ္ဗာဇေတဗ္ဗော …ပေ…  န, ဘိက္ခဝေ, ဝါမနော ပဗ္ဗာဇေတဗ္ဗော …ပေ…  န, ဘိက္ခဝေ, ဂလဂဏ္ဍီ ပဗ္ဗာဇေတဗ္ဗော …ပေ…  န, ဘိက္ခဝေ, လက္ခဏာဟတော ပဗ္ဗာဇေတဗ္ဗော …ပေ…  န, ဘိက္ခဝေ, ကသာဟတော ပဗ္ဗာဇေတဗ္ဗော …ပေ…  န, ဘိက္ခဝေ, လိခိတကော ပဗ္ဗာဇေတဗ္ဗော …ပေ…  န, ဘိက္ခဝေ, သီပဒီ ပဗ္ဗာဇေတဗ္ဗော …ပေ…  န, ဘိက္ခဝေ, ပါပရောဂီ ပဗ္ဗာဇေတဗ္ဗော …ပေ…  န, ဘိက္ခဝေ, ပရိသဒူသကော ပဗ္ဗာဇေတဗ္ဗော …ပေ…  န, ဘိက္ခဝေ, ကာဏော ပဗ္ဗာဇေတဗ္ဗော …ပေ…  န, ဘိက္ခဝေ, ကုဏီ ပဗ္ဗာဇေတဗ္ဗော …ပေ…  န, ဘိက္ခဝေ, ခဉ္ဇော ပဗ္ဗာဇေတဗ္ဗော …ပေ…  န, ဘိက္ခဝေ, ပက္ခဟတော ပဗ္ဗာဇေတဗ္ဗော …ပေ…  န, ဘိက္ခဝေ, ဆိန္နိရိယာပထော ပဗ္ဗာဇေတဗ္ဗော …ပေ…  န, ဘိက္ခဝေ, ဇရာဒုဗ္ဗလော ပဗ္ဗာဇေတဗ္ဗော …ပေ…  န, ဘိက္ခဝေ, အန္ဓော ပဗ္ဗာဇေတဗ္ဗော …ပေ…  န, ဘိက္ခဝေ, မူဂေါ ပဗ္ဗာဇေတဗ္ဗော …ပေ…  န, ဘိက္ခဝေ, ဗဓိရော ပဗ္ဗာဇေတဗ္ဗော …ပေ…  န, ဘိက္ခဝေ, အန္ဓမူဂေါ ပဗ္ဗာဇေတဗ္ဗော …ပေ…  န, ဘိက္ခဝေ, အန္ဓဗဓိရော ပဗ္ဗာဇေတဗ္ဗော …ပေ…  န, ဘိက္ခဝေ, မူဂဗဓိရော ပဗ္ဗာဇေတဗ္ဗော …ပေ…  န, ဘိက္ခဝေ, အန္ဓမူဂဗဓိရော ပဗ္ဗာဇေတဗ္ဗော. ယော ပဗ္ဗာဇေယျ, အာပတ္တိ ဒုက္ကဋဿာ”တိ. (1–32)

</Paragraph>
</Division>

<Paragraph number="503" type="center" book="vi-maha">
နပဗ္ဗာဇေတဗ္ဗဒွတ္တိံသဝါရော နိဋ္ဌိတော.

  
ဒါယဇ္ဇဘာဏဝါရော နိဋ္ဌိတော နဝမော.
</Paragraph>