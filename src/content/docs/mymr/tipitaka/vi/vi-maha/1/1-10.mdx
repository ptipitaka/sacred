---
title: "1.10 ဒုတိယမာရကထာ"
tableOfContents: false
sidebar:
  order: 10
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="vi-maha" e="ch" v="3" p="29">

<Paragraph number="147" book="vi-maha">
အထ ခေါ ဘဂဝါ ဝဿံဝုဋ္ဌော ဘိက္ခူ အာမန္တေသိ—  “မယှံ ခေါ, ဘိက္ခဝေ, ယောနိသော မနသိကာရာ ယောနိသော သမ္မပ္ပဓာနာ အနုတ္တရာ ဝိမုတ္တိ အနုပ္ပတ္တာ, အနုတ္တရာ ဝိမုတ္တိ သစ္ဆိကတာ. တုမှေပိ, ဘိက္ခဝေ, ယောနိသော မနသိကာရာ ယောနိသော သမ္မပ္ပဓာနာ အနုတ္တရံ ဝိမုတ္တိံ အနုပါပုဏာထ, အနုတ္တရံ ဝိမုတ္တိံ သစ္ဆိကရောထာ”တိ. အထ ခေါ မာရော ပါပိမာ ယေန ဘဂဝါ တေနုပသင်္ကမိ, ဥပသင်္ကမိတွာ ဘဂဝန္တံ ဂါထာယ အဇ္ဈဘာသိ—
</Paragraph>

<Paragraph number="148" type="verses" book="vi-maha">
_“ဗဒ္ဓေါသိ မာရပါသေဟိ,_  
_ယေ ဒိဗ္ဗာ ယေ စ မာနုသာ;_  
_မဟာဗန္ဓနဗဒ္ဓေါသိ,_  
_န မေ သမဏ မောက္ခသီ”တိ._  

</Paragraph>

<Paragraph number="149" type="verses" book="vi-maha">
_“မုတ္တာဟံ မာရပါသေဟိ,_  
_ယေ ဒိဗ္ဗာ ယေ စ မာနုသာ;_  
_မဟာဗန္ဓနမုတ္တောမှိ,_  
_နိဟတော တွမသိ အန္တကာ”တိ._  

</Paragraph>

<Paragraph number="150" book="vi-maha">
အထ ခေါ မာရော ပါပိမာ—  “ဇာနာတိ မံ ဘဂဝါ, ဇာနာတိ မံ သုဂတော”တိ ဒုက္ခီ ဒုမ္မနော တတ္ထေဝန္တရဓာယိ.

</Paragraph>
</Division>

<Paragraph number="151" type="center" book="vi-maha">
ဒုတိယမာရကထာ နိဋ္ဌိတာ.
</Paragraph>