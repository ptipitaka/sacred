---
title: "1.61 ဒွေဥပသမ္ပဒါပေက္ခာဒိဝတ္ထု"
tableOfContents: false
sidebar:
  order: 58
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="123" book="vi-maha">

<Paragraph number="512" book="vi-maha">
တေန ခေါ ပန သမယေန အာယသ္မတော မဟာကဿပဿ ဒွေ ဥပသမ္ပဒါပေက္ခာ ဟောန္တိ. တေ ဝိဝဒန္တိ—  “အဟံ ပဌမံ ဥပသမ္ပဇ္ဇိဿာမိ, အဟံ ပဌမံ ဥပသမ္ပဇ္ဇိဿာမီ”တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဒွေ ဧကာနုဿာဝနေ ကာတုန်”တိ.
</Paragraph>

<Paragraph number="513" book="vi-maha">
တေန ခေါ ပန သမယေန သမ္ဗဟုလာနံ ထေရာနံ ဥပသမ္ပဒါပေက္ခာ ဟောန္တိ. တေ ဝိဝဒန္တိ—  “အဟံ ပဌမံ ဥပသမ္ပဇ္ဇိဿာမိ, အဟံ ပဌမံ ဥပသမ္ပဇ္ဇိဿာမီ”တိ. ထေရာ ဧဝမာဟံသု—  “ဟန္ဒ မယံ, အာဝုသော, သဗ္ဗေဝ ဧကာနုဿာဝနေ ကရောမာ”တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဒွေ တယော ဧကာနုဿာဝနေ ကာတုံ, တဉ္စ ခေါ ဧကေန ဥပဇ္ဈာယေန, န တွေဝ နာနုပဇ္ဈာယေနာ”တိ.
</Paragraph>
</Division>