---
title: 1.14.1 အဘိညာတာနံပဗ္ဗဇ္ဇာ
tableOfContents: false
sidebar:
  order: 1
type: tipitaka
basket: vi
book: vi-maha
review:
  current: review
  updated: '2025-10-22T11:23:41.257409'
  updated_by: ''
  notes: ''
  history:
  - state: review
    date: '2025-10-22T11:23:41.257409'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="63" book="vi-maha" e="ch" v="3" p="54">

<Paragraph number="239" book="vi-maha">
တေန ခေါ ပန သမယေန အဘိညာတာ အဘိညာတာ မာဂဓိကာ ကုလပုတ္တာ ဘဂဝတိ ဗြဟ္မစရိယံ စရန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “အပုတ္တကတာယ ပဋိပန္နော သမဏော ဂေါတမော, ဝေဓဗျာယ ပဋိပန္နော သမဏော ဂေါတမော, ကုလုပစ္ဆေဒါယ ပဋိပန္နော သမဏော ဂေါတမော, ဣဒါနိ အနေန ဇဋိလသဟဿံ ပဗ္ဗာဇိတံ, ဣမာနိ စ အဍ္ဎတေယျာနိ ပရိဗ္ဗာဇကသတာနိ သဉ္စယာနိ ပဗ္ဗာဇိတာနိ. ဣမေ စ အဘိညာတာ အဘိညာတာ မာဂဓိကာ ကုလပုတ္တာ သမဏေ ဂေါတမေ ဗြဟ္မစရိယံ စရန္တီ”တိ. အပိဿု ဘိက္ခူ ဒိသွာ ဣမာယ ဂါထာယ စောဒေန္တိ—
</Paragraph>

<Paragraph number="240" type="verses" book="vi-maha">
_“အာဂတော ခေါ မဟာသမဏော,_  
_မာဂဓာနံ ဂိရိဗ္ဗဇံ;_  
_သဗ္ဗေ သဉ္စယေ နေတွာန,_  
_ကံသု ဒါနိ နယိဿတီ”တိ._  

</Paragraph>

<Paragraph number="241" book="vi-maha">
အဿောသုံ ခေါ ဘိက္ခူ တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. အထ ခေါ တေ ဘိက္ခူ ဘဂဝတော ဧတမတ္ထံ အာရောစေသုံ …ပေ…  “န, ဘိက္ခဝေ, သော သဒ္ဒေါ စိရံ ဘဝိဿတိ, သတ္တာဟမေဝ ဘဝိဿတိ, သတ္တာဟဿ အစ္စယေန အန္တရဓာယိဿတိ. တေန ဟိ, ဘိက္ခဝေ, ယေ တုမှေ ဣမာယ ဂါထာယ စောဒေန္တိ—
</Paragraph>

<Paragraph number="242" type="verses" book="vi-maha">
_‘အာဂတော ခေါ မဟာသမဏော,_  
_မာဂဓာနံ ဂိရိဗ္ဗဇံ;_  
_သဗ္ဗေ သဉ္စယေ နေတွာန,_  
_ကံသု ဒါနိ နယိဿတီ’တိ._  

</Paragraph>

<Paragraph number="243" book="vi-maha">
တေ တုမှေ ဣမာယ ဂါထာယ ပဋိစောဒေထ—
</Paragraph>

<Paragraph number="244" type="verses" book="vi-maha">
_‘နယန္တိ ဝေ မဟာဝီရာ,_  
_သဒ္ဓမ္မေန တထာဂတာ;_  
_ဓမ္မေန နယမာနာနံ,_  
_ကာ ဥသူယာ ဝိဇာနတန်’”တိ._  

</Paragraph>

<Paragraph number="245" book="vi-maha">
တေန ခေါ ပန သမယေန မနုဿာ ဘိက္ခူ ဒိသွာ ဣမာယ ဂါထာယ စောဒေန္တိ—
</Paragraph>

<Paragraph number="246" type="verses" book="vi-maha">
_“အာဂတော ခေါ မဟာသမဏော,_  
_မာဂဓာနံ ဂိရိဗ္ဗဇံ;_  
_သဗ္ဗေ သဉ္စယေ နေတွာန,_  
_ကံသု ဒါနိ နယိဿတီ”တိ._  

</Paragraph>

<Paragraph number="247" book="vi-maha">
ဘိက္ခူ တေ မနုဿေ ဣမာယ ဂါထာယ ပဋိစောဒေန္တိ—
</Paragraph>

<Paragraph number="248" type="verses" book="vi-maha">
_“နယန္တိ ဝေ မဟာဝီရာ,_  
_သဒ္ဓမ္မေန တထာဂတာ;_  
_ဓမ္မေန နယမာနာနံ,_  
_ကာ ဥသူယာ ဝိဇာနတန်”တိ._  

</Paragraph>

<Paragraph number="249" book="vi-maha">
မနုဿာ ဓမ္မေန ကိရ သမဏာ သကျပုတ္တိယာ နေန္တိ နော အဓမ္မေနာတိ သတ္တာဟမေဝ သော သဒ္ဒေါ အဟောသိ, သတ္တာဟဿ အစ္စယေန အန္တရဓာယိ.

</Paragraph>
</Division>

<Paragraph number="250" type="center" book="vi-maha">
သာရိပုတ္တမောဂ္ဂလ္လာနပဗ္ဗဇ္ဇာကထာ နိဋ္ဌိတာ.

  
စတုတ္ထဘာဏဝါရော နိဋ္ဌိတော.
</Paragraph>