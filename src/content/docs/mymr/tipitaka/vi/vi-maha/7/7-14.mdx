---
title: 7.14 ပလိဗောဓာပလိဗောဓကထာ
tableOfContents: false
sidebar:
  order: 14
type: tipitaka
basket: vi
book: vi-maha
review:
  current: review
  updated: '2025-10-27T21:49:54.973454'
  updated_by: ''
  notes: ''
  history:
  - state: review
    date: '2025-10-27T21:49:54.973454'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="325" book="vi-maha" e="ch" v="3" p="373">

<Paragraph number="1524" book="vi-maha">
ဒွေမေ, ဘိက္ခဝေ, ကထိနဿ ပလိဗောဓာ, ဒွေ အပလိဗောဓာ. ကတမေ စ, ဘိက္ခဝေ, ဒွေ ကထိနဿ ပလိဗောဓာ? အာဝါသပလိဗောဓော စ စီဝရပလိဗောဓော စ. ကထဉ္စ, ဘိက္ခဝေ, အာဝါသပလိဗောဓော ဟောတိ? ဣဓ, ဘိက္ခဝေ, ဘိက္ခု ဝသတိ ဝါ တသ္မိံ အာဝါသေ, သာပေက္ခော ဝါ ပက္ကမတိ “ပစ္စေဿန်”တိ. ဧဝံ ခေါ, ဘိက္ခဝေ, အာဝါသပလိဗောဓော ဟောတိ. ကထဉ္စ, ဘိက္ခဝေ, စီဝရပလိဗောဓော ဟောတိ? ဣဓ, ဘိက္ခဝေ, ဘိက္ခုနော စီဝရံ အကတံ ဝါ ဟောတိ ဝိပ္ပကတံ ဝါ, စီဝရာသာ ဝါ အနုပစ္ဆိန္နာ. ဧဝံ ခေါ, ဘိက္ခဝေ, စီဝရပလိဗောဓော ဟောတိ. ဣမေ ခေါ, ဘိက္ခဝေ, ဒွေ ကထိနဿ ပလိဗောဓာ.
</Paragraph>

<Paragraph number="1525" book="vi-maha">
ကတမေ စ, ဘိက္ခဝေ, ဒွေ ကထိနဿ အပလိဗောဓာ? အာဝါသအပလိဗောဓော စ စီဝရအပလိဗောဓော စ. ကထဉ္စ, ဘိက္ခဝေ, အာဝါသအပလိဗောဓော ဟောတိ? ဣဓ, ဘိက္ခဝေ, ဘိက္ခု ပက္ကမတိ တမှာ အာဝါသာ စတ္တေန ဝန္တေန မုတ္တေန အနပေက္ခော “န ပစ္စေဿန်”တိ. ဧဝံ ခေါ, ဘိက္ခဝေ, အာဝါသအပလိဗောဓော ဟောတိ. ကထဉ္စ, ဘိက္ခဝေ, စီဝရအပလိဗောဓော ဟောတိ? ဣဓ, ဘိက္ခဝေ, ဘိက္ခုနော စီဝရံ ကတံ ဝါ ဟောတိ, နဋ္ဌံ ဝါ ဝိနဋ္ဌံ ဝါ ဒဍ္ဎံ ဝါ, စီဝရာသာ ဝါ ဥပစ္ဆိန္နာ. ဧဝံ ခေါ, ဘိက္ခဝေ, စီဝရအပလိဗောဓော ဟောတိ. ဣမေ ခေါ, ဘိက္ခဝေ, ဒွေ ကထိနဿ အပလိဗောဓာ”တိ.

</Paragraph>
</Division>

<Paragraph number="1526" type="center" book="vi-maha">
ကထိနက္ခန္ဓကော နိဋ္ဌိတော သတ္တမော.



</Paragraph>

<Paragraph number="1527" type="center" book="vi-maha">
တဿုဒ္ဒါနံ


</Paragraph>

<Paragraph number="1528" type="verses" book="vi-maha">
_တိံသ ပါဝေယျကာ ဘိက္ခူ,_  
_သာကေတုက္ကဏ္ဌိတာ ဝသုံ;_  
_ဝဿံဝုဋ္ဌောကပုဏ္ဏေဟိ,_  
_အဂမုံ ဇိနဒဿနံ._  

</Paragraph>

<Paragraph number="1529" type="verses" book="vi-maha">
ဣဒံ ဝတ္ထု ကထိနဿ,_  
_ကပ္ပိဿန္တိ စ ပဉ္စကာ;_  
_အနာမန္တာ အသမာစာရာ,_  
_တထေဝ ဂဏဘောဇနံ._  

</Paragraph>

<Paragraph number="1530" type="verses" book="vi-maha">
_ယာဝဒတ္ထဉ္စ ဥပ္ပါဒေါ,_  
_အတ္ထတာနံ ဘဝိဿတိ;_  
_ဉတ္တိ ဧဝတ္ထတဉ္စေဝ,_  
_ဧဝဉ္စေဝ အနတ္ထတံ._  

</Paragraph>

<Paragraph number="1531" type="verses" book="vi-maha">
ဥလ္လိခိ ဓောဝနာ စေဝ,_  
_ဝိစာရဏဉ္စ ဆေဒနံ;_  
_ဗန္ဓနော ဝဋ္ဋိ ကဏ္ဍုသ,_  
_ဒဠှီကမ္မာနုဝါတိကာ._  

</Paragraph>

<Paragraph number="1532" type="verses" book="vi-maha">
_ပရိဘဏ္ဍံ ဩဝဒ္ဓေယျံ,_  
_မဒ္ဒနာ နိမိတ္တံ ကထာ;_  
_ကုက္ကု သန္နိဓိ နိဿဂ္ဂိ,_  
_န ကပ္ပညတြ တေ တယော._  

</Paragraph>

<Paragraph number="1533" type="verses" book="vi-maha">
_အညတြ ပဉ္စာတိရေကေ,_  
_သဉ္ဆိန္နေန သမဏ္ဍလီ;_  
_နာညတြ ပုဂ္ဂလာ သမ္မာ,_  
_နိဿီမဋ္ဌောနုမောဒတိ._  

</Paragraph>

<Paragraph number="1534" type="verses" book="vi-maha">
_ကထိနာနတ္ထတံ ဟောတိ,_  
_ဧဝံ ဗုဒ္ဓေန ဒေသိတံ;_  
_အဟတာကပ္ပပိလောတိ,_  
_ပံသု ပါပဏိကာယ စ._  

</Paragraph>

<Paragraph number="1535" type="verses" book="vi-maha">
_အနိမိတ္တာပရိကထာ,_  
_အကုက္ကု စ အသန္နိဓိ;_  
_အနိဿဂ္ဂိ ကပ္ပကတေ,_  
_တထာ တိစီဝရေန စ._  

</Paragraph>

<Paragraph number="1536" type="verses" book="vi-maha">
_ပဉ္စကေ ဝါတိရေကေ ဝါ,_  
_ဆိန္နေ သမဏ္ဍလီကတေ;_  
_ပုဂ္ဂလဿတ္ထာရာ သမ္မာ,_  
_သီမဋ္ဌော အနုမောဒတိ._  

</Paragraph>

<Paragraph number="1537" type="verses" book="vi-maha">
_ဧဝံ ကထိနတ္ထရဏံ,_  
ဥဗ္ဘာရဿဋ္ဌမာတိကာ;_  
_ပက္ကမနန္တိ နိဋ္ဌာနံ,_  
_သန္နိဋ္ဌာနဉ္စ နာသနံ._  

</Paragraph>

<Paragraph number="1538" type="verses" book="vi-maha">
_သဝနံ အာသာဝစ္ဆေဒိ,_  
_သီမာ သဟုဗ္ဘာရဋ္ဌမီ;_  
_ကတစီဝရမာဒါယ,_  
_“န ပစ္စေဿန်”တိ ဂစ္ဆတိ._  

</Paragraph>

<Paragraph number="1539" type="verses" book="vi-maha">
_တဿ တံ ကထိနုဒ္ဓါရော,_  
_ဟောတိ ပက္ကမနန္တိကော;_  
_အာဒါယ စီဝရံ ယာတိ,_  
_နိဿီမေ ဣဒံ စိန္တယိ._  

</Paragraph>

<Paragraph number="1540" type="verses" book="vi-maha">
_“ကာရေဿံ န ပစ္စေဿန်”တိ,_  
_နိဋ္ဌာနေ ကထိနုဒ္ဓါရော;_  
_အာဒါယ နိဿီမံ နေဝ,_  
_“န ပစ္စေဿန်”တိ မာနသော._  

</Paragraph>

<Paragraph number="1541" type="verses" book="vi-maha">
_တဿ တံ ကထိနုဒ္ဓါရော,_  
_သန္နိဋ္ဌာနန္တိကော ဘဝေ;_  
_အာဒါယ စီဝရံ ယာတိ,_  
_နိဿီမေ ဣဒံ စိန္တယိ._  

</Paragraph>

<Paragraph number="1542" type="verses" book="vi-maha">
_“ကာရေဿံ န ပစ္စေဿန်”တိ,_  
_ကယိရံ တဿ နဿတိ;_  
_တဿ တံ ကထိနုဒ္ဓါရော,_  
_ဘဝတိ နာသနန္တိကော._  

</Paragraph>

<Paragraph number="1543" type="verses" book="vi-maha">
_အာဒါယ ယာတိ “ပစ္စေဿံ”,_  
_ဗဟိ ကာရေတိ စီဝရံ;_  
_ကတစီဝရော သုဏာတိ,_  
ဥဗ္ဘတံ ကထိနံ တဟိံ._  

</Paragraph>

<Paragraph number="1544" type="verses" book="vi-maha">
_တဿ တံ ကထိနုဒ္ဓါရော,_  
_ဘဝတိ သဝနန္တိကော;_  
_အာဒါယ ယာတိ “ပစ္စေဿံ”,_  
_ဗဟိ ကာရေတိ စီဝရံ._  

</Paragraph>

<Paragraph number="1545" type="verses" book="vi-maha">
_ကတစီဝရော ဗဟိဒ္ဓါ,_  
_နာမေတိ ကထိနုဒ္ဓါရံ;_  
_တဿ တံ ကထိနုဒ္ဓါရော,_  
_သီမာတိက္ကန္တိကော ဘဝေ._  

</Paragraph>

<Paragraph number="1546" type="verses" book="vi-maha">
_အာဒါယ ယာတိ “ပစ္စေဿံ”,_  
_ဗဟိ ကာရေတိ စီဝရံ;_  
_ကတစီဝရော ပစ္စေဿံ,_  
_သမ္ဘောတိ ကထိနုဒ္ဓါရံ._  

</Paragraph>

<Paragraph number="1547" type="verses" book="vi-maha">
_တဿ တံ ကထိနုဒ္ဓါရော,_  
_သဟ ဘိက္ခူဟိ ဇာယတိ;_  
_အာဒါယ စ သမာဒါယ,_  
_သတ္တသတ္တဝိဓာ ဂတိ._  

</Paragraph>

<Paragraph number="1548" type="verses" book="vi-maha">
_ပက္ကမနန္တိကာ နတ္ထိ,_  
_ဆက္ကေ ဝိပ္ပကတေ ဂတိ;_  
_အာဒါယ နိဿီမဂတံ,_  
_ကာရေဿံ ဣတိ ဇာယတိ._  

</Paragraph>

<Paragraph number="1549" type="verses" book="vi-maha">
_နိဋ္ဌာနံ သန္နိဋ္ဌာနဉ္စ,_  
_နာသနဉ္စ ဣမေ တယော;_  
_အာဒါယ “န ပစ္စေဿန်”တိ,_  
_ဗဟိသီမေ ကရောမိတိ._  

</Paragraph>

<Paragraph number="1550" type="verses" book="vi-maha">
_နိဋ္ဌာနံ သန္နိဋ္ဌာနမ္ပိ,_  
_နာသနမ္ပိ ဣဒံ တယော;_  
_အနဓိဋ္ဌိတေန နေဝဿ,_  
_ဟေဋ္ဌာ တီဏိ နယာဝိဓိ._  

</Paragraph>

<Paragraph number="1551" type="verses" book="vi-maha">
_အာဒါယ ယာတိ ပစ္စေဿံ,_  
_ဗဟိသီမေ ကရောမိတိ;_  
_“န ပစ္စေဿန်”တိ ကာရေတိ,_  
_နိဋ္ဌာနေ ကထိနုဒ္ဓါရော._  

</Paragraph>

<Paragraph number="1552" type="verses" book="vi-maha">
_သန္နိဋ္ဌာနံ နာသနဉ္စ,_  
_သဝနသီမာတိက္ကမာ;_  
_သဟ ဘိက္ခူဟိ ဇာယေထ,_  
_ဧဝံ ပန္နရသံ ဂတိ._  

</Paragraph>

<Paragraph number="1553" type="verses" book="vi-maha">
_သမာဒါယ ဝိပ္ပကတာ,_  
_သမာဒါယ ပုနာ တထာ;_  
ဣမေ တေ စတုရော ဝါရာ,_  
_သဗ္ဗေ ပန္နရသဝိဓိ._  

</Paragraph>

<Paragraph number="1554" type="verses" book="vi-maha">
_အနာသာယ စ အာသာယ,_  
_ကရဏီယော စ တေ တယော;_  
_နယတော တံ ဝိဇာနေယျ,_  
_တယော ဒွါဒသ ဒွါဒသ._  

</Paragraph>

<Paragraph number="1555" type="verses" book="vi-maha">
_အပဝိလာနာ နဝေတ္ထ,_  
_ဖာသု ပဉ္စဝိဓာ တဟိံ;_  
_ပလိဗောဓာပလိဗောဓာ,_  
ဥဒ္ဒါနံ နယတော ကတန္တိ._  

</Paragraph>

<Paragraph number="1556" type="center" book="vi-maha">
ဣမမှိ ခန္ဓကေ ဝတ္ထူ ဒေါဠသကပေယျာလမုခါနိ ဧကသတံ အဋ္ဌာရသ.

</Paragraph>

<Paragraph number="1557" type="center" book="vi-maha">
ကထိနက္ခန္ဓကော နိဋ္ဌိတော.
</Paragraph>