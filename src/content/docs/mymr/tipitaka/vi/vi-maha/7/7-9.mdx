---
title: 7.9 အနာသာဒေါဠသက
tableOfContents: false
sidebar:
  order: 9
type: tipitaka
basket: vi
book: vi-maha
review:
  current: review
  updated: '2025-10-20T14:00:52.441546'
  updated_by: ''
  notes: ''
  history:
  - state: review
    date: '2025-10-20T14:00:52.441546'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="318" book="vi-maha" e="ch" v="3" p="362">

<Paragraph number="1469" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (1)
</Paragraph>

<Paragraph number="1470" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (2)
</Paragraph>

<Paragraph number="1471" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (3)
</Paragraph>

<Paragraph number="1472" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရာသံ ပယိရုပါသိဿံ, န ပစ္စေဿန်”တိ. သော တံ စီဝရာသံ ပယိရုပါသတိ. တဿ သာ စီဝရာသာ ဥပစ္ဆိဇ္ဇတိ. တဿ ဘိက္ခုနော အာသာဝစ္ဆေဒိကော ကထိနုဒ္ဓါရော. (4)
</Paragraph>

<Paragraph number="1473" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ “န ပစ္စေဿန်”တိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “ဣဓေဝိမံ စီဝရံ ကာရေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (5)
</Paragraph>

<Paragraph number="1474" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ “န ပစ္စေဿန်”တိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “နေဝိမံ စီဝရံ ကာရေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (6)
</Paragraph>

<Paragraph number="1475" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ “န ပစ္စေဿန်”တိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “ဣဓေဝိမံ စီဝရံ ကာရေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (7)
</Paragraph>

<Paragraph number="1476" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရာသံ ပယိရုပါသိဿန်”တိ. သော တံ စီဝရာသံ ပယိရုပါသတိ. တဿ သာ စီဝရာသာ ဥပစ္ဆိဇ္ဇတိ. တဿ ဘိက္ခုနော အာသာဝစ္ဆေဒိကော ကထိနုဒ္ဓါရော. (8)
</Paragraph>

<Paragraph number="1477" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန; နေဝဿ ဟောတိ—  “ပစ္စေဿန်”တိ, န ပနဿ ဟောတိ—  “န ပစ္စေဿန်”တိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (9)
</Paragraph>

<Paragraph number="1478" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန; နေဝဿ ဟောတိ—  “ပစ္စေဿန်”တိ, န ပနဿ ဟောတိ—  “န ပစ္စေဿန်”တိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (10)
</Paragraph>

<Paragraph number="1479" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန; နေဝဿ ဟောတိ—  “ပစ္စေဿန်”တိ, န ပနဿ ဟောတိ—  “န ပစ္စေဿန်”တိ. သော ဗဟိသီမဂတော တံ စီဝရာသံ ပယိရုပါသတိ. အနာသာယ လဘတိ, အာသာယ န လဘတိ. တဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (11)
</Paragraph>

<Paragraph number="1480" book="vi-maha">
ဘိက္ခု အတ္ထတကထိနော စီဝရာသာယ ပက္ကမတိ အနဓိဋ္ဌိတေန; နေဝဿ ဟောတိ—  “ပစ္စေဿန်”တိ, န ပနဿ ဟောတိ—  “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရာသံ ပယိရုပါသိဿံ, န ပစ္စေဿန်”တိ. သော တံ စီဝရာသံ ပယိရုပါသတိ. တဿ သာ စီဝရာသာ ဥပစ္ဆိဇ္ဇတိ. တဿ ဘိက္ခုနော အာသာဝစ္ဆေဒိကော ကထိနုဒ္ဓါရော. (12)

</Paragraph>
</Division>

<Paragraph number="1481" type="center" book="vi-maha">
အနာသာဒေါဠသကံ နိဋ္ဌိတံ.
</Paragraph>