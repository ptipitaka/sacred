---
title: "7.6 အာဒါယပန္နရသက"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="315" book="vi-maha">

<Paragraph number="1427" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (1)
</Paragraph>

<Paragraph number="1428" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (2)
</Paragraph>

<Paragraph number="1429" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (3)

</Paragraph>
</Division>

<Paragraph number="1430" type="center" book="vi-maha">
တိကံ. (1)


</Paragraph>

<Paragraph number="1431" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (4)
</Paragraph>

<Paragraph number="1432" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (5)
</Paragraph>

<Paragraph number="1433" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (6)

</Paragraph>

<Paragraph number="1434" type="center" book="vi-maha">
တိကံ. (2)


</Paragraph>

<Paragraph number="1435" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ အနဓိဋ္ဌိတေန; နေဝဿ ဟောတိ “ပစ္စေဿန်”တိ, န ပနဿ ဟောတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (7)
</Paragraph>

<Paragraph number="1436" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ အနဓိဋ္ဌိတေန; နေဝဿ ဟောတိ “ပစ္စေဿန်”တိ, န ပနဿ ဟောတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (8)
</Paragraph>

<Paragraph number="1437" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ အနဓိဋ္ဌိတေန; နေဝဿ ဟောတိ “ပစ္စေဿန်”တိ, န ပနဿ ဟောတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (9)

</Paragraph>

<Paragraph number="1438" type="center" book="vi-maha">
တိကံ. (3)


</Paragraph>

<Paragraph number="1439" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (10)
</Paragraph>

<Paragraph number="1440" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (11)
</Paragraph>

<Paragraph number="1441" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (12)
</Paragraph>

<Paragraph number="1442" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “ပစ္စေဿန်”တိ. သော ဗဟိသီမဂတော တံ စီဝရံ ကာရေတိ. သော ကတစီဝရော သုဏာတိ—  “ဥဗ္ဘတံ ကိရ တသ္မိံ အာဝါသေ ကထိနန်”တိ. တဿ ဘိက္ခုနော သဝနန္တိကော ကထိနုဒ္ဓါရော. (13)
</Paragraph>

<Paragraph number="1443" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “ပစ္စေဿန်”တိ. သော ဗဟိသီမဂတော တံ စီဝရံ ကာရေတိ. သော ကတစီဝရော “ပစ္စေဿံ ပစ္စေဿန်”တိ—  ဗဟိဒ္ဓါ ကထိနုဒ္ဓါရံ ဝီတိနာမေတိ. တဿ ဘိက္ခုနော သီမာတိက္ကန္တိကော ကထိနုဒ္ဓါရော. (14)
</Paragraph>

<Paragraph number="1444" book="vi-maha">
ဘိက္ခု အတ္ထတကထိနော စီဝရံ အာဒါယ ပက္ကမတိ “ပစ္စေဿန်”တိ. သော ဗဟိသီမဂတော တံ စီဝရံ ကာရေတိ. သော ကတစီဝရော—  “ပစ္စေဿံ ပစ္စေဿန်”တိ သမ္ဘုဏာတိ ကထိနုဒ္ဓါရံ. တဿ ဘိက္ခုနော သဟ ဘိက္ခူဟိ ကထိနုဒ္ဓါရော. (15)

</Paragraph>

<Paragraph number="1445" type="center" book="vi-maha">
ဆက္ကံ.

  
အာဒါယပန္နရသကံ.
</Paragraph>