---
title: "7.8 ဝိပ္ပကတသမာဒါယပန္နရသက"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="317" book="vi-maha" e="ch" v="3" p="360">

<Paragraph number="1450" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (1)
</Paragraph>

<Paragraph number="1451" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (2)
</Paragraph>

<Paragraph number="1452" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (3)

</Paragraph>
</Division>

<Paragraph number="1453" type="center" book="vi-maha">
တိကံ. (1)


</Paragraph>

<Paragraph number="1454" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (4)
</Paragraph>

<Paragraph number="1455" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (5)
</Paragraph>

<Paragraph number="1456" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (6)

</Paragraph>

<Paragraph number="1457" type="center" book="vi-maha">
တိကံ. (2)


</Paragraph>

<Paragraph number="1458" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ အနဓိဋ္ဌိတေန; နေဝဿ ဟောတိ—  “ပစ္စေဿန်”တိ, န ပနဿ ဟောတိ—  “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (7)
</Paragraph>

<Paragraph number="1459" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ အနဓိဋ္ဌိတေန; နေဝဿ ဟောတိ—  “ပစ္စေဿန်”တိ, န ပနဿ ဟောတိ—  “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (8)
</Paragraph>

<Paragraph number="1460" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ အနဓိဋ္ဌိတေန; နေဝဿ ဟောတိ—  “ပစ္စေဿန်”တိ, န ပနဿ ဟောတိ—  “န ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (9)

</Paragraph>

<Paragraph number="1461" type="center" book="vi-maha">
တိကံ. (3)


</Paragraph>

<Paragraph number="1462" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ ဘိက္ခုနော နိဋ္ဌာနန္တိကော ကထိနုဒ္ဓါရော. (10)
</Paragraph>

<Paragraph number="1463" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “နေဝိမံ စီဝရံ ကာရေဿံ, န ပစ္စေဿန်”တိ. တဿ ဘိက္ခုနော သန္နိဋ္ဌာနန္တိကော ကထိနုဒ္ဓါရော. (11)
</Paragraph>

<Paragraph number="1464" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “ပစ္စေဿန်”တိ. တဿ ဗဟိသီမဂတဿ ဧဝံ ဟောတိ—  “ဣဓေဝိမံ စီဝရံ ကာရေဿံ, န ပစ္စေဿန်”တိ. သော တံ စီဝရံ ကာရေတိ. တဿ တံ စီဝရံ ကယိရမာနံ နဿတိ. တဿ ဘိက္ခုနော နာသနန္တိကော ကထိနုဒ္ဓါရော. (12)
</Paragraph>

<Paragraph number="1465" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “ပစ္စေဿန်”တိ. သော ဗဟိသီမဂတော တံ စီဝရံ ကာရေတိ. သော ကတစီဝရော သုဏာတိ—  “ဥဗ္ဘတံ ကိရ တသ္မိံ အာဝါသေ ကထိနန်”တိ. တဿ ဘိက္ခုနော သဝနန္တိကော ကထိနုဒ္ဓါရော. (13)
</Paragraph>

<Paragraph number="1466" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “ပစ္စေဿန်”တိ. သော ဗဟိသီမဂတော တံ စီဝရံ ကာရေတိ. သော ကတစီဝရော—  “ပစ္စေဿံ ပစ္စေဿန်”တိ ဗဟိဒ္ဓါ ကထိနုဒ္ဓါရံ ဝီတိနာမေတိ. တဿ ဘိက္ခုနော သီမာတိက္ကန္တိကော ကထိနုဒ္ဓါရော. (14)
</Paragraph>

<Paragraph number="1467" book="vi-maha">
ဘိက္ခု အတ္ထတကထိနော ဝိပ္ပကတစီဝရံ သမာဒါယ ပက္ကမတိ “ပစ္စေဿန်”တိ. သော ဗဟိသီမဂတော တံ စီဝရံ ကာရေတိ. သော ကတစီဝရော “ပစ္စေဿံ ပစ္စေဿန်”တိ သမ္ဘုဏာတိ ကထိနုဒ္ဓါရံ. တဿ ဘိက္ခုနော သဟ ဘိက္ခူဟိ ကထိနုဒ္ဓါရော. (15)

</Paragraph>

<Paragraph number="1468" type="center" book="vi-maha">
ဆက္ကံ.

  
သမာဒါယပန္နရသကံ.

  
အာဒါယဘာဏဝါရော.
</Paragraph>