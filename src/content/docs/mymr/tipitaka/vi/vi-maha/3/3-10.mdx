---
title: 3.10 ဝဿံအနုပဂန္တဗ္ဗဋ္ဌာန
tableOfContents: false
sidebar:
  order: 10
type: tipitaka
basket: vi
book: vi-maha
review:
  current: review
  updated: '2025-10-20T19:42:02.190714'
  updated_by: ''
  notes: ''
  history:
  - state: review
    date: '2025-10-20T19:42:02.190714'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="204" book="vi-maha" e="ch" v="3" p="212">

<Paragraph number="909" book="vi-maha">
တေန ခေါ ပန သမယေန ဘိက္ခူ ရုက္ခသုသိရေ ဝဿံ ဥပဂစ္ဆန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ ပိသာစိလ္လိကာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ရုက္ခသုသိရေ ဝဿံ ဥပဂန္တဗ္ဗံ. ယော ဥပဂစ္ဆေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="910" book="vi-maha">
တေန ခေါ ပန သမယေန ဘိက္ခူ ရုက္ခဝိဋဘိယာ ဝဿံ ဥပဂစ္ဆန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ မိဂလုဒ္ဒကာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ရုက္ခဝိဋဘိယာ ဝဿံ ဥပဂန္တဗ္ဗံ. ယော ဥပဂစ္ဆေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="911" book="vi-maha">
တေန ခေါ ပန သမယေန ဘိက္ခူ အဇ္ဈောကာသေ ဝဿံ ဥပဂစ္ဆန္တိ. ဒေဝေ ဝဿန္တေ ရုက္ခမူလမ္ပိ နိဗ္ဗကောသမ္ပိ ဥပဓာဝန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, အဇ္ဈောကာသေ ဝဿံ ဥပဂန္တဗ္ဗံ. ယော ဥပဂစ္ဆေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="912" book="vi-maha">
တေန ခေါ ပန သမယေန ဘိက္ခူ အသေနာသနိကာ ဝဿံ ဥပဂစ္ဆန္တိ. သီတေနပိ ကိလမန္တိ, ဥဏှေနပိ ကိလမန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, အသေနာသနိကေန ဝဿံ ဥပဂန္တဗ္ဗံ. ယော ဥပဂစ္ဆေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="913" book="vi-maha">
တေန ခေါ ပန သမယေန ဘိက္ခူ ဆဝကုဋိကာယ ဝဿံ ဥပဂစ္ဆန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ ဆဝဍာဟကာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ဆဝကုဋိကာယ ဝဿံ ဥပဂန္တဗ္ဗံ. ယော ဥပဂစ္ဆေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="914" book="vi-maha">
တေန ခေါ ပန သမယေန ဘိက္ခူ ဆတ္တေ ဝဿံ ဥပဂစ္ဆန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ ဂေါပါလကာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, ဆတ္တေ ဝဿံ ဥပဂန္တဗ္ဗံ. ယော ဥပဂစ္ဆေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="915" book="vi-maha">
တေန ခေါ ပန သမယေန ဘိက္ခူ စာဋိယာ ဝဿံ ဥပဂစ္ဆန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “သေယျထာပိ တိတ္ထိယာ”တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, စာဋိယာ ဝဿံ ဥပဂန္တဗ္ဗံ. ယော ဥပဂစ္ဆေယျ, အာပတ္တိ ဒုက္ကဋဿာ”တိ.
</Paragraph>
</Division>