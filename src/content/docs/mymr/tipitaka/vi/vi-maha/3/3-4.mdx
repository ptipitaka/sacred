---
title: 3.4 ပဉ္စန္နံအပ္ပဟိတေပိအနုဇာနန
tableOfContents: false
sidebar:
  order: 4
type: tipitaka
basket: vi
book: vi-maha
review:
  current: review
  updated: '2025-10-22T11:23:43.041424'
  updated_by: ''
  notes: ''
  history:
  - state: review
    date: '2025-10-22T11:23:43.041424'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="193" book="vi-maha" e="ch" v="3" p="199">

<Paragraph number="838" book="vi-maha">
တေန ခေါ ပန သမယေန အညတရော ဘိက္ခု ဂိလာနော ဟောတိ. သော ဘိက္ခူနံ သန္တိကေ ဒူတံ ပါဟေသိ—  “အဟဉှိ ဂိလာနော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်”တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ပဉ္စန္နံ သတ္တာဟကရဏီယေန အပ္ပဟိတေပိ ဂန္တုံ, ပဂေဝ ပဟိတေ. ဘိက္ခုဿ, ဘိက္ခုနိယာ, သိက္ခမာနာယ, သာမဏေရဿ, သာမဏေရိယာ—  အနုဇာနာမိ, ဘိက္ခဝေ, ဣမေသံ ပဉ္စန္နံ သတ္တာဟကရဏီယေန အပ္ပဟိတေပိ ဂန္တုံ, ပဂေဝ ပဟိတေ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="839" book="vi-maha">
ဣဓ ပန, ဘိက္ခဝေ, ဘိက္ခု ဂိလာနော ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဂိလာနော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဂိလာနဘတ္တံ ဝါ ပရိယေသိဿာမိ, ဂိလာနုပဋ္ဌာကဘတ္တံ ဝါ ပရိယေသိဿာမိ, ဂိလာနဘေသဇ္ဇံ ဝါ ပရိယေသိဿာမိ, ပုစ္ဆိဿာမိ ဝါ, ဥပဋ္ဌဟိဿာမိ ဝါ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="840" book="vi-maha">
ဣဓ ပန, ဘိက္ခဝေ, ဘိက္ခုဿ အနဘိရတိ ဥပ္ပန္နာ ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အနဘိရတိ မေ ဥပ္ပန္နာ, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘အနဘိရတံ ဝူပကာသေဿာမိ ဝါ, ဝူပကာသာပေဿာမိ ဝါ, ဓမ္မကထံ ဝါဿ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="841" book="vi-maha">
ဣဓ ပန, ဘိက္ခဝေ, ဘိက္ခုဿ ကုက္ကုစ္စံ ဥပ္ပန္နံ ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘ကုက္ကုစ္စံ မေ ဥပ္ပန္နံ, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ကုက္ကုစ္စံ ဝိနောဒေဿာမိ ဝါ, ဝိနောဒါပေဿာမိ ဝါ, ဓမ္မကထံ ဝါဿ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="842" book="vi-maha">
ဣဓ ပန, ဘိက္ခဝေ, ဘိက္ခုဿ ဒိဋ္ဌိဂတံ ဥပ္ပန္နံ ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘ဒိဋ္ဌိဂတံ မေ ဥပ္ပန္နံ, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဒိဋ္ဌိဂတံ ဝိဝေစေဿာမိ ဝါ, ဝိဝေစာပေဿာမိ ဝါ, ဓမ္မကထံ ဝါဿ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="843" book="vi-maha">
ဣဓ ပန, ဘိက္ခဝေ, ဘိက္ခု ဂရုဓမ္မံ အဇ္ဈာပန္နော ဟောတိ ပရိဝါသာရဟော. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဂရုဓမ္မံ အဇ္ဈာပန္နော ပရိဝါသာရဟော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ပရိဝါသဒါနံ ဥဿုက္ကံ ကရိဿာမိ ဝါ, အနုဿာဝေဿာမိ ဝါ, ဂဏပူရကော ဝါ ဘဝိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="844" book="vi-maha">
ဣဓ ပန, ဘိက္ခဝေ, ဘိက္ခု မူလာယပဋိကဿနာရဟော ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ မူလာယပဋိကဿနာရဟော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘မူလာယ ပဋိကဿနံ ဥဿုက္ကံ ကရိဿာမိ ဝါ, အနုဿာဝေဿာမိ ဝါ, ဂဏပူရကော ဝါ ဘဝိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="845" book="vi-maha">
ဣဓ ပန, ဘိက္ခဝေ, ဘိက္ခု မာနတ္တာရဟော ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ မာနတ္တာရဟော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘မာနတ္တဒါနံ ဥဿုက္ကံ ကရိဿာမိ ဝါ, အနုဿာဝေဿာမိ ဝါ, ဂဏပူရကော ဝါ ဘဝိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="846" book="vi-maha">
ဣဓ ပန, ဘိက္ခဝေ, ဘိက္ခု အဗ္ဘာနာရဟော ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ အဗ္ဘာနာရဟော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘အဗ္ဘာနံ ဥဿုက္ကံ ကရိဿာမိ ဝါ, အနုဿာဝေဿာမိ ဝါ, ဂဏပူရကော ဝါ ဘဝိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="847" book="vi-maha">
ဣဓ ပန, ဘိက္ခဝေ, ဘိက္ခုဿ သံဃော ကမ္မံ ကတ္တုကာမော ဟောတိ တဇ္ဇနီယံ ဝါ, နိယဿံ ဝါ, ပဗ္ဗာဇနီယံ ဝါ, ပဋိသာရဏီယံ ဝါ, ဥက္ခေပနီယံ ဝါ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘သံဃော မေ ကမ္မံ ကတ္တုကာမော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ကိန္တိ နု ခေါ သံဃော ကမ္မံ န ကရေယျ, လဟုကာယ ဝါ ပရိဏာမေယျာ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="848" book="vi-maha">
ကတံ ဝါ ပနဿ ဟောတိ သံဃေန ကမ္မံ တဇ္ဇနီယံ ဝါ နိယဿံ ဝါ ပဗ္ဗာဇနီယံ ဝါ ပဋိသာရဏီယံ ဝါ ဥက္ခေပနီယံ ဝါ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘သံဃော မေ ကမ္မံ အကာသိ, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ကိန္တိ နု ခေါ သမ္မာ ဝတ္တေယျ, လောမံ ပါတေယျ, နေတ္ထာရံ ဝတ္တေယျ, သံဃော တံ ကမ္မံ ပဋိပ္ပဿမ္ဘေယျာ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

</Division>
<Division number="194" book="vi-maha" e="ch" v="3" p="201">

<Paragraph number="849" book="vi-maha">
ဣဓ ပန, ဘိက္ခဝေ, ဘိက္ခုနီ ဂိလာနာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဂိလာနာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဂိလာနဘတ္တံ ဝါ ပရိယေသိဿာမိ, ဂိလာနုပဋ္ဌာကဘတ္တံ ဝါ ပရိယေသိဿာမိ, ဂိလာနဘေသဇ္ဇံ ဝါ ပရိယေသိဿာမိ, ပုစ္ဆိဿာမိ ဝါ, ဥပဋ္ဌဟိဿာမိ ဝါ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="850" book="vi-maha">
ဣဓ ပန, ဘိက္ခဝေ, ဘိက္ခုနိယာ အနဘိရတိ ဥပ္ပန္နာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အနဘိရတိ မေ ဥပ္ပန္နာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘အနဘိရတံ ဝူပကာသေဿာမိ ဝါ, ဝူပကာသာပေဿာမိ ဝါ, ဓမ္မကထံ ဝါဿာ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="851" book="vi-maha">
ဣဓ ပန, ဘိက္ခဝေ, ဘိက္ခုနိယာ ကုက္ကုစ္စံ ဥပ္ပန္နံ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘ကုက္ကုစ္စံ မေ ဥပ္ပန္နံ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ကုက္ကုစ္စံ ဝိနောဒေဿာမိ ဝါ, ဝိနောဒါပေဿာမိ ဝါ, ဓမ္မကထံ ဝါဿာ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="852" book="vi-maha">
ဣဓ ပန, ဘိက္ခဝေ, ဘိက္ခုနိယာ ဒိဋ္ဌိဂတံ ဥပ္ပန္နံ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘ဒိဋ္ဌိဂတံ မေ ဥပ္ပန္နံ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဒိဋ္ဌိဂတံ ဝိဝေစေဿာမိ ဝါ, ဝိဝေစာပေဿာမိ ဝါ, ဓမ္မကထံ ဝါဿာ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="853" book="vi-maha">
ဣဓ ပန, ဘိက္ခဝေ, ဘိက္ခုနီ ဂရုဓမ္မံ အဇ္ဈာပန္နာ ဟောတိ မာနတ္တာရဟာ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဂရုဓမ္မံ အဇ္ဈာပန္နာ မာနတ္တာရဟာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘မာနတ္တဒါနံ ဥဿုက္ကံ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="854" book="vi-maha">
ဣဓ ပန, ဘိက္ခဝေ, ဘိက္ခုနီ မူလာယ ပဋိကဿနာရဟာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ မူလာယ ပဋိကဿနာရဟာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘မူလာယ ပဋိကဿနံ ဥဿုက္ကံ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="855" book="vi-maha">
ဣဓ ပန, ဘိက္ခဝေ, ဘိက္ခုနီ အဗ္ဘာနာရဟာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ အဗ္ဘာနာရဟာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘အဗ္ဘာနံ ဥဿုက္ကံ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="856" book="vi-maha">
ဣဓ ပန, ဘိက္ခဝေ, ဘိက္ခုနိယာ သံဃော ကမ္မံ ကတ္တုကာမော ဟောတိ—  တဇ္ဇနီယံ ဝါ, နိယဿံ ဝါ, ပဗ္ဗာဇနီယံ ဝါ, ပဋိသာရဏီယံ ဝါ, ဥက္ခေပနီယံ ဝါ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘သံဃော မေ ကမ္မံ ကတ္တုကာမော, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ကိန္တိ နု ခေါ သံဃော ကမ္မံ န ကရေယျ, လဟုကာယ ဝါ ပရိဏာမေယျာ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="857" book="vi-maha">
ကတံ ဝါ ပနဿာ ဟောတိ သံဃေန ကမ္မံ—  တဇ္ဇနီယံ ဝါ, နိယဿံ ဝါ, ပဗ္ဗာဇနီယံ ဝါ, ပဋိသာရဏီယံ ဝါ, ဥက္ခေပနီယံ ဝါ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘သံဃော မေ ကမ္မံ အကာသိ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ကိန္တိ နု ခေါ သမ္မာ ဝတ္တေယျ, လောမံ ပါတေယျ, နေတ္ထာရံ ဝတ္တေယျ, သံဃော တံ ကမ္မံ ပဋိပ္ပဿမ္ဘေယျာ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

</Division>
<Division number="195" book="vi-maha" e="ch" v="3" p="203">

<Paragraph number="858" book="vi-maha">
ဣဓ ပန, ဘိက္ခဝေ, သိက္ခမာနာ ဂိလာနာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဂိလာနာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဂိလာနဘတ္တံ ဝါ ပရိယေသိဿာမိ, ဂိလာနုပဋ္ဌာကဘတ္တံ ဝါ ပရိယေသိဿာမိ, ဂိလာနဘေသဇ္ဇံ ဝါ ပရိယေသိဿာမိ, ပုစ္ဆိဿာမိ ဝါ, ဥပဋ္ဌဟိဿာမိ ဝါ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="859" book="vi-maha">
ဣဓ ပန, ဘိက္ခဝေ, သိက္ခမာနာယ အနဘိရတိ ဥပ္ပန္နာ ဟောတိ …ပေ…  သိက္ခမာနာယ ကုက္ကုစ္စံ ဥပ္ပန္နံ ဟောတိ…  သိက္ခမာနာယ ဒိဋ္ဌိဂတံ ဥပ္ပန္နံ ဟောတိ…  သိက္ခမာနာယ သိက္ခာ ကုပိတာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘သိက္ခာ မေ ကုပိတာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘သိက္ခာသမာဒါနံ ဥဿုက္ကံ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="860" book="vi-maha">
ဣဓ ပန, ဘိက္ခဝေ, သိက္ခမာနာ ဥပသမ္ပဇ္ဇိတုကာမာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဥပသမ္ပဇ္ဇိတုကာမာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဥပသမ္ပဒံ ဥဿုက္ကံ ကရိဿာမိ ဝါ, အနုဿာဝေဿာမိ ဝါ, ဂဏပူရကော ဝါ ဘဝိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

</Division>
<Division number="196" book="vi-maha" e="ch" v="3" p="203">

<Paragraph number="861" book="vi-maha">
ဣဓ ပန, ဘိက္ခဝေ, သာမဏေရော ဂိလာနော ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဂိလာနော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဂိလာနဘတ္တံ ဝါ ပရိယေသိဿာမိ, ဂိလာနုပဋ္ဌာကဘတ္တံ ဝါ ပရိယေသိဿာမိ, ဂိလာနဘေသဇ္ဇံ ဝါ ပရိယေသိဿာမိ, ပုစ္ဆိဿာမိ ဝါ, ဥပဋ္ဌဟိဿာမိ ဝါ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="862" book="vi-maha">
ဣဓ ပန, ဘိက္ခဝေ, သာမဏေရဿ အနဘိရတိ ဥပ္ပန္နာ ဟောတိ …ပေ…  သာမဏေရဿ ကုက္ကုစ္စံ ဥပ္ပန္နံ ဟောတိ…  သာမဏေရဿ ဒိဋ္ဌိဂတံ ဥပ္ပန္နံ ဟောတိ…  သာမဏေရော ဝဿံ ပုစ္ဆိတုကာမော ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဝဿံ ပုစ္ဆိတုကာမော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ပုစ္ဆိဿာမိ ဝါ, အာစိက္ခိဿာမိ ဝါ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="863" book="vi-maha">
ဣဓ ပန, ဘိက္ခဝေ, သာမဏေရော ဥပသမ္ပဇ္ဇိတုကာမော ဟောတိ. သော စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဥပသမ္ပဇ္ဇိတုကာမော, အာဂစ္ဆန္တု ဘိက္ခူ, ဣစ္ဆာမိ ဘိက္ခူနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဥပသမ္ပဒံ ဥဿုက္ကံ ကရိဿာမိ ဝါ, အနုဿာဝေဿာမိ ဝါ, ဂဏပူရကော ဝါ ဘဝိဿာမီ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

</Division>
<Division number="197" book="vi-maha" e="ch" v="3" p="204">

<Paragraph number="864" book="vi-maha">
ဣဓ ပန, ဘိက္ခဝေ, သာမဏေရီ ဂိလာနာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဂိလာနာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ဂိလာနဘတ္တံ ဝါ ပရိယေသိဿာမိ, ဂိလာနုပဋ္ဌာကဘတ္တံ ဝါ ပရိယေသိဿာမိ, ဂိလာနဘေသဇ္ဇံ ဝါ ပရိယေသိဿာမိ, ပုစ္ဆိဿာမိ ဝါ, ဥပဋ္ဌဟိဿာမိ ဝါ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="865" book="vi-maha">
ဣဓ ပန, ဘိက္ခဝေ, သာမဏေရိယာ အနဘိရတိ ဥပ္ပန္နာ ဟောတိ …ပေ…  သာမဏေရိယာ ကုက္ကုစ္စံ ဥပ္ပန္နံ ဟောတိ…  သာမဏေရိယာ ဒိဋ္ဌိဂတံ ဥပ္ပန္နံ ဟောတိ…  သာမဏေရီ ဝဿံ ပုစ္ဆိတုကာမာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ ဝဿံ ပုစ္ဆိတုကာမာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘ပုစ္ဆိဿာမိ ဝါ, အာစိက္ခိဿာမိ ဝါ’တိ. သတ္တာဟံ သန္နိဝတ္တော ကာတဗ္ဗော.
</Paragraph>

<Paragraph number="866" book="vi-maha">
ဣဓ ပန, ဘိက္ခဝေ, သာမဏေရီ သိက္ခံ သမာဒိယိတုကာမာ ဟောတိ. သာ စေ ဘိက္ခူနံ သန္တိကေ ဒူတံ ပဟိဏေယျ—  ‘အဟဉှိ သိက္ခံ သမာဒိယိတုကာမာ, အာဂစ္ဆန္တု အယျာ, ဣစ္ဆာမိ အယျာနံ အာဂတန်’တိ, ဂန္တဗ္ဗံ, ဘိက္ခဝေ, သတ္တာဟကရဏီယေန, အပ္ပဟိတေပိ, ပဂေဝ ပဟိတေ—  ‘သိက္ခာသမာဒါနံ ဥဿုက္ကံ ကရိဿာမီ’တိ. သတ္တာဟံ သန္နိဝတ္တော ကာတဗ္ဗော”တိ.
</Paragraph>
</Division>