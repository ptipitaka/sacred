---
title: "3.11 အဓမ္မိကကတိကာ"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="205" book="vi-maha" e="ch" v="3" p="213">

<Paragraph number="916" book="vi-maha">
တေန ခေါ ပန သမယေန သာဝတ္ထိယာ သံဃေန ဧဝရူပါ ကတိကာ ကတာ ဟောတိ—  “အန္တရာဝဿံ န ပဗ္ဗာဇေတဗ္ဗန်”တိ. ဝိသာခါယ မိဂါရမာတုယာ နတ္တာ ဘိက္ခူ ဥပသင်္ကမိတွာ ပဗ္ဗဇ္ဇံ ယာစိ. ဘိက္ခူ ဧဝမာဟံသု—  “သံဃေန ခေါ, အာဝုသော, ဧဝရူပါ ကတိကာ ကတာ ‘အန္တရာဝဿံ န ပဗ္ဗာဇေတဗ္ဗန်’တိ. အာဂမေဟိ, အာဝုသော, ယာဝ ဘိက္ခူ ဝဿံ ဝသန္တိ. ဝဿံဝုဋ္ဌာ ပဗ္ဗာဇေဿန္တီ”တိ. အထ ခေါ တေ ဘိက္ခူ ဝဿံဝုဋ္ဌာ ဝိသာခါယ မိဂါရမာတုယာ နတ္တာရံ ဧတဒဝေါစုံ—  “ဧဟိ ဒါနိ, အာဝုသော, ပဗ္ဗဇာဟီ”တိ. သော ဧဝမာဟ—  “သစာဟံ, ဘန္တေ, ပဗ္ဗဇိတော အဿံ, အဘိရမေယျာမဟံ. န ဒါနာဟံ, ဘန္တေ, ပဗ္ဗဇိဿာမီ”တိ. ဝိသာခါ မိဂါရမာတာ ဥဇ္ဈာယတိ ခိယျတိ ဝိပါစေတိ—  “ကထဉှိ နာမ အယျာ ဧဝရူပံ ကတိကံ ကရိဿန္တိ—  ‘န အန္တရာဝဿံ ပဗ္ဗာဇေတဗ္ဗန်’တိ. ကံ ကာလံ ဓမ္မော န စရိတဗ္ဗော”တိ?
</Paragraph>

<Paragraph number="917" book="vi-maha">
အဿောသုံ ခေါ ဘိက္ခူ ဝိသာခါယ မိဂါရမာတုယာ ဥဇ္ဈာယန္တိယာ ခိယျန္တိယာ ဝိပါစေန္တိယာ. အထ ခေါ တေ ဘိက္ခူ ဘဂဝတော ဧတမတ္ထံ အာရောစေသုံ. “န, ဘိက္ခဝေ, ဧဝရူပါ ကတိကာ ကာတဗ္ဗာ—  ‘န အန္တရာဝဿံ ပဗ္ဗာဇေတဗ္ဗန်’တိ. ယော ကရေယျ, အာပတ္တိ ဒုက္ကဋဿာ”တိ.
</Paragraph>
</Division>