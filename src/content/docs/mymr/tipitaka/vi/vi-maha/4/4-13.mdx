---
title: 4.13 ဘေဒပုရေက္ခာရပန္နရသက
tableOfContents: false
sidebar:
  order: 13
type: tipitaka
basket: vi
book: vi-maha
review:
  current: review
  updated: '2025-10-22T11:23:43.324438'
  updated_by: ''
  notes: ''
  history:
  - state: review
    date: '2025-10-22T11:23:43.324438'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="226" book="vi-maha" e="ch" v="3" p="240">

<Paragraph number="1031" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိယမာနေ အထညေ အာဝါသိကာ ဘိက္ခူ အာဂစ္ဆန္တိ ဗဟုတရာ. တေဟိ, ဘိက္ခဝေ, ဘိက္ခူဟိ ပုန ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (1)
</Paragraph>

<Paragraph number="1032" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိယမာနေ အထညေ အာဝါသိကာ ဘိက္ခူ အာဂစ္ဆန္တိ သမသမာ. ပဝါရိတာ သုပ္ပဝါရိတာ, အဝသေသေဟိ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (2)
</Paragraph>

<Paragraph number="1033" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိယမာနေ အထညေ အာဝါသိကာ ဘိက္ခူ အာဂစ္ဆန္တိ ထောကတရာ. ပဝါရိတာ သုပ္ပဝါရိတာ, အဝသေသေဟိ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (3)
</Paragraph>

<Paragraph number="1034" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ အထညေ အာဝါသိကာ ဘိက္ခူ အာဂစ္ဆန္တိ ဗဟုတရာ, တေဟိ ဘိက္ခဝေ ဘိက္ခူဟိ ပုန ပဝါရေတဗ္ဗံ, ပဝါရိတာနံ အာပတ္တိ ထုလ္လစ္စယဿ. (4)
</Paragraph>

<Paragraph number="1035" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ အထညေ အာဝါသိကာ ဘိက္ခူ အာဂစ္ဆန္တိ သမသမာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (5)
</Paragraph>

<Paragraph number="1036" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ အထညေ အာဝါသိကာ ဘိက္ခူ အာဂစ္ဆန္တိ ထောကတရာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (6)
</Paragraph>

<Paragraph number="1037" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, အဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ ဗဟုတရာ. တေဟိ, ဘိက္ခဝေ, ဘိက္ခူဟိ ပုန ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (7)
</Paragraph>

<Paragraph number="1038" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, အဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ သမသမာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (8)
</Paragraph>

<Paragraph number="1039" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, အဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ ထောကတရာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (9)
</Paragraph>

<Paragraph number="1040" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, ဧကစ္စာယ ဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ ဗဟုတရာ. တေဟိ, ဘိက္ခဝေ, ဘိက္ခူဟိ ပုန ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (10)
</Paragraph>

<Paragraph number="1041" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, ဧကစ္စာယ ဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ သမသမာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (11)
</Paragraph>

<Paragraph number="1042" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, ဧကစ္စာယ ဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ ထောကတရာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (12)
</Paragraph>

<Paragraph number="1043" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, သဗ္ဗာယ ဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ ဗဟုတရာ. တေဟိ, ဘိက္ခဝေ, ဘိက္ခူဟိ ပုန ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (13)
</Paragraph>

<Paragraph number="1044" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, သဗ္ဗာယ ဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ သမသမာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (14)
</Paragraph>

<Paragraph number="1045" book="vi-maha">
ဣဓ ပန, ဘိက္ခဝေ, အညတရသ္မိံ အာဝါသေ တဒဟု ပဝါရဏာယ သမ္ဗဟုလာ အာဝါသိကာ ဘိက္ခူ သန္နိပတန္တိ, ပဉ္စ ဝါ အတိရေကာ ဝါ. တေ ဇာနန္တိ—  ‘အတ္ထညေ အာဝါသိကာ ဘိက္ခူ အနာဂတာ’တိ. တေ ‘နဿန္တေတေ, ဝိနဿန္တေတေ, ကော တေဟိ အတ္ထော’တိ—  ဘေဒပုရေက္ခာရာ ပဝါရေန္တိ. တေဟိ ပဝါရိတမတ္တေ, သဗ္ဗာယ ဝုဋ္ဌိတာယ ပရိသာယ, အထညေ အာဝါသိကာ ဘိက္ခူ အာဂစ္ဆန္တိ ထောကတရာ. ပဝါရိတာ သုပ္ပဝါရိတာ, တေသံ သန္တိကေ ပဝါရေတဗ္ဗံ. ပဝါရိတာနံ အာပတ္တိ ထုလ္လစ္စယဿ. (15)

</Paragraph>
</Division>

<Paragraph number="1046" type="center" book="vi-maha">
ဘေဒပုရေက္ခာရပန္နရသကံ နိဋ္ဌိတံ.

  
ပဉ္စဝီသတ္တိကာ နိဋ္ဌိတာ.
</Paragraph>