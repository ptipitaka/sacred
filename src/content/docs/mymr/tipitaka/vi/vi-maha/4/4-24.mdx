---
title: 4.24 ဝတ္ထုဌပနာဒိ
tableOfContents: false
sidebar:
  order: 24
type: tipitaka
basket: vi
book: vi-maha
review:
  current: review
  updated: '2025-10-20T19:42:02.260593'
  updated_by: ''
  notes: ''
  history:
  - state: review
    date: '2025-10-20T19:42:02.260593'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="239" book="vi-maha" e="ch" v="3" p="258">

<Paragraph number="1102" book="vi-maha">
ဣဓ ပန, ဘိက္ခဝေ, ဘိက္ခု တဒဟု ပဝါရဏာယ သံဃမဇ္ဈေ ဥဒါဟရေယျ—  ‘သုဏာတု မေ, ဘန္တေ, သံဃော. ဣဒံ ဝတ္ထု ပညာယတိ, န ပုဂ္ဂလော. ယဒိ သံဃဿ ပတ္တကလ္လံ, ဝတ္ထုံ ဌပေတွာ သံဃော ပဝါရေယျာ’တိ. သော ဧဝမဿ ဝစနီယော—  ‘ဘဂဝတာ ခေါ, အာဝုသော, ဝိသုဒ္ဓါနံ ပဝါရဏာ ပညတ္တာ. သစေ ဝတ္ထု ပညာယတိ, န ပုဂ္ဂလော, ဣဒါနေဝ နံ ဝဒေဟီ’တိ.
</Paragraph>

<Paragraph number="1103" book="vi-maha">
ဣဓ ပန, ဘိက္ခဝေ, ဘိက္ခု တဒဟု ပဝါရဏာယ သံဃမဇ္ဈေ ဥဒါဟရေယျ—  ‘သုဏာတု မေ, ဘန္တေ, သံဃော. အယံ ပုဂ္ဂလော ပညာယတိ, န ဝတ္ထု. ယဒိ သံဃဿ ပတ္တကလ္လံ, ပုဂ္ဂလံ ဌပေတွာ သံဃော ပဝါရေယျာ’တိ. သော ဧဝမဿ ဝစနီယော—  ‘ဘဂဝတာ ခေါ, အာဝုသော, သမဂ္ဂါနံ ပဝါရဏာ ပညတ္တာ. သစေ ပုဂ္ဂလော ပညာယတိ, န ဝတ္ထု, ဣဒါနေဝ နံ ဝဒေဟီ’တိ.
</Paragraph>

<Paragraph number="1104" book="vi-maha">
ဣဓ ပန, ဘိက္ခဝေ, ဘိက္ခု တဒဟု ပဝါရဏာယ သံဃမဇ္ဈေ ဥဒါဟရေယျ—  ‘သုဏာတု မေ, ဘန္တေ, သံဃော. ဣဒံ ဝတ္ထု စ ပုဂ္ဂလော စ ပညာယတိ. ယဒိ သံဃဿ ပတ္တကလ္လံ, ဝတ္ထုဉ္စ ပုဂ္ဂလဉ္စ ဌပေတွာ သံဃော ပဝါရေယျာ’တိ. သော ဧဝမဿ ဝစနီယော—  ‘ဘဂဝတာ ခေါ, အာဝုသော, ဝိသုဒ္ဓါနဉ္စ သမဂ္ဂါနဉ္စ ပဝါရဏာ ပညတ္တာ. သစေ ဝတ္ထု စ ပုဂ္ဂလော စ ပညာယတိ, ဣဒါနေဝ နံ ဝဒေဟီ’တိ.
</Paragraph>

<Paragraph number="1105" book="vi-maha">
ပုဗ္ဗေ စေ, ဘိက္ခဝေ, ပဝါရဏာယ ဝတ္ထု ပညာယတိ, ပစ္ဆာ ပုဂ္ဂလော, ကလ္လံ ဝစနာယ. ပုဗ္ဗေ စေ, ဘိက္ခဝေ, ပဝါရဏာယ ပုဂ္ဂလော ပညာယတိ, ပစ္ဆာ ဝတ္ထု, ကလ္လံ ဝစနာယ. ပုဗ္ဗေ စေ, ဘိက္ခဝေ, ပဝါရဏာယ ဝတ္ထု စ ပုဂ္ဂလော စ ပညာယတိ, တဉ္စေ ကတာယ ပဝါရဏာယ ဥက္ကောဋေတိ, ဥက္ကောဋနကံ ပါစိတ္တိယန်”တိ.
</Paragraph>
</Division>