---
title: 4.23 ထုလ္လစ္စယဝတ္ထုကာဒိ
tableOfContents: false
sidebar:
  order: 23
type: tipitaka
basket: vi
book: vi-maha
review:
  current: review
  updated: '2025-10-20T14:00:52.103793'
  updated_by: ''
  notes: ''
  history:
  - state: review
    date: '2025-10-20T14:00:52.103793'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="238" book="vi-maha" e="ch" v="3" p="257">

<Paragraph number="1098" book="vi-maha">
ဣဓ ပန, ဘိက္ခဝေ, ဘိက္ခု တဒဟု ပဝါရဏာယ ထုလ္လစ္စယံ အဇ္ဈာပန္နော ဟောတိ. ဧကစ္စေ ဘိက္ခူ ထုလ္လစ္စယဒိဋ္ဌိနော ဟောန္တိ, ဧကစ္စေ ဘိက္ခူ သံဃာဒိသေသဒိဋ္ဌိနော ဟောန္တိ. ယေ တေ, ဘိက္ခဝေ, ဘိက္ခူ ထုလ္လစ္စယဒိဋ္ဌိနော, တေဟိ သော, ဘိက္ခဝေ, ဘိက္ခု ဧကမန္တံ အပနေတွာ ယထာဓမ္မံ ကာရာပေတွာ သံဃံ ဥပသင်္ကမိတွာ ဧဝမဿ ဝစနီယော—  ‘ယံ ခေါ သော, အာဝုသော, ဘိက္ခု အာပတ္တိံ အာပန္နော, သာဿ ယထာဓမ္မံ ပဋိကတာ. ယဒိ သံဃဿ ပတ္တကလ္လံ, သံဃော ပဝါရေယျာ’တိ.
</Paragraph>

<Paragraph number="1099" book="vi-maha">
ဣဓ ပန, ဘိက္ခဝေ, ဘိက္ခု တဒဟု ပဝါရဏာယ ထုလ္လစ္စယံ အဇ္ဈာပန္နော ဟောတိ. ဧကစ္စေ ဘိက္ခူ ထုလ္လစ္စယဒိဋ္ဌိနော ဟောန္တိ, ဧကစ္စေ ဘိက္ခူ ပါစိတ္တိယဒိဋ္ဌိနော ဟောန္တိ …ပေ…  ဧကစ္စေ ဘိက္ခူ ထုလ္လစ္စယဒိဋ္ဌိနော ဟောန္တိ, ဧကစ္စေ ဘိက္ခူ ပါဋိဒေသနီယဒိဋ္ဌိနော ဟောန္တိ…  ဧကစ္စေ ဘိက္ခူ ထုလ္လစ္စယဒိဋ္ဌိနော ဟောန္တိ, ဧကစ္စေ ဘိက္ခူ ဒုက္ကဋဒိဋ္ဌိနော ဟောန္တိ…  ဧကစ္စေ ဘိက္ခူ ထုလ္လစ္စယဒိဋ္ဌိနော ဟောန္တိ, ဧကစ္စေ ဘိက္ခူ ဒုဗ္ဘာသိတဒိဋ္ဌိနော ဟောန္တိ. ယေ တေ, ဘိက္ခဝေ, ဘိက္ခူ ထုလ္လစ္စယဒိဋ္ဌိနော, တေဟိ သော, ဘိက္ခဝေ, ဘိက္ခု ဧကမန္တံ အပနေတွာ ယထာဓမ္မံ ကာရာပေတွာ သံဃံ ဥပသင်္ကမိတွာ ဧဝမဿ ဝစနီယော—  ‘ယံ ခေါ သော, အာဝုသော, ဘိက္ခု အာပတ္တိံ အာပန္နော, သာဿ ယထာဓမ္မံ ပဋိကတာ. ယဒိ သံဃဿ ပတ္တကလ္လံ, သံဃော ပဝါရေယျာ’တိ.
</Paragraph>

<Paragraph number="1100" book="vi-maha">
ဣဓ ပန, ဘိက္ခဝေ, ဘိက္ခု တဒဟု ပဝါရဏာယ ပါစိတ္တိယံ အဇ္ဈာပန္နော ဟောတိ …ပေ…  ပါဋိဒေသနီယံ အဇ္ဈာပန္နော ဟောတိ…  ဒုက္ကဋံ အဇ္ဈာပန္နော ဟောတိ…  ဒုဗ္ဘာသိတံ အဇ္ဈာပန္နော ဟောတိ. ဧကစ္စေ ဘိက္ခူ ဒုဗ္ဘာသိတဒိဋ္ဌိနော ဟောန္တိ, ဧကစ္စေ ဘိက္ခူ သံဃာဒိသေသဒိဋ္ဌိနော ဟောန္တိ. ယေ တေ, ဘိက္ခဝေ, ဘိက္ခူ ဒုဗ္ဘာသိတဒိဋ္ဌိနော, တေဟိ သော, ဘိက္ခဝေ, ဘိက္ခု ဧကမန္တံ အပနေတွာ ယထာဓမ္မံ ကာရာပေတွာ သံဃံ ဥပသင်္ကမိတွာ ဧဝမဿ ဝစနီယော—  ‘ယံ ခေါ သော, အာဝုသော, ဘိက္ခု အာပတ္တိံ အာပန္နော, သာဿ ယထာဓမ္မံ ပဋိကတာ. ယဒိ သံဃဿ ပတ္တကလ္လံ, သံဃော ပဝါရေယျာ’တိ.
</Paragraph>

<Paragraph number="1101" book="vi-maha">
ဣဓ ပန, ဘိက္ခဝေ, ဘိက္ခု တဒဟု ပဝါရဏာယ ဒုဗ္ဘာသိတံ အဇ္ဈာပန္နော ဟောတိ. ဧကစ္စေ ဘိက္ခူ ဒုဗ္ဘာသိတဒိဋ္ဌိနော ဟောန္တိ, ဧကစ္စေ ဘိက္ခူ ထုလ္လစ္စယဒိဋ္ဌိနော ဟောန္တိ …ပေ…  ဧကစ္စေ ဘိက္ခူ ဒုဗ္ဘာသိတဒိဋ္ဌိနော ဟောန္တိ, ဧကစ္စေ ဘိက္ခူ ပါစိတ္တိယဒိဋ္ဌိနော ဟောန္တိ…  ဧကစ္စေ ဘိက္ခူ ဒုဗ္ဘာသိတဒိဋ္ဌိနော ဟောန္တိ, ဧကစ္စေ ဘိက္ခူ ပါဋိဒေသနီယဒိဋ္ဌိနော ဟောန္တိ…  ဧကစ္စေ ဘိက္ခူ ဒုဗ္ဘာသိတဒိဋ္ဌိနော ဟောန္တိ, ဧကစ္စေ ဘိက္ခူ ဒုက္ကဋဒိဋ္ဌိနော ဟောန္တိ. ယေ တေ, ဘိက္ခဝေ, ဘိက္ခူ ဒုဗ္ဘာသိတဒိဋ္ဌိနော, တေဟိ သော, ဘိက္ခဝေ, ဘိက္ခု ဧကမန္တံ အပနေတွာ ယထာဓမ္မံ ကာရာပေတွာ သံဃံ ဥပသင်္ကမိတွာ ဧဝမဿ ဝစနီယော—  ‘ယံ ခေါ သော, အာဝုသော, ဘိက္ခု အာပတ္တိံ အာပန္နော, သာဿ ယထာဓမ္မံ ပဋိကတာ. ယဒိ သံဃဿ ပတ္တကလ္လံ, သံဃော ပဝါရေယျာ’တိ.
</Paragraph>
</Division>