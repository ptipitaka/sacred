---
title: 1.4.3.1 ပတ္တသိက္ခာပဒ
tableOfContents: false
sidebar:
  order: 1
type: tipitaka
basket: vi
book: para
review:
  current: review
  updated: '2025-10-27T21:49:45.304840'
  updated_by: ''
  notes: ''
  history:
  - state: review
    date: '2025-10-27T21:49:45.304840'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="598" book="para" e="ch" v="1" p="352">

<Paragraph number="2252" book="para">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဆဗ္ဗဂ္ဂိယာ ဘိက္ခူ ဗဟူ ပတ္တေ သန္နိစယံ ကရောန္တိ. မနုဿာ ဝိဟာရစာရိကံ အာဟိဏ္ဍန္တာ ပဿိတွာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ သမဏာ သကျပုတ္တိယာ ဗဟူ ပတ္တေ သန္နိစယံ ကရိဿန္တိ, ပတ္တဝါဏိဇ္ဇံ ဝါ သမဏာ သကျပုတ္တိယာ ကရိဿန္တိ အာမတ္တိကာပဏံ ဝါ ပသာရေဿန္တီ”တိ.
</Paragraph>

<Paragraph number="2253" book="para">
အဿောသုံ ခေါ ဘိက္ခူ တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဆဗ္ဗဂ္ဂိယာ ဘိက္ခူ အတိရေကပတ္တံ ဓာရေဿန္တီ”တိ.
</Paragraph>

<Paragraph number="2254" book="para">
အထ ခေါ တေ ဘိက္ခူ ဆဗ္ဗဂ္ဂိယေ ဘိက္ခူ အနေကပရိယာယေန ဝိဂရဟိတွာ ဘဂဝတော ဧတမတ္ထံ အာရောစေသုံ …ပေ…  “သစ္စံ ကိရ တုမှေ, ဘိက္ခဝေ, အတိရေကပတ္တံ ဓာရေထာ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တုမှေ, မောဃပုရိသာ, အတိရေကပတ္တံ ဓာရေဿထ. နေတံ, မောဃပုရိသာ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="599" book="para" e="ch" v="1" p="352">

<Paragraph number="2255" book="para">
<Emphasis>“ယော ပန ဘိက္ခု အတိရေကပတ္တံ ဓာရေယျ, နိဿဂ္ဂိယံ ပါစိတ္တိယန်”</Emphasis>တိ.
</Paragraph>

<Paragraph number="2256" book="para">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="600" book="para" e="ch" v="1" p="352">

<Paragraph number="2257" book="para">
တေန ခေါ ပန သမယေန အာယသ္မတော အာနန္ဒဿ အတိရေကပတ္တော ဥပ္ပန္နော ဟောတိ. အာယသ္မာ စ အာနန္ဒော တံ ပတ္တံ အာယသ္မတော သာရိပုတ္တဿ ဒါတုကာမော ဟောတိ. အာယသ္မာ စ သာရိပုတ္တော သာကေတေ ဝိဟရတိ. အထ ခေါ အာယသ္မတော အာနန္ဒဿ ဧတဒဟောသိ—  “ဘဂဝတာ သိက္ခာပဒံ ပညတ္တံ—  ‘န အတိရေကပတ္တော ဓာရေတဗ္ဗော’တိ. အယဉ္စ မေ အတိရေကပတ္တော ဥပ္ပန္နော. အဟဉ္စိမံ ပတ္တံ အာယသ္မတော သာရိပုတ္တဿ ဒါတုကာမော. အာယသ္မာ စ သာရိပုတ္တော သာကေတေ ဝိဟရတိ. ကထံ နု ခေါ မယာ ပဋိပဇ္ဇိတဗ္ဗန်”တိ? ဘဂဝတော ဧတမတ္ထံ အာရောစေသိ. “ကီဝစိရံ ပနာနန္ဒ, သာရိပုတ္တော အာဂစ္ဆိဿတီ”တိ? “နဝမံ ဝါ, ဘဂဝါ, ဒိဝသံ ဒသမံ ဝါ”တိ. အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဓမ္မိံ ကထံ ကတွာ ဘိက္ခူ အာမန္တေသိ—  “အနုဇာနာမိ, ဘိက္ခဝေ, ဒသာဟပရမံ အတိရေကပတ္တံ ဓာရေတုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="601" book="para" e="ch" v="1" p="353">

<Paragraph number="2258" book="para">
<Emphasis>“ဒသာဟပရမံ အတိရေကပတ္တော ဓာရေတဗ္ဗော. တံ အတိက္ကာမယတော နိဿဂ္ဂိယံ ပါစိတ္တိယန်”</Emphasis>တိ. (*21*:<Emphasis>40</Emphasis>)
</Paragraph>

</Division>
<Division number="602" book="para" e="ch" v="1" p="353">

<Paragraph number="2259" book="para">
<Emphasis>ဒသာဟပရမန်</Emphasis>တိ ဒသာဟပရမတာ ဓာရေတဗ္ဗော.
</Paragraph>

<Paragraph number="2260" book="para">
<Emphasis>အတိရေကပတ္တော</Emphasis> နာမ အနဓိဋ္ဌိတော အဝိကပ္ပိတော.
</Paragraph>

<Paragraph number="2261" book="para">
<Emphasis>ပတ္တော</Emphasis> နာမ ဒွေ ပတ္တာ အယောပတ္တော မတ္တိကာပတ္တောတိ.
</Paragraph>

<Paragraph number="2262" book="para">
တယော ပတ္တဿ ဝဏ္ဏာ ဥက္ကဋ္ဌော ပတ္တော မဇ္ဈိမော ပတ္တော ဩမကော ပတ္တော. <Emphasis>ဥက္ကဋ္ဌော</Emphasis> နာမ <Emphasis>ပတ္တော</Emphasis> အဍ္ဎာဠှကောဒနံ ဂဏှာတိ စတုဘာဂံ ခါဒနံ တဒုပိယံ ဗျဉ္ဇနံ. <Emphasis>မဇ္ဈိမော</Emphasis> နာမ <Emphasis>ပတ္တော</Emphasis> နာဠိကောဒနံ ဂဏှာတိ စတုဘာဂံ ခါဒနံ တဒုပိယံ ဗျဉ္ဇနံ. <Emphasis>ဩမကော</Emphasis> နာမ <Emphasis>ပတ္တော</Emphasis> ပတ္ထောဒနံ ဂဏှာတိ စတုဘာဂံ ခါဒနံ တဒုပိယံ ဗျဉ္ဇနံ. တတော ဥက္ကဋ္ဌော အပတ္တော, ဩမကော အပတ္တော.
</Paragraph>

<Paragraph number="2263" book="para">
<Emphasis>တံ အတိက္ကာမယတော နိဿဂ္ဂိယော ဟောတီ</Emphasis>တိ ဧကာဒသေ အရုဏုဂ္ဂမနေ နိဿဂ္ဂိယော ဟောတိ. နိဿဇ္ဇိတဗ္ဗော သံဃဿ ဝါ ဂဏဿ ဝါ ပုဂ္ဂလဿ ဝါ. ဧဝဉ္စ ပန, ဘိက္ခဝေ, နိဿဇ္ဇိတဗ္ဗော. တေန ဘိက္ခုနာ သံဃံ ဥပသင်္ကမိတွာ ဧကံသံ ဥတ္တရာသင်္ဂံ ကရိတွာ ဝုဍ္ဎာနံ ဘိက္ခူနံ ပါဒေ ဝန္ဒိတွာ ဥက္ကုဋိကံ နိသီဒိတွာ အဉ္ဇလိံ ပဂ္ဂဟေတွာ ဧဝမဿ ဝစနီယော—  “အယံ မေ, ဘန္တေ, ပတ္တော ဒသာဟာတိက္ကန္တော နိဿဂ္ဂိယော. ဣမာဟံ သံဃဿ နိဿဇ္ဇာမီ”တိ. နိဿဇ္ဇိတွာ အာပတ္တိ ဒေသေတဗ္ဗာ. ဗျတ္တေန ဘိက္ခုနာ ပဋိဗလေန အာပတ္တိ ပဋိဂ္ဂဟေတဗ္ဗာ, နိဿဋ္ဌပတ္တော ဒါတဗ္ဗော—
</Paragraph>

</Division>
<Division number="603" book="para" e="ch" v="1" p="353">

<Paragraph number="2264" book="para">
“သုဏာတု မေ, ဘန္တေ, သံဃော. အယံ ပတ္တော ဣတ္ထန္နာမဿ ဘိက္ခုနော နိဿဂ္ဂိယော သံဃဿ နိဿဋ္ဌော. ယဒိ သံဃဿ ပတ္တကလ္လံ, သံဃော ဣမံ ပတ္တံ ဣတ္ထန္နာမဿ ဘိက္ခုနော ဒဒေယျာ”တိ.
</Paragraph>

</Division>
<Division number="604" book="para" e="ch" v="1" p="353">

<Paragraph number="2265" book="para">
တေန ဘိက္ခုနာ သမ္ဗဟုလေ ဘိက္ခူ ဥပသင်္ကမိတွာ ဧကံသံ ဥတ္တရာသင်္ဂံ ကရိတွာ ဝုဍ္ဎာနံ ဘိက္ခူနံ ပါဒေ ဝန္ဒိတွာ ဥက္ကုဋိကံ နိသီဒိတွာ အဉ္ဇလိံ ပဂ္ဂဟေတွာ ဧဝမဿု ဝစနီယာ—  “အယံ မေ, ဘန္တေ, ပတ္တော ဒသာဟာတိက္ကန္တော နိဿဂ္ဂိယော. ဣမာဟံ အာယသ္မန္တာနံ နိဿဇ္ဇာမီ”တိ. နိဿဇ္ဇိတွာ အာပတ္တိ ဒေသေတဗ္ဗာ. ဗျတ္တေန ဘိက္ခုနာ ပဋိဗလေန အာပတ္တိ ပဋိဂ္ဂဟေတဗ္ဗာ, နိဿဋ္ဌပတ္တော ဒါတဗ္ဗော—
</Paragraph>

</Division>
<Division number="605" book="para" e="ch" v="1" p="354">

<Paragraph number="2266" book="para">
“သုဏန္တု မေ အာယသ္မန္တာ. အယံ ပတ္တော ဣတ္ထန္နာမဿ ဘိက္ခုနော နိဿဂ္ဂိယော အာယသ္မန္တာနံ နိဿဋ္ဌော. ယဒါယသ္မန္တာနံ ပတ္တကလ္လံ, အာယသ္မန္တာ ဣမံ ပတ္တံ ဣတ္ထန္နာမဿ ဘိက္ခုနော ဒဒေယျုန်”တိ.
</Paragraph>

</Division>
<Division number="606" book="para" e="ch" v="1" p="354">

<Paragraph number="2267" book="para">
တေန ဘိက္ခုနာ ဧကံ ဘိက္ခုံ ဥပသင်္ကမိတွာ ဧကံသံ ဥတ္တရာသင်္ဂံ ကရိတွာ ဥက္ကုဋိကံ နိသီဒိတွာ အဉ္ဇလိံ ပဂ္ဂဟေတွာ ဧဝမဿ ဝစနီယော—  “အယံ မေ, အာဝုသော, ပတ္တော ဒသာဟာတိက္ကန္တော နိဿဂ္ဂိယော. ဣမာဟံ အာယသ္မတော နိဿဇ္ဇာမီ”တိ. နိဿဇ္ဇိတွာ အာပတ္တိ ဒေသေတဗ္ဗာ. တေန ဘိက္ခုနာ အာပတ္တိ ပဋိဂ္ဂဟေတဗ္ဗာ, နိဿဋ္ဌပတ္တော ဒါတဗ္ဗော—  “ဣမံ ပတ္တံ အာယသ္မတော ဒမ္မီ”တိ.
</Paragraph>

</Division>
<Division number="607" book="para" e="ch" v="1" p="354">

<Paragraph number="2268" book="para">
ဒသာဟာတိက္ကန္တေ အတိက္ကန္တသညီ, နိဿဂ္ဂိယံ ပါစိတ္တိယံ. ဒသာဟာတိက္ကန္တေ ဝေမတိကော, နိဿဂ္ဂိယံ ပါစိတ္တိယံ. ဒသာဟာတိက္ကန္တေ အနတိက္ကန္တသညီ, နိဿဂ္ဂိယံ ပါစိတ္တိယံ. အနဓိဋ္ဌိတေ အဓိဋ္ဌိတသညီ, နိဿဂ္ဂိယံ ပါစိတ္တိယံ. အဝိကပ္ပိတေ ဝိကပ္ပိတသညီ, နိဿဂ္ဂိယံ ပါစိတ္တိယံ. အဝိဿဇ္ဇိတေ ဝိဿဇ္ဇိတသညီ, နိဿဂ္ဂိယံ ပါစိတ္တိယံ. အနဋ္ဌေ နဋ္ဌသညီ နိဿဂ္ဂိယံ ပါစိတ္တိယံ. အဝိနဋ္ဌေ ဝိနဋ္ဌသညီ, နိဿဂ္ဂိယံ ပါစိတ္တိယံ. အဘိန္နေ ဘိန္နသညီ, နိဿဂ္ဂိယံ ပါစိတ္တိယံ. အဝိလုတ္တေ ဝိလုတ္တသညီ, နိဿဂ္ဂိယံ ပါစိတ္တိယံ.
</Paragraph>

<Paragraph number="2269" book="para">
နိဿဂ္ဂိယံ ပတ္တံ အနိဿဇ္ဇိတွာ ပရိဘုဉ္ဇတိ, အာပတ္တိ ဒုက္ကဋဿ. ဒသာဟာနတိက္ကန္တေ အတိက္ကန္တသညီ, အာပတ္တိ ဒုက္ကဋဿ. ဒသာဟာနတိက္ကန္တေ ဝေမတိကော, အာပတ္တိ ဒုက္ကဋဿ. ဒသာဟာနတိက္ကန္တေ အနတိက္ကန္တသညီ, အနာပတ္တိ.
</Paragraph>

</Division>
<Division number="608" book="para" e="ch" v="1" p="354">

<Paragraph number="2270" book="para">
အနာပတ္တိ—  အန္တောဒသာဟံ အဓိဋ္ဌေတိ, ဝိကပ္ပေတိ, ဝိဿဇ္ဇေတိ, နဿတိ, ဝိနဿတိ, ဘိဇ္ဇတိ, အစ္ဆိန္ဒိတွာ ဂဏှန္တိ, ဝိဿာသံ ဂဏှန္တိ, ဥမ္မတ္တကဿ, အာဒိကမ္မိကဿာတိ.
</Paragraph>

<Paragraph number="2271" book="para">
တေန ခေါ ပန သမယေန ဆဗ္ဗဂ္ဂိယာ ဘိက္ခူ နိဿဋ္ဌပတ္တံ န ဒေန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, နိဿဋ္ဌပတ္တော န ဒါတဗ္ဗော. ယော န ဒဒေယျ, အာပတ္တိ ဒုက္ကဋဿာ”တိ.

</Paragraph>
</Division>

<Paragraph number="2272" type="center" book="para">
ပတ္တသိက္ခာပဒံ နိဋ္ဌိတံ ပဌမံ.
</Paragraph>