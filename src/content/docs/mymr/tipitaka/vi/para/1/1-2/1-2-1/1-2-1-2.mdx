---
title: 1.2.1.2 ဝိနီတဝတ္ထု
tableOfContents: false
sidebar:
  order: 2
type: tipitaka
basket: vi
book: para
review:
  current: review
  updated: '2025-10-27T21:49:44.730379'
  updated_by: ''
  notes: ''
  history:
  - state: review
    date: '2025-10-27T21:49:44.730379'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="263" book="para" e="ch" v="1" p="166">

<Paragraph number="945" book="para">
တေန ခေါ ပန သမယေန အညတရဿ ဘိက္ခုနော သုပိနန္တေန အသုစိ မုစ္စိ. တဿ ကုက္ကုစ္စံ အဟောသိ—  “ဘဂဝတာ သိက္ခာပဒံ ပညတ္တံ, ကစ္စိ နု ခေါ အဟံ သံဃာဒိသေသံ အာပတ္တိံ အာပန္နော”တိ? ဘဂဝတော ဧတမတ္ထံ အာရောစေသိ. “အနာပတ္တိ, ဘိက္ခု, သုပိနန္တေနာ”တိ. (1)
</Paragraph>

<Paragraph number="946" book="para">
တေန ခေါ ပန သမယေန အညတရဿ ဘိက္ခုနော ဥစ္စာရံ ကရောန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “ကိံစိတ္တော တွံ, ဘိက္ခူ”တိ? “နာဟံ, ဘဂဝါ, မောစနာဓိပ္ပါယော”တိ. “အနာပတ္တိ, ဘိက္ခု, နမောစနာဓိပ္ပါယဿာ”တိ. (2)
</Paragraph>

<Paragraph number="947" book="para">
တေန ခေါ ပန သမယေန အညတရဿ ဘိက္ခုနော ပဿာဝံ ကရောန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (3)
</Paragraph>

<Paragraph number="948" book="para">
တေန ခေါ ပန သမယေန အညတရဿ ဘိက္ခုနော ကာမဝိတက္ကံ ဝိတက္ကေန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, ဝိတက္ကေန္တဿာ”တိ. (4)
</Paragraph>

<Paragraph number="949" book="para">
တေန ခေါ ပန သမယေန အညတရဿ ဘိက္ခုနော ဥဏှောဒကေန နှာယန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “ကိံစိတ္တော တွံ, ဘိက္ခူ”တိ? “နာဟံ, ဘဂဝါ, မောစနာဓိပ္ပါယော”တိ. “အနာပတ္တိ, ဘိက္ခု, နမောစနာဓိပ္ပါယဿာ”တိ. (5)
</Paragraph>

<Paragraph number="950" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဥဏှောဒကေန နှာယန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (6)
</Paragraph>

<Paragraph number="951" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဥဏှောဒကေန နှာယန္တဿ အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (7)
</Paragraph>

<Paragraph number="952" book="para">
တေန ခေါ ပန သမယေန အညတရဿ ဘိက္ခုနော အင်္ဂဇာတေ ဝဏော ဟောတိ. ဘေသဇ္ဇေန အာလိမ္ပေန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (8)
</Paragraph>

<Paragraph number="953" book="para">
တေန ခေါ ပန သမယေန အညတရဿ ဘိက္ခုနော အင်္ဂဇာတေ ဝဏော ဟောတိ. မောစနာဓိပ္ပါယဿ ဘေသဇ္ဇေန အာလိမ္ပေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (9–10)
</Paragraph>

<Paragraph number="954" book="para">
တေန ခေါ ပန သမယေန အညတရဿ ဘိက္ခုနော အဏ္ဍံ ကဏ္ဍုဝန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (11)
</Paragraph>

<Paragraph number="955" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ အဏ္ဍံ ကဏ္ဍုဝန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (12–13)
</Paragraph>

</Division>
<Division number="264" book="para" e="ch" v="1" p="167">

<Paragraph number="956" book="para">
တေန ခေါ ပန သမယေန အညတရဿ ဘိက္ခုနော မဂ္ဂံ ဂစ္ဆန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (14)
</Paragraph>

<Paragraph number="957" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ မဂ္ဂံ ဂစ္ဆန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (15–16)
</Paragraph>

<Paragraph number="958" book="para">
တေန ခေါ ပန သမယေန အညတရဿ ဘိက္ခုနော ဝတ္ထိံ ဂဟေတွာ ပဿာဝံ ကရောန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (17)
</Paragraph>

<Paragraph number="959" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဝတ္ထိံ ဂဟေတွာ ပဿာဝံ ကရောန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (18–19)
</Paragraph>

<Paragraph number="960" book="para">
တေန ခေါ ပန သမယေန အညတရဿ ဘိက္ခုနော ဇန္တာဃရေ ဥဒရဝဋ္ဋိံ တာပေန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (20)
</Paragraph>

<Paragraph number="961" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဇန္တာဃရေ ဥဒရဝဋ္ဋိံ တာပေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (21–22)
</Paragraph>

<Paragraph number="962" book="para">
တေန ခေါ ပန သမယေန အညတရဿ ဘိက္ခုနော ဇန္တာဃရေ ဥပဇ္ဈာယဿ ပိဋ္ဌိပရိကမ္မံ ကရောန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (23)
</Paragraph>

<Paragraph number="963" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဇန္တာဃရေ ဥပဇ္ဈာယဿ ပိဋ္ဌိပရိကမ္မံ ကရောန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (24–25)
</Paragraph>

</Division>
<Division number="265" book="para" e="ch" v="1" p="168">

<Paragraph number="964" book="para">
တေန ခေါ ပန သမယေန အညတရဿ ဘိက္ခုနော ဦရုံ ဃဋ္ဋာပေန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (26)
</Paragraph>

<Paragraph number="965" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဦရုံ ဃဋ္ဋာပေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (27–28)
</Paragraph>

<Paragraph number="966" book="para">
တေန ခေါ ပန သမယေန အညတရော ဘိက္ခု မောစနာဓိပ္ပါယော အညတရံ သာမဏေရံ ဧတဒဝေါစ—  “ဧဟိ မေ တွံ, အာဝုသော သာမဏေရ, အင်္ဂဇာတံ ဂဏှာဟီ”တိ. သော တဿ အင်္ဂဇာတံ အဂ္ဂဟေသိ. တဿေဝ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (29)
</Paragraph>

<Paragraph number="967" book="para">
တေန ခေါ ပန သမယေန အညတရော ဘိက္ခု သုတ္တဿ သာမဏေရဿ အင်္ဂဇာတံ အဂ္ဂဟေသိ. တဿေဝ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (30)
</Paragraph>

</Division>
<Division number="266" book="para" e="ch" v="1" p="168">

<Paragraph number="968" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဦရူဟိ အင်္ဂဇာတံ ပီဠေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (31–32)
</Paragraph>

<Paragraph number="969" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ မုဋ္ဌိနာ အင်္ဂဇာတံ ပီဠေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (33–34)
</Paragraph>

<Paragraph number="970" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ အာကာသေ ကဋိံ ကမ္ပေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (35–36)
</Paragraph>

<Paragraph number="971" book="para">
တေန ခေါ ပန သမယေန အညတရဿ ဘိက္ခုနော ကာယံ ထမ္ဘေန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (37)
</Paragraph>

<Paragraph number="972" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ကာယံ ထမ္ဘေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (38–39)
</Paragraph>

<Paragraph number="973" book="para">
တေန ခေါ ပန သမယေန အညတရော ဘိက္ခု သာရတ္တော မာတုဂါမဿ အင်္ဂဇာတံ ဥပနိဇ္ဈာယိ. တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ. န စ, ဘိက္ခဝေ, သာရတ္တေန မာတုဂါမဿ အင်္ဂဇာတံ ဥပနိဇ္ဈာယိတဗ္ဗံ. ယော ဥပနိဇ္ဈာယေယျ, အာပတ္တိ ဒုက္ကဋဿာ”တိ. (40)
</Paragraph>

</Division>
<Division number="267" book="para" e="ch" v="1" p="169">

<Paragraph number="974" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ တာဠစ္ဆိဒ္ဒံ အင်္ဂဇာတံ ပဝေသေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (41–42)
</Paragraph>

<Paragraph number="975" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ကဋ္ဌေန အင်္ဂဇာတံ ဃဋ္ဋေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (43–44)
</Paragraph>

<Paragraph number="976" book="para">
တေန ခေါ ပန သမယေန အညတရဿ ဘိက္ခုနော ပဋိသောတေ နှာယန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (45)
</Paragraph>

<Paragraph number="977" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ပဋိသောတေ နှာယန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (46–47)
</Paragraph>

<Paragraph number="978" book="para">
တေန ခေါ ပန သမယေန အညတရဿ ဘိက္ခုနော ဥဒဉ္ဇလံ ကီဠန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (48)
</Paragraph>

<Paragraph number="979" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဥဒဉ္ဇလံ ကီဠန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (49–50)
</Paragraph>

<Paragraph number="980" book="para">
တေန ခေါ ပန သမယေန အညတရဿ ဘိက္ခုနော ဥဒကေ ဓာဝန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (51)
</Paragraph>

<Paragraph number="981" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဥဒကေ ဓာဝန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (52–53)
</Paragraph>

<Paragraph number="982" book="para">
တေန ခေါ ပန သမယေန အညတရဿ ဘိက္ခုနော ပုပ္ဖါဝလိယံ ကီဠန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (54)
</Paragraph>

<Paragraph number="983" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ပုပ္ဖါဝလိယံ ကီဠန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (55–56)
</Paragraph>

</Division>
<Division number="268" book="para" e="ch" v="1" p="171">

<Paragraph number="984" book="para">
တေန ခေါ ပန သမယေန အညတရဿ ဘိက္ခုနော ပေါက္ခရဝနေ ဓာဝန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (57)
</Paragraph>

<Paragraph number="985" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ပေါက္ခရဝနေ ဓာဝန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (58–59)
</Paragraph>

<Paragraph number="986" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဝါလိကံ အင်္ဂဇာတံ ပဝေသေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (60–61)
</Paragraph>

<Paragraph number="987" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ကဒ္ဒမံ အင်္ဂဇာတံ ပဝေသေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (62–63)
</Paragraph>

<Paragraph number="988" book="para">
တေန ခေါ ပန သမယေန အညတရဿ ဘိက္ခုနော ဥဒကေန အင်္ဂဇာတံ ဩသိဉ္စန္တဿ အသုစိ မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, နမောစနာဓိပ္ပါယဿာ”တိ. (64)
</Paragraph>

<Paragraph number="989" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ ဥဒကေန အင်္ဂဇာတံ ဩသိဉ္စန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (65–66)
</Paragraph>

<Paragraph number="990" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ သယနေ အင်္ဂဇာတံ ဃဋ္ဋေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (67–68)
</Paragraph>

<Paragraph number="991" book="para">
တေန ခေါ ပန သမယေန အညတရဿ ဘိက္ခုနော မောစနာဓိပ္ပါယဿ အင်္ဂုဋ္ဌေန အင်္ဂဇာတံ ဃဋ္ဋေန္တဿ အသုစိ မုစ္စိ …ပေ…  အသုစိ န မုစ္စိ. တဿ ကုက္ကုစ္စံ အဟောသိ—  “ဘဂဝတာ သိက္ခာပဒံ ပညတ္တံ, ကစ္စိ နု ခေါ အဟံ သံဃာဒိသေသံ အာပတ္တိံ အာပန္နော”တိ? ဘဂဝတော ဧတမတ္ထံ အာရောစေသိ. “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (69–70)

</Paragraph>
</Division>

<Paragraph number="992" type="center" book="para">
သုက္ကဝိဿဋ္ဌိသိက္ခာပဒံ နိဋ္ဌိတံ ပဌမံ.
</Paragraph>