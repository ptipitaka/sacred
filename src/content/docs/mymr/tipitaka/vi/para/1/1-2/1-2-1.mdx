---
title: 1.2.1 သုက္ကဝိဿဋ္ဌိသိက္ခာပဒ
tableOfContents: false
sidebar:
  order: 1
type: tipitaka
basket: vi
book: para
review:
  current: review
  updated: '2025-10-27T21:49:44.506815'
  updated_by: ''
  notes: ''
  history:
  - state: review
    date: '2025-10-27T21:49:44.506815'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />


<Paragraph number="774" type="center" book="para">
ဣမေ ခေါ ပနာယသ္မန္တော တေရသ သံဃာဒိသေသာ

  
ဓမ္မာ ဥဒ္ဒေသံ အာဂစ္ဆန္တိ.





</Paragraph>

<Division number="234" book="para" e="ch" v="1" p="151">

<Paragraph number="775" book="para">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အာယသ္မာ သေယျသကော အနဘိရတော ဗြဟ္မစရိယံ စရတိ. သော တေန ကိသော ဟောတိ လူခေါ ဒုဗ္ဗဏ္ဏော ဥပ္ပဏ္ဍုပ္ပဏ္ဍုကဇာတော ဓမနိသန္ထတဂတ္တော. အဒ္ဒသ ခေါ အာယသ္မာ ဥဒါယီ အာယသ္မန္တံ သေယျသကံ ကိသံ လူခံ ဒုဗ္ဗဏ္ဏံ ဥပ္ပဏ္ဍုပ္ပဏ္ဍုကဇာတံ ဓမနိသန္ထတဂတ္တံ. ဒိသွာန အာယသ္မန္တံ သေယျသကံ ဧတဒဝေါစ—  “ကိဿ တွံ, အာဝုသော သေယျသက, ကိသော လူခေါ ဒုဗ္ဗဏ္ဏော ဥပ္ပဏ္ဍုပ္ပဏ္ဍုကဇာတော ဓမနိသန္ထတဂတ္တော? ကစ္စိ နော တွံ, အာဝုသော သေယျသက, အနဘိရတော ဗြဟ္မစရိယံ စရသီ”တိ? “ဧဝမာဝုသော”တိ. “တေန ဟိ တွံ, အာဝုသော သေယျသက, ယာဝဒတ္ထံ ဘုဉ္ဇ ယာဝဒတ္ထံ သုပ ယာဝဒတ္ထံ နှာယ. ယာဝဒတ္ထံ ဘုဉ္ဇိတွာ ယာဝဒတ္ထံ သုပိတွာ ယာဝဒတ္ထံ နှာယိတွာ ယဒါ တေ အနဘိရတိ ဥပ္ပဇ္ဇတိ ရာဂေါ စိတ္တံ အနုဒ္ဓံသေတိ တဒါ ဟတ္ထေန ဥပက္ကမိတွာ အသုစိံ မောစေဟီ”တိ. “ကိံ နု ခေါ, အာဝုသော, ကပ္ပတိ ဧဝရူပံ ကာတုန်”တိ? “အာမ, အာဝုသော. အဟမ္ပိ ဧဝံ ကရောမီ”တိ.



</Paragraph>

<Paragraph number="776" book="para">
အထ ခေါ အာယသ္မာ သေယျသကော ယာဝဒတ္ထံ ဘုဉ္ဇိ ယာဝဒတ္ထံ သုပိ ယာဝဒတ္ထံ နှာယိ. ယာဝဒတ္ထံ ဘုဉ္ဇိတွာ ယာဝဒတ္ထံ သုပိတွာ ယာဝဒတ္ထံ နှာယိတွာ ယဒါ အနဘိရတိ ဥပ္ပဇ္ဇတိ ရာဂေါ စိတ္တံ အနုဒ္ဓံသေတိ တဒါ ဟတ္ထေန ဥပက္ကမိတွာ အသုစိံ မောစေသိ. အထ ခေါ အာယသ္မာ သေယျသကော အပရေန သမယေန ဝဏ္ဏဝါ အဟောသိ ပီဏိန္ဒြိယော ပသန္နမုခဝဏ္ဏော ဝိပ္ပသန္နဆဝိဝဏ္ဏော. အထ ခေါ အာယသ္မတော သေယျသကဿ သဟာယကာ ဘိက္ခူ အာယသ္မန္တံ သေယျသကံ ဧတဒဝေါစုံ—  “ပုဗ္ဗေ ခေါ တွံ, အာဝုသော သေယျသက, ကိသော အဟောသိ လူခေါ ဒုဗ္ဗဏ္ဏော ဥပ္ပဏ္ဍုပ္ပဏ္ဍုကဇာတော ဓမနိသန္ထတဂတ္တော. သော ဒါနိ တွံ ဧတရဟိ ဝဏ္ဏဝါ ပီဏိန္ဒြိယော ပသန္နမုခဝဏ္ဏော ဝိပ္ပသန္နဆဝိဝဏ္ဏော. ကိံ နု ခေါ တွံ, အာဝုသော သေယျသက, ဘေသဇ္ဇံ ကရောသီ”တိ? “န ခေါ အဟံ, အာဝုသော, ဘေသဇ္ဇံ ကရောမိ. အပိ စာဟံ ယာဝဒတ္ထံ ဘုဉ္ဇာမိ ယာဝဒတ္ထံ သုပါမိ ယာဝဒတ္ထံ နှာယာမိ. ယာဝဒတ္ထံ ဘုဉ္ဇိတွာ ယာဝဒတ္ထံ သုပိတွာ ယာဝဒတ္ထံ နှာယိတွာ ယဒါ မေ အနဘိရတိ ဥပ္ပဇ္ဇတိ ရာဂေါ စိတ္တံ အနုဒ္ဓံသေတိ တဒါ ဟတ္ထေန ဥပက္ကမိတွာ အသုစိံ မောစေမီ”တိ. “ကိံ ပန တွံ, အာဝုသော သေယျသက, ယေနေဝ ဟတ္ထေန သဒ္ဓါဒေယျံ ဘုဉ္ဇသိ တေနေဝ ဟတ္ထေန ဥပက္ကမိတွာ အသုစိံ မောစေသီ”တိ? “ဧဝမာဝုသော”တိ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အာယသ္မာ သေယျသကော ဟတ္ထေန ဥပက္ကမိတွာ အသုစိံ မောစေဿတီ”တိ.



</Paragraph>

<Paragraph number="777" book="para">
အထ ခေါ တေ ဘိက္ခူ အာယသ္မန္တံ သေယျသကံ အနေကပရိယာယေန ဝိဂရဟိတွာ ဘဂဝတော ဧတမတ္ထံ အာရောစေသုံ. အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဘိက္ခုသံဃံ သန္နိပါတာပေတွာ အာယသ္မန္တံ သေယျသကံ ပဋိပုစ္ဆိ—  “သစ္စံ ကိရ တွံ, သေယျသက, ဟတ္ထေန ဥပက္ကမိတွာ အသုစိံ မောစေသီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ—  “အနနုစ္ဆဝိကံ, မောဃပုရိသ, အနနုလောမိကံ အပ္ပတိရူပံ အဿာမဏကံ အကပ္ပိယံ အကရဏီယံ. ကထဉှိ နာမ တွံ, မောဃပုရိသ, ဟတ္ထေန ဥပက္ကမိတွာ အသုစိံ မောစေဿသိ. နနု မယာ, မောဃပုရိသ, အနေကပရိယာယေန ဝိရာဂါယ ဓမ္မော ဒေသိတော နော သရာဂါယ, ဝိသညောဂါယ ဓမ္မော ဒေသိတော နော သညောဂါယ, အနုပါဒါနာယ ဓမ္မော ဒေသိတော နော သော်ပါဒါနာယ. တတ္ထ နာမ တွံ, မောဃပုရိသ, မယာ ဝိရာဂါယ ဓမ္မေ ဒေသိတေ သရာဂါယ စေတေဿသိ, ဝိသညောဂါယ ဓမ္မေ ဒေသိတေ သညောဂါယ စေတေဿသိ, အနုပါဒါနာယ ဓမ္မေ ဒေသိတေ သော်ပါဒါနာယ စေတေဿသိ. နနု မယာ, မောဃပုရိသ, အနေကပရိယာယေန ရာဂဝိရာဂါယ ဓမ္မော ဒေသိတော, မဒနိမ္မဒနာယ ပိပါသဝိနယာယ အာလယသမုဂ္ဃါတာယ ဝဋ္ဋုပစ္ဆေဒါယ တဏှာက္ခယာယ ဝိရာဂါယ နိရောဓာယ နိဗ္ဗာနာယ ဓမ္မော ဒေသိတော? နနု မယာ, မောဃပုရိသ, အနေကပရိယာယေန ကာမာနံ ပဟာနံ အက္ခာတံ, ကာမသညာနံ ပရိညာ အက္ခာတာ, ကာမပိပါသာနံ ပဋိဝိနယော အက္ခာတော, ကာမဝိတက္ကာနံ သမုဂ္ဃါတော အက္ခာတော, ကာမပရိဠာဟာနံ ဝူပသမော အက္ခာတော? နေတံ, မောဃပုရိသ, အပ္ပသန္နာနံ ဝါ ပသာဒါယ, ပသန္နာနံ ဝါ ဘိယျောဘာဝါယ. အထ ခွေတံ, မောဃပုရိသ, အပ္ပသန္နာနဉ္စေဝ အပ္ပသာဒါယ, ပသန္နာနဉ္စ ဧကစ္စာနံ အညထတ္တာယာ”တိ. အထ ခေါ ဘဂဝါ အာယသ္မန္တံ သေယျသကံ အနေကပရိယာယေန ဝိဂရဟိတွာ ဒုဗ္ဘရတာယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—



</Paragraph>

<Paragraph number="778" book="para">
<Emphasis>“သဉ္စေတနိကာ သုက္ကဝိဿဋ္ဌိ သံဃာဒိသေသော”</Emphasis>တိ.



</Paragraph>

<Paragraph number="779" book="para">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.



</Paragraph>

</Division>
<Division number="235" book="para" e="ch" v="1" p="153">

<Paragraph number="780" book="para">
တေန ခေါ ပန သမယေန ဘိက္ခူ ပဏီတဘောဇနာနိ ဘုဉ္ဇိတွာ မုဋ္ဌဿတီ အသမ္ပဇာနာ နိဒ္ဒံ ဩက္ကမန္တိ. တေသံ မုဋ္ဌဿတီနံ အသမ္ပဇာနာနံ နိဒ္ဒံ ဩက္ကမန္တာနံ သုပိနန္တေန အသုစိ မုစ္စတိ. တေသံ ကုက္ကုစ္စံ အဟောသိ—  “ဘဂဝတာ သိက္ခာပဒံ ပညတ္တံ—  ‘သဉ္စေတနိကာ သုက္ကဝိဿဋ္ဌိ သံဃာဒိသေသော’တိ. အမှာကဉ္စ သုပိနန္တေန အသုစိ မုစ္စတိ. အတ္ထိ စေတ္ထ စေတနာ လဗ္ဘတိ. ကစ္စိ နု ခေါ မယံ သံဃာဒိသေသံ အာပတ္တိံ အာပန္နာ”တိ? ဘဂဝတော ဧတမတ္ထံ အာရောစေသုံ. “အတ္ထေသာ, ဘိက္ခဝေ, စေတနာ; သာ စ ခေါ အဗ္ဗောဟာရိကာတိ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—



</Paragraph>

</Division>
<Division number="236" book="para" e="ch" v="1" p="153">

<Paragraph number="781" book="para">
<Emphasis>“သဉ္စေတနိကာ သုက္ကဝိဿဋ္ဌိ အညတြ သုပိနန္တာ သံဃာဒိသေသော”</Emphasis>တိ. (*1*:<Emphasis>5</Emphasis>)



</Paragraph>

</Division>
<Division number="237" book="para" e="ch" v="1" p="153">

<Paragraph number="782" book="para">
<Emphasis>သဉ္စေတနိကာ</Emphasis>တိ ဇာနန္တော သဉ္ဇာနန္တော စေစ္စ အဘိဝိတရိတွာ ဝီတိက္ကမော.



</Paragraph>

<Paragraph number="783" book="para">
<Emphasis>သုက္ကန်</Emphasis>တိ ဒသ သုက္ကာနိ—  နီလံ ပီတကံ လောဟိတကံ ဩဒါတံ တက္ကဝဏ္ဏံ ဒကဝဏ္ဏံ တေလဝဏ္ဏံ ခီရဝဏ္ဏံ ဒဓိဝဏ္ဏံ သပ္ပိဝဏ္ဏံ.



</Paragraph>

<Paragraph number="784" book="para">
<Emphasis>ဝိဿဋ္ဌီ</Emphasis>တိ ဌာနတော စာဝနာ ဝုစ္စတိ ဝိဿဋ္ဌီတိ.



</Paragraph>

<Paragraph number="785" book="para">
<Emphasis>အညတြ သုပိနန္တာ</Emphasis>တိ ဌပေတွာ သုပိနန္တံ.



</Paragraph>

<Paragraph number="786" book="para">
<Emphasis>သံဃာဒိသေသော</Emphasis>တိ သံဃောဝ တဿာ အာပတ္တိယာ ပရိဝါသံ ဒေတိ, မူလာယ ပဋိကဿတိ, မာနတ္တံ ဒေတိ, အဗ္ဘေတိ; န သမ္ဗဟုလာ, န ဧကပုဂ္ဂလော. တေန ဝုစ္စတိ—  “သံဃာဒိသေသော”တိ. တဿေဝ အာပတ္တိနိကာယဿ နာမကမ္မံ အဓိဝစနံ. တေနပိ ဝုစ္စတိ—  “သံဃာဒိသေသော”တိ.



</Paragraph>

<Paragraph number="787" book="para">
အဇ္ဈတ္တရူပေ မောစေတိ, ဗဟိဒ္ဓါရူပေ မောစေတိ, အဇ္ဈတ္တဗဟိဒ္ဓါရူပေ မောစေတိ, အာကာသေ ကဋိံ ကမ္ပေန္တော မောစေတိ; ရာဂူပတ္ထမ္ဘေ မောစေတိ, ဝစ္စူပတ္ထမ္ဘေ မောစေတိ, ပဿာဝူပတ္ထမ္ဘေ မောစေတိ, ဝါတူပတ္ထမ္ဘေ မောစေတိ, ဥစ္စာလိင်္ဂပါဏကဒဋ္ဌူပတ္ထမ္ဘေ မောစေတိ; အာရောဂျတ္ထာယ မောစေတိ, သုခတ္ထာယ မောစေတိ, ဘေသဇ္ဇတ္ထာယ မောစေတိ, ဒါနတ္ထာယ မောစေတိ, ပုညတ္ထာယ မောစေတိ, ယညတ္ထာယ မောစေတိ, သဂ္ဂတ္ထာယ မောစေတိ, ဗီဇတ္ထာယ မောစေတိ, ဝီမံသတ္ထာယ မောစေတိ, ဒဝတ္ထာယ မောစေတိ; နီလံ မောစေတိ, ပီတကံ မောစေတိ, လောဟိတကံ မောစေတိ, ဩဒါတံ မောစေတိ, တက္ကဝဏ္ဏံ မောစေတိ, ဒကဝဏ္ဏံ မောစေတိ, တေလဝဏ္ဏံ မောစေတိ, ခီရဝဏ္ဏံ မောစေတိ, ဒဓိဝဏ္ဏံ မောစေတိ, သပ္ပိဝဏ္ဏံ မောစေတိ.



</Paragraph>

</Division>
<Division number="238" book="para" e="ch" v="1" p="154">

<Paragraph number="788" book="para">
<Emphasis>အဇ္ဈတ္တရူပေ</Emphasis>တိ အဇ္ဈတ္တံ ဥပါဒိန္နေ ရူပေ.



</Paragraph>

<Paragraph number="789" book="para">
<Emphasis>ဗဟိဒ္ဓါရူပေ</Emphasis>တိ ဗဟိဒ္ဓါ ဥပါဒိန္နေ ဝါ အနုပါဒိန္နေ ဝါ.



</Paragraph>

<Paragraph number="790" book="para">
<Emphasis>အဇ္ဈတ္တဗဟိဒ္ဓါရူပေ</Emphasis>တိ တဒုဘယေ.



</Paragraph>

<Paragraph number="791" book="para">
<Emphasis>အာကာသေ ကဋိံ ကမ္ပေန္တော</Emphasis>တိ အာကာသေ ဝါယမန္တဿ အင်္ဂဇာတံ ကမ္မနိယံ ဟောတိ.



</Paragraph>

<Paragraph number="792" book="para">
<Emphasis>ရာဂူပတ္ထမ္ဘေ</Emphasis>တိ ရာဂေန ပီဠိတဿ အင်္ဂဇာတံ ကမ္မနိယံ ဟောတိ.



</Paragraph>

<Paragraph number="793" book="para">
<Emphasis>ဝစ္စူပတ္ထမ္ဘေ</Emphasis>တိ ဝစ္စေန ပီဠိတဿ အင်္ဂဇာတံ ကမ္မနိယံ ဟောတိ.



</Paragraph>

<Paragraph number="794" book="para">
<Emphasis>ပဿာဝူပတ္ထမ္ဘေ</Emphasis>တိ ပဿာဝေန ပီဠိတဿ အင်္ဂဇာတံ ကမ္မနိယံ ဟောတိ.



</Paragraph>

<Paragraph number="795" book="para">
<Emphasis>ဝါတူပတ္ထမ္ဘေ</Emphasis>တိ ဝါတေန ပီဠိတဿ အင်္ဂဇာတံ ကမ္မနိယံ ဟောတိ.



</Paragraph>

<Paragraph number="796" book="para">
<Emphasis>ဥစ္စာလိင်္ဂပါဏကဒဋ္ဌူပတ္ထမ္ဘေ</Emphasis>တိ ဥစ္စာလိင်္ဂပါဏကဒဋ္ဌေန အင်္ဂဇာတံ ကမ္မနိယံ ဟောတိ.



</Paragraph>

</Division>
<Division number="239" book="para" e="ch" v="1" p="154">

<Paragraph number="797" book="para">
<Emphasis>အာရောဂျတ္ထာယာ</Emphasis>တိ အရောဂေါ ဘဝိဿာမိ.



</Paragraph>

<Paragraph number="798" book="para">
<Emphasis>သုခတ္ထာယာ</Emphasis>တိ သုခံ ဝေဒနံ ဥပ္ပါဒေဿာမိ.



</Paragraph>

<Paragraph number="799" book="para">
<Emphasis>ဘေသဇ္ဇတ္ထာယာ</Emphasis>တိ ဘေသဇ္ဇံ ဘဝိဿတိ.



</Paragraph>

<Paragraph number="800" book="para">
<Emphasis>ဒါနတ္ထာယာ</Emphasis>တိ ဒါနံ ဒဿာမိ.



</Paragraph>

<Paragraph number="801" book="para">
<Emphasis>ပုညတ္ထာယာ</Emphasis>တိ ပုညံ ဘဝိဿတိ.



</Paragraph>

<Paragraph number="802" book="para">
<Emphasis>ယညတ္ထာယာ</Emphasis>တိ ယညံ ယဇိဿာမိ.



</Paragraph>

<Paragraph number="803" book="para">
<Emphasis>သဂ္ဂတ္ထာယာ</Emphasis>တိ သဂ္ဂံ ဂမိဿာမိ.



</Paragraph>

<Paragraph number="804" book="para">
<Emphasis>ဗီဇတ္ထာယာ</Emphasis>တိ ဗီဇံ ဘဝိဿတိ.



</Paragraph>

<Paragraph number="805" book="para">
<Emphasis>ဝီမံသတ္ထာယာ</Emphasis>တိ နီလံ ဘဝိဿတိ, ပီတကံ ဘဝိဿတိ, လောဟိတကံ ဘဝိဿတိ, ဩဒါတံ ဘဝိဿတိ, တက္ကဝဏ္ဏံ ဘဝိဿတိ, ဒကဝဏ္ဏံ ဘဝိဿတိ, တေလဝဏ္ဏံ ဘဝိဿတိ, ခီရဝဏ္ဏံ ဘဝိဿတိ, ဒဓိဝဏ္ဏံ ဘဝိဿတိ, သပ္ပိဝဏ္ဏံ ဘဝိဿတီတိ.



</Paragraph>

<Paragraph number="806" book="para">
<Emphasis>ဒဝတ္ထာယာ</Emphasis>တိ ခိဍ္ဍာဓိပ္ပါယော.



</Paragraph>

</Division>
<Division number="240" book="para" e="ch" v="1" p="155">

<Paragraph number="807" book="para">
အဇ္ဈတ္တရူပေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="808" book="para">
ဗဟိဒ္ဓါရူပေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="809" book="para">
အဇ္ဈတ္တဗဟိဒ္ဓါရူပေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="810" book="para">
အာကာသေ ကဋိံ ကမ္ပေန္တော စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="811" book="para">
ရာဂူပတ္ထမ္ဘေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="812" book="para">
ဝစ္စူပတ္ထမ္ဘေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="813" book="para">
ပဿာဝူပတ္ထမ္ဘေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="814" book="para">
ဝါတူပတ္ထမ္ဘေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="815" book="para">
ဥစ္စာလိင်္ဂပါဏကဒဋ္ဌူပတ္ထမ္ဘေ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="816" book="para">
အာရောဂျတ္ထာယ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="817" book="para">
သုခတ္ထာယ …ပေ…  ဘေသဇ္ဇတ္ထာယ…  ဒါနတ္ထာယ…  ပုညတ္ထာယ…  ယညတ္ထာယ…  သဂ္ဂတ္ထာယ…  ဗီဇတ္ထာယ…  ဝီမံသတ္ထာယ…  ဒဝတ္ထာယ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="818" book="para">
နီလံ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="819" book="para">
ပီတကံ…  လောဟိတကံ…  ဩဒါတံ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="820" type="center" book="para">
သုဒ္ဓိကံ နိဋ္ဌိတံ.





</Paragraph>

<Paragraph number="821" type="center" book="para">
အာရောဂျတ္ထဉ္စ သုခတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="822" book="para">
အာရောဂျတ္ထဉ္စ ဘေသဇ္ဇတ္ထဉ္စ …ပေ…  အာရောဂျတ္ထဉ္စ ဒါနတ္ထဉ္စ…  အာရောဂျတ္ထဉ္စ ပုညတ္ထဉ္စ…  အာရောဂျတ္ထဉ္စ ယညတ္ထဉ္စ…  အာရောဂျတ္ထဉ္စ သဂ္ဂတ္ထဉ္စ…  အာရောဂျတ္ထဉ္စ ဗီဇတ္ထဉ္စ…  အာရောဂျတ္ထဉ္စ ဝီမံသတ္ထဉ္စ…  အာရောဂျတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="823" type="center" book="para">
ဧကမူလကဿ ခဏ္ဍစက္ကံ နိဋ္ဌိတံ.





</Paragraph>

<Division number="241" book="para" e="ch" v="1" p="156">

<Paragraph number="824" book="para">
သုခတ္ထဉ္စ ဘေသဇ္ဇတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="825" book="para">
သုခတ္ထဉ္စ ဒါနတ္ထဉ္စ …ပေ…  သုခတ္ထဉ္စ ပုညတ္ထဉ္စ…  သုခတ္ထဉ္စ ယညတ္ထဉ္စ…  သုခတ္ထဉ္စ သဂ္ဂတ္ထဉ္စ…  သုခတ္ထဉ္စ ဗီဇတ္ထဉ္စ…  သုခတ္ထဉ္စ ဝီမံသတ္ထဉ္စ…  သုခတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="826" book="para">
သုခတ္ထဉ္စ အာရောဂျတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

</Division>
<Division number="242" book="para" e="ch" v="1" p="156">

<Paragraph number="827" book="para">
ဘေသဇ္ဇတ္ထဉ္စ ဒါနတ္ထဉ္စ …ပေ…  ဘေသဇ္ဇတ္ထဉ္စ ပုညတ္ထဉ္စ…  ဘေသဇ္ဇတ္ထဉ္စ ယညတ္ထဉ္စ…  ဘေသဇ္ဇတ္ထဉ္စ သဂ္ဂတ္ထဉ္စ…  ဘေသဇ္ဇတ္ထဉ္စ ဗီဇတ္ထဉ္စ…  ဘေသဇ္ဇတ္ထဉ္စ ဝီမံသတ္ထဉ္စ…  ဘေသဇ္ဇတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="828" book="para">
ဘေသဇ္ဇတ္ထဉ္စ အာရောဂျတ္ထဉ္စ …ပေ…  ဘေသဇ္ဇတ္ထဉ္စ သုခတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="829" book="para">
ဒါနတ္ထဉ္စ ပုညတ္ထဉ္စ …ပေ…  ဒါနတ္ထဉ္စ ယညတ္ထဉ္စ…  ဒါနတ္ထဉ္စ သဂ္ဂတ္ထဉ္စ…  ဒါနတ္ထဉ္စ ဗီဇတ္ထဉ္စ…  ဒါနတ္ထဉ္စ ဝီမံသတ္ထဉ္စ…  ဒါနတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="830" book="para">
ဒါနတ္ထဉ္စ အာရောဂျတ္ထဉ္စ …ပေ…  ဒါနတ္ထဉ္စ သုခတ္ထဉ္စ…  ဒါနတ္ထဉ္စ ဘေသဇ္ဇတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="831" book="para">
ပုညတ္ထဉ္စ ယညတ္ထဉ္စ …ပေ…  ပုညတ္ထဉ္စ သဂ္ဂတ္ထဉ္စ…  ပုညတ္ထဉ္စ ဗီဇတ္ထဉ္စ…  ပုညတ္ထဉ္စ ဝီမံသတ္ထဉ္စ…  ပုညတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="832" book="para">
ပုညတ္ထဉ္စ အာရောဂျတ္ထဉ္စ …ပေ…  ပုညတ္ထဉ္စ သုခတ္ထဉ္စ…  ပုညတ္ထဉ္စ ဘေသဇ္ဇတ္ထဉ္စ…  ပုညတ္ထဉ္စ ဒါနတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="833" book="para">
ယညတ္ထဉ္စ သဂ္ဂတ္ထဉ္စ …ပေ…  ယညတ္ထဉ္စ ဗီဇတ္ထဉ္စ…  ယညတ္ထဉ္စ ဝီမံသတ္ထဉ္စ…  ယညတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="834" book="para">
ယညတ္ထဉ္စ အာရောဂျတ္ထဉ္စ …ပေ…  ယညတ္ထဉ္စ သုခတ္ထဉ္စ…  ယညတ္ထဉ္စ ဘေသဇ္ဇတ္ထဉ္စ…  ယညတ္ထဉ္စ ဒါနတ္ထဉ္စ…  ယညတ္ထဉ္စ ပုညတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="835" book="para">
သဂ္ဂတ္ထဉ္စ ဗီဇတ္ထဉ္စ …ပေ…  သဂ္ဂတ္ထဉ္စ ဝီမံသတ္ထဉ္စ…  သဂ္ဂတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="836" book="para">
သဂ္ဂတ္ထဉ္စ အာရောဂျတ္ထဉ္စ …ပေ…  သဂ္ဂတ္ထဉ္စ သုခတ္ထဉ္စ…  သဂ္ဂတ္ထဉ္စ ဘေသဇ္ဇတ္ထဉ္စ…  သဂ္ဂတ္ထဉ္စ ဒါနတ္ထဉ္စ…  သဂ္ဂတ္ထဉ္စ ပုညတ္ထဉ္စ…  သဂ္ဂတ္ထဉ္စ ယညတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="837" book="para">
ဗီဇတ္ထဉ္စ ဝီမံသတ္ထဉ္စ …ပေ…  ဗီဇတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="838" book="para">
ဗီဇတ္ထဉ္စ အာရောဂျတ္ထဉ္စ …ပေ…  ဗီဇတ္ထဉ္စ သုခတ္ထဉ္စ…  ဗီဇတ္ထဉ္စ ဘေသဇ္ဇတ္ထဉ္စ…  ဗီဇတ္ထဉ္စ ဒါနတ္ထဉ္စ…  ဗီဇတ္ထဉ္စ ပုညတ္ထဉ္စ…  ဗီဇတ္ထဉ္စ ယညတ္ထဉ္စ…  ဗီဇတ္ထဉ္စ သဂ္ဂတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="839" book="para">
ဝီမံသတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="840" book="para">
ဝီမံသတ္ထဉ္စ အာရောဂျတ္ထဉ္စ …ပေ…  ဝီမံသတ္ထဉ္စ သုခတ္ထဉ္စ…  ဝီမံသတ္ထဉ္စ ဘေသဇ္ဇတ္ထဉ္စ…  ဝီမံသတ္ထဉ္စ ဒါနတ္ထဉ္စ…  ဝီမံသတ္ထဉ္စ ပုညတ္ထဉ္စ…  ဝီမံသတ္ထဉ္စ ယညတ္ထဉ္စ…  ဝီမံသတ္ထဉ္စ သဂ္ဂတ္ထဉ္စ…  ဝီမံသတ္ထဉ္စ ဗီဇတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="841" book="para">
ဒဝတ္ထဉ္စ အာရောဂျတ္ထဉ္စ …ပေ…  ဒဝတ္ထဉ္စ သုခတ္ထဉ္စ…  ဒဝတ္ထဉ္စ ဘေသဇ္ဇတ္ထဉ္စ…  ဒဝတ္ထဉ္စ ဒါနတ္ထဉ္စ…  ဒဝတ္ထဉ္စ ပုညတ္ထဉ္စ…  ဒဝတ္ထဉ္စ ယညတ္ထဉ္စ…  ဒဝတ္ထဉ္စ သဂ္ဂတ္ထဉ္စ…  ဒဝတ္ထဉ္စ ဗီဇတ္ထဉ္စ…  ဒဝတ္ထဉ္စ ဝီမံသတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="842" type="center" book="para">
ဧကမူလကဿ ဗဒ္ဓစက္ကံ နိဋ္ဌိတံ.





</Paragraph>

<Paragraph number="843" book="para">
အာရောဂျတ္ထဉ္စ သုခတ္ထဉ္စ ဘေသဇ္ဇတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ …ပေ…  အာရောဂျတ္ထဉ္စ သုခတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="844" type="center" book="para">
ဒုမူလကဿ ခဏ္ဍစက္ကံ.





</Paragraph>

<Paragraph number="845" book="para">
သုခတ္ထဉ္စ ဘေသဇ္ဇတ္ထဉ္စ ဒါနတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ …ပေ…  သုခတ္ထဉ္စ ဘေသဇ္ဇတ္ထဉ္စ ဒဝတ္ထဉ္စ …ပေ…  သုခတ္ထဉ္စ ဘေသဇ္ဇတ္ထဉ္စ အာရောဂျတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="846" type="center" book="para">
ဒုမူလကဿ ဗဒ္ဓစက္ကံ, သံခိတ္တံ.





</Paragraph>

<Paragraph number="847" book="para">
ဝီမံသတ္ထဉ္စ ဒဝတ္ထဉ္စ အာရောဂျတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ …ပေ…  ဝီမံသတ္ထဉ္စ ဒဝတ္ထဉ္စ ဗီဇတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="848" type="center" book="para">
ဒုမူလကံ နိဋ္ဌိတံ.





</Paragraph>

<Paragraph number="849" book="para">
တိမူလကမ္ပိ စတုမူလကမ္ပိ ပဉ္စမူလကမ္ပိ ဆမူလကမ္ပိ သတ္တမူလကမ္ပိ အဋ္ဌမူလကမ္ပိ နဝမူလကမ္ပိ ဧဝမေဝ ဝိတ္ထာရေတဗ္ဗံ.




</Paragraph>

<Paragraph number="850" type="center" book="para">
ဣဒံ သဗ္ဗမူလကံ.





</Paragraph>

<Division number="243" book="para" e="ch" v="1" p="158">

<Paragraph number="851" book="para">
အာရောဂျတ္ထဉ္စ သုခတ္ထဉ္စ ဘေသဇ္ဇတ္ထဉ္စ ဒါနတ္ထဉ္စ ပုညတ္ထဉ္စ ယညတ္ထဉ္စ သဂ္ဂတ္ထဉ္စ ဗီဇတ္ထဉ္စ ဝီမံသတ္ထဉ္စ ဒဝတ္ထဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="852" type="center" book="para">
သဗ္ဗမူလကံ နိဋ္ဌိတံ.





</Paragraph>

<Division number="244" book="para" e="ch" v="1" p="158">

<Paragraph number="853" book="para">
နီလဉ္စ ပီတကဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="854" book="para">
နီလဉ္စ လောဟိတကဉ္စ …ပေ…  နီလဉ္စ ဩဒါတဉ္စ…  နီလဉ္စ တက္ကဝဏ္ဏဉ္စ…  နီလဉ္စ ဒကဝဏ္ဏဉ္စ…  နီလဉ္စ တေလဝဏ္ဏဉ္စ…  နီလဉ္စ ခီရဝဏ္ဏဉ္စ…  နီလဉ္စ ဒဓိဝဏ္ဏဉ္စ…  နီလဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="855" type="center" book="para">
ဧကမူလကဿ ခဏ္ဍစက္ကံ နိဋ္ဌိတံ.





</Paragraph>

<Division number="245" book="para" e="ch" v="1" p="159">

<Paragraph number="856" book="para">
ပီတကဉ္စ လောဟိတကဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="857" book="para">
ပီတကဉ္စ ဩဒါတဉ္စ …ပေ…  ပီတကဉ္စ တက္ကဝဏ္ဏဉ္စ…  ပီတကဉ္စ ဒကဝဏ္ဏဉ္စ…  ပီတကဉ္စ တေလဝဏ္ဏဉ္စ…  ပီတကဉ္စ ခီရဝဏ္ဏဉ္စ…  ပီတကဉ္စ ဒဓိဝဏ္ဏဉ္စ…  ပီတကဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="858" book="para">
ပီတကဉ္စ နီလဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="859" type="center" book="para">
ဧကမူလကဿ ဗဒ္ဓစက္ကံ.





</Paragraph>

<Division number="246" book="para" e="ch" v="1" p="159">

<Paragraph number="860" book="para">
လောဟိတကဉ္စ ဩဒါတဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="861" book="para">
လောဟိတကဉ္စ တက္ကဝဏ္ဏဉ္စ …ပေ…  လောဟိတကဉ္စ ဒကဝဏ္ဏဉ္စ…  လောဟိတကဉ္စ တေလဝဏ္ဏဉ္စ…  လောဟိတကဉ္စ ခီရဝဏ္ဏဉ္စ…  လောဟိတကဉ္စ ဒဓိဝဏ္ဏဉ္စ…  လောဟိတကဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="862" book="para">
လောဟိတကဉ္စ နီလဉ္စ …ပေ…  လောဟိတကဉ္စ ပီတကဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="863" book="para">
ဩဒါတဉ္စ တက္ကဝဏ္ဏဉ္စ …ပေ…  ဩဒါတဉ္စ ဒကဝဏ္ဏဉ္စ…  ဩဒါတဉ္စ တေလဝဏ္ဏဉ္စ…  ဩဒါတဉ္စ ခီရဝဏ္ဏဉ္စ…  ဩဒါတဉ္စ ဒဓိဝဏ္ဏဉ္စ…  ဩဒါတဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="864" book="para">
ဩဒါတဉ္စ နီလဉ္စ …ပေ…  ဩဒါတဉ္စ ပီတကဉ္စ…  ဩဒါတဉ္စ လောဟိတကဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="865" book="para">
တက္ကဝဏ္ဏဉ္စ ဒကဝဏ္ဏဉ္စ …ပေ…  တက္ကဝဏ္ဏဉ္စ တေလဝဏ္ဏဉ္စ…  တက္ကဝဏ္ဏဉ္စ ခီရဝဏ္ဏဉ္စ…  တက္ကဝဏ္ဏဉ္စ ဒဓိဝဏ္ဏဉ္စ…  တက္ကဝဏ္ဏဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="866" book="para">
တက္ကဝဏ္ဏဉ္စ နီလဉ္စ …ပေ…  တက္ကဝဏ္ဏဉ္စ ပီတကဉ္စ…  တက္ကဝဏ္ဏဉ္စ လောဟိတကဉ္စ…  တက္ကဝဏ္ဏဉ္စ ဩဒါတဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="867" book="para">
ဒကဝဏ္ဏဉ္စ တေလဝဏ္ဏဉ္စ …ပေ…  ဒကဝဏ္ဏဉ္စ ခီရဝဏ္ဏဉ္စ…  ဒကဝဏ္ဏဉ္စ ဒဓိဝဏ္ဏဉ္စ…  ဒကဝဏ္ဏဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="868" book="para">
ဒကဝဏ္ဏဉ္စ နီလဉ္စ …ပေ…  ဒကဝဏ္ဏဉ္စ ပီတကဉ္စ…  ဒကဝဏ္ဏဉ္စ လောဟိတကဉ္စ…  ဒကဝဏ္ဏဉ္စ ဩဒါတဉ္စ…  ဒကဝဏ္ဏဉ္စ တက္ကဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="869" book="para">
တေလဝဏ္ဏဉ္စ ခီရဝဏ္ဏဉ္စ …ပေ…  တေလဝဏ္ဏဉ္စ ဒဓိဝဏ္ဏဉ္စ…  တေလဝဏ္ဏဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="870" book="para">
တေလဝဏ္ဏဉ္စ နီလဉ္စ …ပေ…  တေလဝဏ္ဏဉ္စ ပီတကဉ္စ…  တေလဝဏ္ဏဉ္စ လောဟိတကဉ္စ…  တေလဝဏ္ဏဉ္စ ဩဒါတဉ္စ…  တေလဝဏ္ဏဉ္စ တက္ကဝဏ္ဏဉ္စ…  တေလဝဏ္ဏဉ္စ ဒကဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="871" book="para">
ခီရဝဏ္ဏဉ္စ ဒဓိဝဏ္ဏဉ္စ …ပေ…  ခီရဝဏ္ဏဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="872" book="para">
ခီရဝဏ္ဏဉ္စ နီလဉ္စ …ပေ…  ခီရဝဏ္ဏဉ္စ ပီတကဉ္စ…  ခီရဝဏ္ဏဉ္စ လောဟိတကဉ္စ…  ခီရဝဏ္ဏဉ္စ ဩဒါတဉ္စ…  ခီရဝဏ္ဏဉ္စ တက္ကဝဏ္ဏဉ္စ…  ခီရဝဏ္ဏဉ္စ ဒကဝဏ္ဏဉ္စ…  ခီရဝဏ္ဏဉ္စ တေလဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="873" book="para">
ဒဓိဝဏ္ဏဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="874" book="para">
ဒဓိဝဏ္ဏဉ္စ နီလဉ္စ …ပေ…  ဒဓိဝဏ္ဏဉ္စ ပီတကဉ္စ…  ဒဓိဝဏ္ဏဉ္စ လောဟိတကဉ္စ…  ဒဓိဝဏ္ဏဉ္စ ဩဒါတဉ္စ…  ဒဓိဝဏ္ဏဉ္စ တက္ကဝဏ္ဏဉ္စ…  ဒဓိဝဏ္ဏဉ္စ ဒကဝဏ္ဏဉ္စ…  ဒဓိဝဏ္ဏဉ္စ တေလဝဏ္ဏဉ္စ…  ဒဓိဝဏ္ဏဉ္စ ခီရဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="875" book="para">
သပ္ပိဝဏ္ဏဉ္စ နီလဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="876" book="para">
သပ္ပိဝဏ္ဏဉ္စ ပီတကဉ္စ …ပေ…  သပ္ပိဝဏ္ဏဉ္စ လောဟိတကဉ္စ…  သပ္ပိဝဏ္ဏဉ္စ ဩဒါတဉ္စ…  သပ္ပိဝဏ္ဏဉ္စ တက္ကဝဏ္ဏဉ္စ…  သပ္ပိဝဏ္ဏဉ္စ ဒကဝဏ္ဏဉ္စ…  သပ္ပိဝဏ္ဏဉ္စ တေလဝဏ္ဏဉ္စ…  သပ္ပိဝဏ္ဏဉ္စ ခီရဝဏ္ဏဉ္စ…  သပ္ပိဝဏ္ဏဉ္စ ဒဓိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="877" type="center" book="para">
ဧကမူလကဿ ဗဒ္ဓစက္ကံ နိဋ္ဌိတံ.





</Paragraph>

<Paragraph number="878" book="para">
နီလဉ္စ ပီတကဉ္စ လောဟိတကဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ …ပေ…  နီလဉ္စ ပီတကဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="879" type="center" book="para">
ဒုမူလကဿ ခဏ္ဍစက္ကံ.





</Paragraph>

<Paragraph number="880" book="para">
ပီတကဉ္စ လောဟိတကဉ္စ ဩဒါတဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ …ပေ…  ပီတကဉ္စ လောဟိတကဉ္စ သပ္ပိဝဏ္ဏဉ္စ …ပေ…  ပီတကဉ္စ လောဟိတကဉ္စ နီလဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="881" type="center" book="para">
ဒုမူလကဿ ဗဒ္ဓစက္ကံ, သံခိတ္တံ.





</Paragraph>

<Paragraph number="882" book="para">
ဒဓိဝဏ္ဏဉ္စ သပ္ပိဝဏ္ဏဉ္စ နီလဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ …ပေ…  ဒဓိဝဏ္ဏဉ္စ သပ္ပိဝဏ္ဏဉ္စ ခီရဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="883" type="center" book="para">
ဒုမူလကံ နိဋ္ဌိတံ.





</Paragraph>

<Paragraph number="884" book="para">
တိမူလကမ္ပိ စတုမူလကမ္ပိ ပဉ္စမူလကမ္ပိ ဆမူလကမ္ပိ သတ္တမူလကမ္ပိ အဋ္ဌမူလကမ္ပိ နဝမူလကမ္ပိ ဧဝမေဝ ဝိတ္ထာရေတဗ္ဗံ.




</Paragraph>

<Paragraph number="885" type="center" book="para">
ဣဒံ သဗ္ဗမူလကံ.





</Paragraph>

<Division number="247" book="para" e="ch" v="1" p="161">

<Paragraph number="886" book="para">
နီလဉ္စ ပီတကဉ္စ လောဟိတကဉ္စ ဩဒါတဉ္စ တက္ကဝဏ္ဏဉ္စ ဒကဝဏ္ဏဉ္စ တေလဝဏ္ဏဉ္စ ခီရဝဏ္ဏဉ္စ ဒဓိဝဏ္ဏဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="887" type="center" book="para">
သဗ္ဗမူလကံ နိဋ္ဌိတံ.





</Paragraph>

<Division number="248" book="para" e="ch" v="1" p="161">

<Paragraph number="888" book="para">
အာရောဂျတ္ထဉ္စ နီလဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="889" book="para">
အာရောဂျတ္ထဉ္စ သုခတ္ထဉ္စ နီလဉ္စ ပီတကဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="890" book="para">
အာရောဂျတ္ထဉ္စ သုခတ္ထဉ္စ ဘေသဇ္ဇတ္ထဉ္စ နီလဉ္စ ပီတကဉ္စ လောဟိတကဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="891" type="center" book="para">
(ဥဘတောဝဍ္ဎကံ ဧဝမေဝ ဝဍ္ဎေတဗ္ဗံ.)





</Paragraph>

<Paragraph number="892" book="para">
အာရောဂျတ္ထဉ္စ သုခတ္ထဉ္စ ဘေသဇ္ဇတ္ထဉ္စ ဒါနတ္ထဉ္စ ပုညတ္ထဉ္စ ယညတ္ထဉ္စ သဂ္ဂတ္ထဉ္စ ဗီဇတ္ထဉ္စ ဝီမံသတ္ထဉ္စ ဒဝတ္ထဉ္စ နီလဉ္စ ပီတကဉ္စ လောဟိတကဉ္စ ဩဒါတဉ္စ တက္ကဝဏ္ဏဉ္စ ဒကဝဏ္ဏဉ္စ တေလဝဏ္ဏဉ္စ ခီရဝဏ္ဏဉ္စ ဒဓိဝဏ္ဏဉ္စ သပ္ပိဝဏ္ဏဉ္စ စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.




</Paragraph>

<Paragraph number="893" type="center" book="para">
မိဿကစက္ကံ နိဋ္ဌိတံ.





</Paragraph>

<Division number="249" book="para" e="ch" v="1" p="162">

<Paragraph number="894" book="para">
နီလံ မောစေဿာမီတိ စေတေတိ ဥပက္ကမတိ ပီတကံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="895" book="para">
နီလံ မောစေဿာမီတိ စေတေတိ ဥပက္ကမတိ လောဟိတကံ …ပေ…  ဩဒါတံ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="896" type="center" book="para">
ခဏ္ဍစက္ကံ နိဋ္ဌိတံ.





</Paragraph>

<Division number="250" book="para" e="ch" v="1" p="162">

<Paragraph number="897" book="para">
ပီတကံ မောစေဿာမီတိ စေတေတိ ဥပက္ကမတိ လောဟိတကံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="898" book="para">
ပီတကံ မောစေဿာမီတိ စေတေတိ ဥပက္ကမတိ ဩဒါတံ …ပေ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ…  နီလံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="899" type="center" book="para">
ဗဒ္ဓစက္ကမူလံ သံခိတ္တံ.





</Paragraph>

<Division number="251" book="para" e="ch" v="1" p="162">

<Paragraph number="900" book="para">
( ) သပ္ပိဝဏ္ဏံ မောစေဿာမီတိ စေတေတိ ဥပက္ကမတိ နီလံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="901" book="para">
သပ္ပိဝဏ္ဏံ မောစေဿာမီတိ စေတေတိ ဥပက္ကမတိ ပီတကံ …ပေ…  လောဟိတကံ…  ဩဒါတံ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="902" type="center" book="para">
ကုစ္ဆိစက္ကံ နိဋ္ဌိတံ.





</Paragraph>

<Division number="252" book="para" e="ch" v="1" p="163">

<Paragraph number="903" book="para">
ပီတကံ မောစေဿာမီတိ စေတေတိ ဥပက္ကမတိ နီလံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="904" book="para">
လောဟိတကံ …ပေ…  ဩဒါတံ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ မောစေဿာမီတိ စေတေတိ ဥပက္ကမတိ နီလံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="905" type="center" book="para">
ပိဋ္ဌိစက္ကဿ ပဌမံ ဂမနံ နိဋ္ဌိတံ.





</Paragraph>

<Division number="253" book="para" e="ch" v="1" p="163">

<Paragraph number="906" book="para">
လောဟိတကံ မောစေဿာမီတိ စေတေတိ ဥပက္ကမတိ ပီတကံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="907" book="para">
ဩဒါတံ …ပေ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ…  နီလံ မောစေဿာမီတိ စေတေတိ ဥပက္ကမတိ ပီတကံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="908" type="center" book="para">
ပိဋ္ဌိစက္ကဿ ဒုတိယံ ဂမနံ နိဋ္ဌိတံ.





</Paragraph>

<Division number="254" book="para" e="ch" v="1" p="163">

<Paragraph number="909" book="para">
ဩဒါတံ မောစေဿာမီတိ စေတေတိ ဥပက္ကမတိ လောဟိတကံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="910" book="para">
တက္ကဝဏ္ဏံ …ပေ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ…  နီလံ…  ပီတကံ မောစေဿာမီတိ စေတေတိ ဥပက္ကမတိ လောဟိတကံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="911" type="center" book="para">
ပိဋ္ဌိစက္ကဿ တတိယံ ဂမနံ နိဋ္ဌိတံ.





</Paragraph>

<Division number="255" book="para" e="ch" v="1" p="163">

<Paragraph number="912" book="para">
တက္ကဝဏ္ဏံ မောစေဿာမီတိ စေတေတိ ဥပက္ကမတိ ဩဒါတံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="913" book="para">
ဒကဝဏ္ဏံ …ပေ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ…  နီလံ…  ပီတကံ…  လောဟိတကံ မောစေဿာမီတိ စေတေတိ ဥပက္ကမတိ ဩဒါတံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="914" type="center" book="para">
ပိဋ္ဌိစက္ကဿ စတုတ္ထံ ဂမနံ နိဋ္ဌိတံ.





</Paragraph>

<Division number="256" book="para" e="ch" v="1" p="163">

<Paragraph number="915" book="para">
ဒကဝဏ္ဏံ မောစေဿာမီတိ စေတေတိ ဥပက္ကမတိ တက္ကဝဏ္ဏံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="916" book="para">
တေလဝဏ္ဏံ …ပေ…  ခီရဝဏ္ဏံ…  ဒဓိဝဏ္ဏံ…  သပ္ပိဝဏ္ဏံ…  နီလံ…  ပီတကံ…  လောဟိတကံ…  ဩဒါတံ မောစေဿာမီတိ စေတေတိ ဥပက္ကမတိ တက္ကဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="917" type="center" book="para">
ပိဋ္ဌိစက္ကဿ ပဉ္စမံ ဂမနံ နိဋ္ဌိတံ.





</Paragraph>

<Division number="257" book="para" e="ch" v="1" p="164">

<Paragraph number="918" book="para">
တေလဝဏ္ဏံ မောစေဿာမီတိ စေတေတိ ဥပက္ကမတိ ဒကဝဏ္ဏံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="919" book="para">
ခီရဝဏ္ဏံ …ပေ…  ဒဓိဝဏ္ဏံ…  သပ္ပိဝဏ္ဏံ…  နီလံ…  ပီတကံ…  လောဟိတကံ…  ဩဒါတံ…  တက္ကဝဏ္ဏံ မောစေဿာမီတိ စေတေတိ ဥပက္ကမတိ ဒကဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="920" type="center" book="para">
ပိဋ္ဌိစက္ကဿ ဆဋ္ဌံ ဂမနံ နိဋ္ဌိတံ.





</Paragraph>

<Division number="258" book="para" e="ch" v="1" p="164">

<Paragraph number="921" book="para">
ခီရဝဏ္ဏံ မောစေဿာမီတိ စေတေတိ ဥပက္ကမတိ တေလဝဏ္ဏံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="922" book="para">
ဒဓိဝဏ္ဏံ …ပေ…  သပ္ပိဝဏ္ဏံ…  နီလံ…  ပီတကံ…  လောဟိတကံ…  ဩဒါတံ…  တက္ကဝဏ္ဏံ…  ဒကဝဏ္ဏံ မောစေဿာမီတိ စေတေတိ ဥပက္ကမတိ တေလဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="923" type="center" book="para">
ပိဋ္ဌိစက္ကဿ သတ္တမံ ဂမနံ နိဋ္ဌိတံ.





</Paragraph>

<Division number="259" book="para" e="ch" v="1" p="164">

<Paragraph number="924" book="para">
ဒဓိဝဏ္ဏံ မောစေဿာမီတိ စေတေတိ ဥပက္ကမတိ ခီရဝဏ္ဏံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="925" book="para">
သပ္ပိဝဏ္ဏံ …ပေ…  နီလံ…  ပီတကံ…  လောဟိတကံ…  ဩဒါတံ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ မောစေဿာမီတိ စေတေတိ ဥပက္ကမတိ ခီရဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="926" type="center" book="para">
ပိဋ္ဌိစက္ကဿ အဋ္ဌမံ ဂမနံ နိဋ္ဌိတံ.





</Paragraph>

<Division number="260" book="para" e="ch" v="1" p="164">

<Paragraph number="927" book="para">
သပ္ပိဝဏ္ဏံ မောစေဿာမီတိ စေတေတိ ဥပက္ကမတိ ဒဓိဝဏ္ဏံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="928" book="para">
နီလံ …ပေ…  ပီတကံ…  လောဟိတကံ…  ဩဒါတံ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ မောစေဿာမီတိ စေတေတိ ဥပက္ကမတိ ဒဓိဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="929" type="center" book="para">
ပိဋ္ဌိစက္ကဿ နဝမံ ဂမနံ နိဋ္ဌိတံ.





</Paragraph>

<Division number="261" book="para" e="ch" v="1" p="165">

<Paragraph number="930" book="para">
နီလံ မောစေဿာမီတိ စေတေတိ ဥပက္ကမတိ သပ္ပိဝဏ္ဏံ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="931" book="para">
ပီတကံ …ပေ…  လောဟိတကံ…  ဩဒါတံ…  တက္ကဝဏ္ဏံ…  ဒကဝဏ္ဏံ…  တေလဝဏ္ဏံ…  ခီရဝဏ္ဏံ…  ဒဓိဝဏ္ဏံ မောစေဿာမီတိ စေတေတိ ဥပက္ကမတိ သပ္ပိဝဏ္ဏံ မုစ္စတိ, အာပတ္တိ သံဃာဒိသေသဿ.




</Paragraph>
</Division>

<Paragraph number="932" type="center" book="para">
ပိဋ္ဌိစက္ကဿ ဒသမံ ဂမနံ နိဋ္ဌိတံ.

  
ပိဋ္ဌိစက္ကံ နိဋ္ဌိတံ.





</Paragraph>

<Division number="262" book="para" e="ch" v="1" p="165">

<Paragraph number="933" book="para">
စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ.



</Paragraph>

<Paragraph number="934" book="para">
စေတေတိ ဥပက္ကမတိ န မုစ္စတိ, အာပတ္တိ ထုလ္လစ္စယဿ.



</Paragraph>

<Paragraph number="935" book="para">
စေတေတိ န ဥပက္ကမတိ မုစ္စတိ, အနာပတ္တိ.



</Paragraph>

<Paragraph number="936" book="para">
စေတေတိ န ဥပက္ကမတိ န မုစ္စတိ, အနာပတ္တိ.



</Paragraph>

<Paragraph number="937" book="para">
န စေတေတိ ဥပက္ကမတိ မုစ္စတိ, အနာပတ္တိ.



</Paragraph>

<Paragraph number="938" book="para">
န စေတေတိ ဥပက္ကမတိ န မုစ္စတိ, အနာပတ္တိ.



</Paragraph>

<Paragraph number="939" book="para">
န စေတေတိ န ဥပက္ကမတိ မုစ္စတိ, အနာပတ္တိ.



</Paragraph>

<Paragraph number="940" book="para">
န စေတေတိ န ဥပက္ကမတိ န မုစ္စတိ, အနာပတ္တိ.



</Paragraph>

<Paragraph number="941" book="para">
အနာပတ္တိ—  သုပိနန္တေန, နမောစနာဓိပ္ပါယဿ, ဥမ္မတ္တကဿ, ခိတ္တစိတ္တဿ, ဝေဒနာဋ္ဋဿ, အာဒိကမ္မိကဿာတိ.

</Paragraph>
</Division>

<TableOfContents book="para" section="1.2.1">
* [1.2.1.1 ဝိနီတဝတ္ထုဥဒ္ဒါနဂါထာ](./1-2-1-1/)
* [1.2.1.2 ဝိနီတဝတ္ထု](./1-2-1-2/)
</TableOfContents>