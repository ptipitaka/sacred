---
title: "1.2.3.2 ဝိနီတဝတ္ထု"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="288" book="para">

<Paragraph number="1169" book="para">
တေန ခေါ ပန သမယေန အညတရာ ဣတ္ထီ နဝရတ္တံ ကမ္ဗလံ ပါရုတာ ဟောတိ. အညတရော ဘိက္ခု သာရတ္တော တံ ဣတ္ထိံ ဧတဒဝေါစ—  “လောဟိတံ ခေါ တေ, ဘဂိနီ”တိ. သာ န ပဋိဝိဇာနိ. “အာမာယျ, နဝရတ္တော ကမ္ဗလော”တိ. တဿ ကုက္ကုစ္စံ အဟောသိ “ဘဂဝတာ သိက္ခာပဒံ ပညတ္တံ, ကစ္စိ နု ခေါ အဟံ သံဃာဒိသေသံ အာပတ္တိံ အာပန္နော”တိ? ဘဂဝတော ဧတမတ္ထံ အာရောစေသိ. “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (1)
</Paragraph>

<Paragraph number="1170" book="para">
တေန ခေါ ပန သမယေန အညတရာ ဣတ္ထီ ခရကမ္ဗလံ ပါရုတာ ဟောတိ. အညတရော ဘိက္ခု သာရတ္တော တံ ဣတ္ထိံ ဧတဒဝေါစ—  “ကက္ကသလောမံ ခေါ တေ, ဘဂိနီ”တိ. သာ န ပဋိဝိဇာနိ. “အာမာယျ, ခရကမ္ဗလော”တိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (2)
</Paragraph>

<Paragraph number="1171" book="para">
တေန ခေါ ပန သမယေန အညတရာ ဣတ္ထီ နဝါဝုတံ ကမ္ဗလံ ပါရုတာ ဟောတိ. အညတရော ဘိက္ခု သာရတ္တော တံ ဣတ္ထိံ ဧတဒဝေါစ—  “အာကိဏ္ဏလောမံ ခေါ တေ, ဘဂိနီ”တိ. သာ န ပဋိဝိဇာနိ. “အာမာယျ, နဝါဝုတော ကမ္ဗလော”တိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (3)
</Paragraph>

<Paragraph number="1172" book="para">
တေန ခေါ ပန သမယေန အညတရာ ဣတ္ထီ ခရကမ္ဗလကံ ပါရုတာ ဟောတိ. အညတရော ဘိက္ခု သာရတ္တော တံ ဣတ္ထိံ ဧတဒဝေါစ—  “ခရလောမံ ခေါ တေ, ဘဂိနီ”တိ. သာ န ပဋိဝိဇာနိ. “အာမာယျ, ခရကမ္ဗလကော”တိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (4)
</Paragraph>

<Paragraph number="1173" book="para">
တေန ခေါ ပန သမယေန အညတရာ ဣတ္ထီ ပါဝါရံ ပါရုတာ ဟောတိ. အညတရော ဘိက္ခု သာရတ္တော တံ ဣတ္ထိံ ဧတဒဝေါစ—  “ဒီဃလောမံ ခေါ တေ, ဘဂိနီ”တိ. သာ န ပဋိဝိဇာနိ. “အာမာယျ, ပါဝါရော”တိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (5)
</Paragraph>

</Division>
<Division number="289" book="para">

<Paragraph number="1174" book="para">
တေန ခေါ ပန သမယေန အညတရာ ဣတ္ထီ ခေတ္တံ ဝပါပေတွာ အာဂစ္ဆတိ. အညတရော ဘိက္ခု သာရတ္တော တံ ဣတ္ထိံ ဧတဒဝေါစ—  “ဝါပိတံ ခေါ တေ, ဘဂိနီ”တိ? သာ န ပဋိဝိဇာနိ. “အာမာယျ, နော စ ခေါ ပဋိဝုတ္တန်”တိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (6)
</Paragraph>

<Paragraph number="1175" book="para">
တေန ခေါ ပန သမယေန အညတရော ဘိက္ခု ပရိဗ္ဗာဇိကံ ပဋိပထေ ပဿိတွာ သာရတ္တော တံ ပရိဗ္ဗာဇိကံ ဧတဒဝေါစ—  “ကစ္စိ, ဘဂိနိ, မဂ္ဂေါ သံသီဒတီ”တိ? သာ န ပဋိဝိဇာနိ. “အာမ, ဘိက္ခု, ပဋိပဇ္ဇိဿသီ”တိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ထုလ္လစ္စယဿာ”တိ. (7)
</Paragraph>

<Paragraph number="1176" book="para">
တေန ခေါ ပန သမယေန အညတရော ဘိက္ခု သာရတ္တော အညတရံ ဣတ္ထိံ ဧတဒဝေါစ—  “သဒ္ဓါသိ တွံ, ဘဂိနိ. အပိ စ ယံ သာမိကဿ ဒေသိ တံ နာမှာကံ ဒေသီ”တိ. “ကိံ, ဘန္တေ”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (8)
</Paragraph>

<Paragraph number="1177" book="para">
တေန ခေါ ပန သမယေန အညတရော ဘိက္ခု သာရတ္တော အညတရံ ဣတ္ထိံ ဧတဒဝေါစ—  “သဒ္ဓါသိ တွံ, ဘဂိနိ. အပိ စ ယံ အဂ္ဂဒါနံ တံ နာမှာကံ ဒေသီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (9)
</Paragraph>

<Paragraph number="1178" book="para">
တေန ခေါ ပန သမယေန အညတရာ ဣတ္ထီ ကမ္မံ ကရောတိ. အညတရော ဘိက္ခု သာရတ္တော တံ ဣတ္ထိံ ဧတဒဝေါစ—  “တိဋ္ဌ, ဘဂိနိ, အဟံ ကရိဿာမီ”တိ …ပေ…  နိသီဒ, ဘဂိနိ, အဟံ ကရိဿာမီ”တိ …ပေ…  နိပဇ္ဇ, ဘဂိနိ, အဟံ ကရိဿာမီ”တိ. သာ န ပဋိဝိဇာနိ. တဿ ကုက္ကုစ္စံ အဟောသိ …ပေ…  “အနာပတ္တိ, ဘိက္ခု, သံဃာဒိသေသဿ; အာပတ္တိ ဒုက္ကဋဿာ”တိ. (10--12)

</Paragraph>
</Division>

<Paragraph number="1179" type="center" book="para">
ဒုဋ္ဌုလ္လဝါစာသိက္ခာပဒံ နိဋ္ဌိတံ တတိယံ.
</Paragraph>