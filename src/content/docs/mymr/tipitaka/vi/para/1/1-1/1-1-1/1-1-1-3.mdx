---
title: 1.1.1.3 သန္ထတဘာဏဝါရ
tableOfContents: false
sidebar:
  order: 3
type: tipitaka
basket: vi
book: para
review:
  current: review
  updated: '2025-10-18T23:47:54.437873'
  updated_by: ''
  notes: ''
  history:
  - state: review
    date: '2025-10-18T23:47:54.437873'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="43" book="para" e="ch" v="1" p="27">

<Paragraph number="82" book="para">
တေန ခေါ ပန သမယေန သမ္ဗဟုလာ ဝေသာလိကာ ဝဇ္ဇိပုတ္တကာ ဘိက္ခူ ယာဝဒတ္ထံ ဘုဉ္ဇိံသု, ယာဝဒတ္ထံ သုပိံသု, ယာဝဒတ္ထံ နှာယိံသု. ယာဝဒတ္ထံ ဘုဉ္ဇိတွာ ယာဝဒတ္ထံ သုပိတွာ ယာဝဒတ္ထံ နှာယိတွာ အယောနိသော မနသိ ကရိတွာ သိက္ခံ အပစ္စက္ခာယ ဒုဗ္ဗလျံ အနာဝိကတွာ မေထုနံ ဓမ္မံ ပဋိသေဝိံသု. တေ အပရေန သမယေန ဉာတိဗျသနေနပိ ဖုဋ္ဌာ ဘောဂဗျသနေနပိ ဖုဋ္ဌာ ရောဂဗျသနေနပိ ဖုဋ္ဌာ အာယသ္မန္တံ အာနန္ဒံ ဥပသင်္ကမိတွာ ဧဝံ ဝဒန္တိ—  “န မယံ, ဘန္တေ အာနန္ဒ, ဗုဒ္ဓဂရဟိနော န ဓမ္မဂရဟိနော န သံဃဂရဟိနော; အတ္တဂရဟိနော မယံ, ဘန္တေ အာနန္ဒ, အနညဂရဟိနော. မယမေဝမှာ အလက္ခိကာ မယံ အပ္ပပုညာ, ယေ မယံ ဧဝံ သွာက္ခာတေ ဓမ္မဝိနယေ ပဗ္ဗဇိတွာ နာသက္ခိမှာ ယာဝဇီဝံ ပရိပုဏ္ဏံ ပရိသုဒ္ဓံ ဗြဟ္မစရိယံ စရိတုံ. ဣဒါနိ စေပိ မယံ, ဘန္တေ အာနန္ဒ, လဘေယျာမ ဘဂဝတော သန္တိကေ ပဗ္ဗဇ္ဇံ လဘေယျာမ ဥပသမ္ပဒံ, ဣဒါနိပိ မယံ ဝိပဿကာ ကုသလာနံ ဓမ္မာနံ ပုဗ္ဗရတ္တာပရရတ္တံ ဗောဓိပက္ခိကာနံ ဓမ္မာနံ ဘာဝနာနုယောဂမနုယုတ္တာ ဝိဟရေယျာမ. သာဓု, ဘန္တေ အာနန္ဒ, ဘဂဝတော ဧတမတ္ထံ အာရောစေဟီ”တိ. “ဧဝမာဝုသော”တိ ခေါ အာယသ္မာ အာနန္ဒော ဝေသာလိကာနံ ဝဇ္ဇိပုတ္တကာနံ ပဋိဿုဏိတွာ ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝတော ဧတမတ္ထံ အာရောစေသိ.
</Paragraph>

<Paragraph number="83" book="para">
“အဋ္ဌာနမေတံ, အာနန္ဒ, အနဝကာသော ယံ တထာဂတော ဝဇ္ဇီနံ ဝါ ဝဇ္ဇိပုတ္တကာနံ ဝါ ကာရဏာ သာဝကာနံ ပါရာဇိကံ သိက္ခာပဒံ ပညတ္တံ သမူဟနေယျာ”တိ.
</Paragraph>

<Paragraph number="84" book="para">
အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဓမ္မိံ ကထံ ကတွာ ဘိက္ခူ အာမန္တေသိ—  “ယော, ဘိက္ခဝေ, သိက္ခံ အပစ္စက္ခာယ ဒုဗ္ဗလျံ အနာဝိကတွာ မေထုနံ ဓမ္မံ ပဋိသေဝတိ သော အာဂတော န ဥပသမ္ပာဒေတဗ္ဗော. ယော စ ခေါ, ဘိက္ခဝေ, သိက္ခံ ပစ္စက္ခာယ ဒုဗ္ဗလျံ အာဝိကတွာ မေထုနံ ဓမ္မံ ပဋိသေဝတိ သော အာဂတော ဥပသမ္ပာဒေတဗ္ဗော. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="44" book="para" e="ch" v="1" p="28">

<Paragraph number="85" book="para">
<Emphasis>“ယော ပန ဘိက္ခု ဘိက္ခူနံ သိက္ခာသာဇီဝသမာပန္နော သိက္ခံ အပစ္စက္ခာယ ဒုဗ္ဗလျံ အနာဝိကတွာ မေထုနံ ဓမ္မံ ပဋိသေဝေယျ, အန္တမသော တိရစ္ဆာနဂတာယပိ, ပါရာဇိကော ဟောတိ အသံဝါသော”</Emphasis>တိ. (*1*:<Emphasis>1</Emphasis>)
</Paragraph>

</Division>
<Division number="45" book="para" e="ch" v="1" p="28">

<Paragraph number="86" book="para">
<Emphasis>ယော ပနာ</Emphasis>တိ ယော ယာဒိသော ယထာယုတ္တော ယထာဇစ္စော ယထာနာမော ယထာဂေါတ္တော ယထာသီလော ယထာဝိဟာရီ ယထာဂေါစရော ထေရော ဝါ နဝေါ ဝါ မဇ္ဈိမော ဝါ. ဧသော ဝုစ္စတိ “ယော ပနာ”တိ.
</Paragraph>

<Paragraph number="87" book="para">
<Emphasis>ဘိက္ခူ</Emphasis>တိ ဘိက္ခကောတိ ဘိက္ခု, ဘိက္ခာစရိယံ အဇ္ဈုပဂတောတိ ဘိက္ခု, ဘိန္နပဋဓရောတိ ဘိက္ခု, သမညာယ ဘိက္ခု, ပဋိညာယ ဘိက္ခု, ဧဟိ ဘိက္ခူတိ ဘိက္ခု, တီဟိ သရဏဂမနေဟိ ဥပသမ္ပန္နောတိ ဘိက္ခု, ဘဒြော ဘိက္ခု, သာရော ဘိက္ခု, သေခေါ ဘိက္ခု, အသေခေါ ဘိက္ခု, သမဂ္ဂေန သံဃေန ဉတ္တိစတုတ္ထေန ကမ္မေန အကုပ္ပေန ဌာနာရဟေန ဥပသမ္ပန္နောတိ ဘိက္ခု. တတြ ယွာယံ ဘိက္ခု သမဂ္ဂေန သံဃေန ဉတ္တိစတုတ္ထေန ကမ္မေန အကုပ္ပေန ဌာနာရဟေန ဥပသမ္ပန္နော, အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="88" book="para">
<Emphasis>သိက္ခာ</Emphasis>တိ တိဿော သိက္ခာ—  အဓိသီလသိက္ခာ, အဓိစိတ္တသိက္ခာ, အဓိပညာသိက္ခာ. တတြ ယာယံ အဓိသီလသိက္ခာ, အယံ ဣမသ္မိံ အတ္ထေ အဓိပ္ပေတာ သိက္ခာတိ.
</Paragraph>

<Paragraph number="89" book="para">
<Emphasis>သာဇီဝံ</Emphasis> နာမ ယံ ဘဂဝတာ ပညတ္တံ သိက္ခာပဒံ, ဧတံ သာဇီဝံ နာမ. တသ္မိံ သိက္ခတိ, တေန ဝုစ္စတိ သာဇီဝသမာပန္နောတိ.
</Paragraph>

<Paragraph number="90" book="para">
<Emphasis>သိက္ခံ အပစ္စက္ခာယ ဒုဗ္ဗလျံ အနာဝိကတွာ</Emphasis>တိ အတ္ထိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ; အတ္ထိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ ပစ္စက္ခာတာ.
</Paragraph>

<Paragraph number="91" book="para">
ကထဉ္စ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ. ဣဓ, ဘိက္ခဝေ, ဘိက္ခု ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော ဥပါသကဘာဝံ ပတ္ထယမာနော အာရာမိကဘာဝံ ပတ္ထယမာနော သာမဏေရဘာဝံ ပတ္ထယမာနော တိတ္ထိယဘာဝံ ပတ္ထယမာနော တိတ္ထိယသာဝကဘာဝံ ပတ္ထယမာနော အဿမဏဘာဝံ ပတ္ထယမာနော အသကျပုတ္တိယဘာဝံ ပတ္ထယမာနော—  “ယန္နူနာဟံ ဗုဒ္ဓံ ပစ္စက္ခေယျန်”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ.
</Paragraph>

<Paragraph number="92" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော—  “ယန္နူနာဟံ ဓမ္မံ ပစ္စက္ခေယျန်”တိ ဝဒတိ ဝိညာပေတိ …ပေ…  “ယန္နူနာဟံ သံဃံ…  ယန္နူနာဟံ သိက္ခံ…  ယန္နူနာဟံ ဝိနယံ…  ယန္နူနာဟံ ပါတိမောက္ခံ…  ယန္နူနာဟံ ဥဒ္ဒေသံ…  ယန္နူနာဟံ ဥပဇ္ဈာယံ…  ယန္နူနာဟံ အာစရိယံ…  ယန္နူနာဟံ သဒ္ဓိဝိဟာရိကံ…  ယန္နူနာဟံ အန္တေဝါသိကံ…  ယန္နူနာဟံ သမာနုပဇ္ဈာယကံ…  ယန္နူနာဟံ သမာနာစရိယကံ…  ယန္နူနာဟံ သဗြဟ္မစာရိံ ပစ္စက္ခေယျန်”တိ ဝဒတိ ဝိညာပေတိ. “ယန္နူနာဟံ ဂိဟီ အဿန်”တိ ဝဒတိ ဝိညာပေတိ. “ယန္နူနာဟံ ဥပါသကော အဿန်”တိ…  “ယန္နူနာဟံ အာရာမိကော အဿန်”တိ…  “ယန္နူနာဟံ သာမဏေရော အဿန်”တိ…  “ယန္နူနာဟံ တိတ္ထိယော အဿန်”တိ…  “ယန္နူနာဟံ တိတ္ထိယသာဝကော အဿန်”တိ…  “ယန္နူနာဟံ အဿမဏော အဿန်”တိ…  “ယန္နူနာဟံ အသကျပုတ္တိယော အဿန်”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ.
</Paragraph>

</Division>
<Division number="46" book="para" e="ch" v="1" p="29">

<Paragraph number="93" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော—  “ယဒိ ပနာဟံ ဗုဒ္ဓံ ပစ္စက္ခေယျန်”တိ ဝဒတိ ဝိညာပေတိ …ပေ…  “ယဒိ ပနာဟံ အသကျပုတ္တိယော အဿန်”တိ ဝဒတိ ဝိညာပေတိ …ပေ…  “အပါဟံ ဗုဒ္ဓံ ပစ္စက္ခေယျန်”တိ ဝဒတိ ဝိညာပေတိ …ပေ…  “အပါဟံ အသကျပုတ္တိယော အဿန်”တိ ဝဒတိ ဝိညာပေတိ …ပေ…  “ဟန္ဒာဟံ ဗုဒ္ဓံ ပစ္စက္ခေယျန်”တိ ဝဒတိ ဝိညာပေတိ …ပေ…  “ဟန္ဒာဟံ အသကျပုတ္တိယော အဿန်”တိ ဝဒတိ ဝိညာပေတိ …ပေ…  “ဟောတိ မေ ဗုဒ္ဓံ ပစ္စက္ခေယျန်”တိ ဝဒတိ ဝိညာပေတိ …ပေ…  “ဟောတိ မေ အသကျပုတ္တိယော အဿန်”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ.
</Paragraph>

</Division>
<Division number="47" book="para" e="ch" v="1" p="30">

<Paragraph number="94" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော “မာတရံ သရာမီ”တိ ဝဒတိ ဝိညာပေတိ…  “ပိတရံ သရာမီ”တိ ဝဒတိ ဝိညာပေတိ…  “ဘာတရံ သရာမီ”တိ ဝဒတိ ဝိညာပေတိ…  “ဘဂိနိံ သရာမီ”တိ ဝဒတိ ဝိညာပေတိ…  “ပုတ္တံ သရာမီ”တိ ဝဒတိ ဝိညာပေတိ…  “ဓီတရံ သရာမီ”တိ ဝဒတိ ဝိညာပေတိ…  “ပဇာပတိံ သရာမီ”တိ ဝဒတိ ဝိညာပေတိ…  “ဉာတကေ သရာမီ”တိ ဝဒတိ ဝိညာပေတိ…  “မိတ္တေ သရာမီ”တိ ဝဒတိ ဝိညာပေတိ…  “ဂါမံ သရာမီ”တိ ဝဒတိ ဝိညာပေတိ…  “နိဂမံ သရာမီ”တိ ဝဒတိ ဝိညာပေတိ…  “ခေတ္တံ သရာမီ”တိ ဝဒတိ ဝိညာပေတိ…  “ဝတ္ထုံ သရာမီ”တိ ဝဒတိ ဝိညာပေတိ…  “ဟိရညံ သရာမီ”တိ ဝဒတိ ဝိညာပေတိ…  “သုဝဏ္ဏံ သရာမီ”တိ ဝဒတိ ဝိညာပေတိ…  “သိပ္ပံ သရာမီ”တိ ဝဒတိ ဝိညာပေတိ…  “ပုဗ္ဗေ ဟသိတံ လပိတံ ကီဠိတံ သမနုဿရာမီ”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ.
</Paragraph>

</Division>
<Division number="48" book="para" e="ch" v="1" p="30">

<Paragraph number="95" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော—  “မာတာ မေ အတ္ထိ, သာ မယာ ပေါသေတဗ္ဗာ”တိ ဝဒတိ ဝိညာပေတိ…  “ပိတာ မေ အတ္ထိ, သော မယာ ပေါသေတဗ္ဗော”တိ ဝဒတိ ဝိညာပေတိ…  “ဘာတာ မေ အတ္ထိ, သော မယာ ပေါသေတဗ္ဗော”တိ ဝဒတိ ဝိညာပေတိ…  “ဘဂိနီ မေ အတ္ထိ, သာ မယာ ပေါသေတဗ္ဗာ”တိ ဝဒတိ ဝိညာပေတိ…  “ပုတ္တော မေ အတ္ထိ, သော မယာ ပေါသေတဗ္ဗော”တိ ဝဒတိ ဝိညာပေတိ…  “ဓီတာ မေ အတ္ထိ, သာ မယာ ပေါသေတဗ္ဗာ”တိ ဝဒတိ ဝိညာပေတိ…  “ပဇာပတိ မေ အတ္ထိ, သာ မယာ ပေါသေတဗ္ဗာ”တိ ဝဒတိ ဝိညာပေတိ…  “ဉာတကာ မေ အတ္ထိ, တေ မယာ ပေါသေတဗ္ဗာ”တိ ဝဒတိ ဝိညာပေတိ…  “မိတ္တာ မေ အတ္ထိ, တေ မယာ ပေါသေတဗ္ဗာ”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ.
</Paragraph>

</Division>
<Division number="49" book="para" e="ch" v="1" p="31">

<Paragraph number="96" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော—  “မာတာ မေ အတ္ထိ, သာ မံ ပေါသေဿတီ”တိ ဝဒတိ ဝိညာပေတိ…  “ပိတာ မေ အတ္ထိ, သော မံ ပေါသေဿတီ”တိ ဝဒတိ ဝိညာပေတိ…  “ဘာတာ မေ အတ္ထိ, သော မံ ပေါသေဿတီ”တိ ဝဒတိ ဝိညာပေတိ…  “ဘဂိနီ မေ အတ္ထိ, သာ မံ ပေါသေဿတီ”တိ ဝဒတိ ဝိညာပေတိ…  “ပုတ္တော မေ အတ္ထိ, သော မံ ပေါသေဿတီ”တိ ဝဒတိ ဝိညာပေတိ…  “ဓီတာ မေ အတ္ထိ, သာ မံ ပေါသေဿတီ”တိ ဝဒတိ ဝိညာပေတိ…  “ပဇာပတိ မေ အတ္ထိ, သာ မံ ပေါသေဿတီ”တိ ဝဒတိ ဝိညာပေတိ…  “ဉာတကာ မေ အတ္ထိ, တေ မံ ပေါသေဿန္တီ”တိ ဝဒတိ ဝိညာပေတိ…  “မိတ္တာ မေ အတ္ထိ, တေ မံ ပေါသေဿန္တီ”တိ ဝဒတိ ဝိညာပေတိ…  “ဂါမော မေ အတ္ထိ, တေနာဟံ ဇီဝိဿာမီ”တိ ဝဒတိ ဝိညာပေတိ…  “နိဂမော မေ အတ္ထိ, တေနာဟံ ဇီဝိဿာမီ”တိ ဝဒတိ ဝိညာပေတိ…  “ခေတ္တံ မေ အတ္ထိ, တေနာဟံ ဇီဝိဿာမီ”တိ ဝဒတိ ဝိညာပေတိ…  “ဝတ္ထု မေ အတ္ထိ, တေနာဟံ ဇီဝိဿာမီ”တိ ဝဒတိ ဝိညာပေတိ…  “ဟိရညံ မေ အတ္ထိ, တေနာဟံ ဇီဝိဿာမီ”တိ ဝဒတိ ဝိညာပေတိ…  “သုဝဏ္ဏံ မေ အတ္ထိ, တေနာဟံ ဇီဝိဿာမီ”တိ ဝဒတိ ဝိညာပေတိ…  “သိပ္ပံ မေ အတ္ထိ, တေနာဟံ ဇီဝိဿာမီ”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ.
</Paragraph>

</Division>
<Division number="50" book="para" e="ch" v="1" p="31">

<Paragraph number="97" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော “ဒုက္ကရန်”တိ ဝဒတိ ဝိညာပေတိ…  “န သုကရန်”တိ ဝဒတိ ဝိညာပေတိ…  “ဒုစ္စရန်”တိ ဝဒတိ ဝိညာပေတိ…  “န သုစရန်”တိ ဝဒတိ ဝိညာပေတိ…  “န ဥဿဟာမီ”တိ ဝဒတိ ဝိညာပေတိ…  “န ဝိသဟာမီ”တိ ဝဒတိ ဝိညာပေတိ…  “န ရမာမီ”တိ ဝဒတိ ဝိညာပေတိ…  “နာဘိရမာမီ”တိ ဝဒတိ ဝိညာပေတိ. ဧဝမ္ပိ ခေါ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ အပစ္စက္ခာတာ.
</Paragraph>

</Division>
<Division number="51" book="para" e="ch" v="1" p="32">

<Paragraph number="98" book="para">
ကထဉ္စ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ ပစ္စက္ခာတာ? ဣဓ, ဘိက္ခဝေ, ဘိက္ခု ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော—  “ဗုဒ္ဓံ ပစ္စက္ခာမီ”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ ပစ္စက္ခာတာ.
</Paragraph>

<Paragraph number="99" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော—  “ဓမ္မံ ပစ္စက္ခာမီ”တိ ဝဒတိ ဝိညာပေတိ…  “သံဃံ ပစ္စက္ခာမီ”တိ ဝဒတိ ဝိညာပေတိ…  “သိက္ခံ ပစ္စက္ခာမီ”တိ ဝဒတိ ဝိညာပေတိ…  “ဝိနယံ ပစ္စက္ခာမီ”တိ ဝဒတိ ဝိညာပေတိ…  “ပါတိမောက္ခံ ပစ္စက္ခာမီ”တိ ဝဒတိ ဝိညာပေတိ…  “ဥဒ္ဒေသံ ပစ္စက္ခာမီ”တိ ဝဒတိ ဝိညာပေတိ…  “ဥပဇ္ဈာယံ ပစ္စက္ခာမီ”တိ ဝဒတိ ဝိညာပေတိ…  “အာစရိယံ ပစ္စက္ခာမီ”တိ ဝဒတိ ဝိညာပေတိ…  “သဒ္ဓိဝိဟာရိကံ ပစ္စက္ခာမီ”တိ ဝဒတိ ဝိညာပေတိ…  “အန္တေဝါသိကံ ပစ္စက္ခာမီ”တိ ဝဒတိ ဝိညာပေတိ…  “သမာနုပဇ္ဈာယကံ ပစ္စက္ခာမီ”တိ ဝဒတိ ဝိညာပေတိ…  “သမာနာစရိယကံ ပစ္စက္ခာမီ”တိ ဝဒတိ ဝိညာပေတိ…  “သဗြဟ္မစာရိံ ပစ္စက္ခာမီ”တိ ဝဒတိ ဝိညာပေတိ…  “ဂိဟီတိ မံ ဓာရေဟီ”တိ ဝဒတိ ဝိညာပေတိ…  “ဥပါသကောတိ မံ ဓာရေဟီ”တိ ဝဒတိ ဝိညာပေတိ…  “အာရာမိကောတိ မံ ဓာရေဟီ”တိ ဝဒတိ ဝိညာပေတိ…  “သာမဏေရောတိ မံ ဓာရေဟီ”တိ ဝဒတိ ဝိညာပေတိ…  “တိတ္ထိယောတိ မံ ဓာရေဟီ”တိ ဝဒတိ ဝိညာပေတိ…  “တိတ္ထိယသာဝကောတိ မံ ဓာရေဟီ”တိ ဝဒတိ ဝိညာပေတိ…  “အဿမဏောတိ မံ ဓာရေဟီ”တိ ဝဒတိ ဝိညာပေတိ…  “အသကျပုတ္တိယောတိ မံ ဓာရေဟီ”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ ပစ္စက္ခာတာ.
</Paragraph>

</Division>
<Division number="52" book="para" e="ch" v="1" p="32">

<Paragraph number="100" book="para">
အထ ဝါ ပန ဥက္ကဏ္ဌိတော အနဘိရတော သာမညာ စဝိတုကာမော ဘိက္ခုဘာဝံ အဋ္ဋီယမာနော ဟရာယမာနော ဇိဂုစ္ဆမာနော ဂိဟိဘာဝံ ပတ္ထယမာနော …ပေ…  အသကျပုတ္တိယဘာဝံ ပတ္ထယမာနော—  “အလံ မေ ဗုဒ္ဓေနာ”တိ ဝဒတိ ဝိညာပေတိ …ပေ…  “အလံ မေ သဗြဟ္မစာရီဟီ”တိ ဝဒတိ ဝိညာပေတိ. ဧဝမ္ပိ …ပေ…  အထ ဝါ ပန …ပေ…  “ကိံ နု မေ ဗုဒ္ဓေနာ”တိ ဝဒတိ ဝိညာပေတိ …ပေ…  “ကိံ နု မေ သဗြဟ္မစာရီဟီ”တိ ဝဒတိ ဝိညာပေတိ…  “န မမတ္ထော ဗုဒ္ဓေနာ”တိ ဝဒတိ ဝိညာပေတိ …ပေ…  “န မမတ္ထော သဗြဟ္မစာရီဟီ”တိ ဝဒတိ ဝိညာပေတိ…  “သုမုတ္တာဟံ ဗုဒ္ဓေနာ”တိ ဝဒတိ ဝိညာပေတိ …ပေ…  “သုမုတ္တာဟံ သဗြဟ္မစာရီဟီ”တိ ဝဒတိ ဝိညာပေတိ. ဧဝမ္ပိ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ ပစ္စက္ခာတာ.
</Paragraph>

</Division>
<Division number="53" book="para" e="ch" v="1" p="33">

<Paragraph number="101" book="para">
ယာနိ ဝါ ပနညာနိပိ အတ္ထိ ဗုဒ္ဓဝေဝစနာနိ ဝါ ဓမ္မဝေဝစနာနိ ဝါ သံဃဝေဝစနာနိ ဝါ သိက္ခာဝေဝစနာနိ ဝါ ဝိနယဝေဝစနာနိ ဝါ ပါတိမောက္ခဝေဝစနာနိ ဝါ ဥဒ္ဒေသဝေဝစနာနိ ဝါ ဥပဇ္ဈာယဝေဝစနာနိ ဝါ အာစရိယဝေဝစနာနိ ဝါ သဒ္ဓိဝိဟာရိကဝေဝစနာနိ ဝါ အန္တေဝါသိကဝေဝစနာနိ ဝါ သမာနုပဇ္ဈာယကဝေဝစနာနိ ဝါ သမာနာစရိယကဝေဝစနာနိ ဝါ သဗြဟ္မစာရိဝေဝစနာနိ ဝါ ဂိဟိဝေဝစနာနိ ဝါ ဥပါသကဝေဝစနာနိ ဝါ အာရာမိကဝေဝစနာနိ ဝါ သာမဏေရဝေဝစနာနိ ဝါ တိတ္ထိယဝေဝစနာနိ ဝါ တိတ္ထိယသာဝကဝေဝစနာနိ ဝါ အဿမဏဝေဝစနာနိ ဝါ အသကျပုတ္တိယဝေဝစနာနိ ဝါ, တေဟိ အာကာရေဟိ တေဟိ လိင်္ဂေဟိ တေဟိ နိမိတ္တေဟိ ဝဒတိ ဝိညာပေတိ. ဧဝံ ခေါ, ဘိက္ခဝေ, ဒုဗ္ဗလျာဝိကမ္မဉ္စေဝ ဟောတိ သိက္ခာ စ ပစ္စက္ခာတာ.
</Paragraph>

</Division>
<Division number="54" book="para" e="ch" v="1" p="33">

<Paragraph number="102" book="para">
ကထဉ္စ, ဘိက္ခဝေ, အပစ္စက္ခာတာ ဟောတိ သိက္ခာ? ဣဓ, ဘိက္ခဝေ, ယေဟိ အာကာရေဟိ ယေဟိ လိင်္ဂေဟိ ယေဟိ နိမိတ္တေဟိ သိက္ခာ ပစ္စက္ခာတာ ဟောတိ တေဟိ အာကာရေဟိ တေဟိ လိင်္ဂေဟိ တေဟိ နိမိတ္တေဟိ ဥမ္မတ္တကော သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. ဥမ္မတ္တကဿ သန္တိကေ သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. ခိတ္တစိတ္တော သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. ခိတ္တစိတ္တဿ သန္တိကေ သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. ဝေဒနာဋ္ဋော သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. ဝေဒနာဋ္ဋဿ သန္တိကေ သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. ဒေဝတာယ သန္တိကေ သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. တိရစ္ဆာနဂတဿ သန္တိကေ သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. အရိယကေန မိလက္ခဿ သန္တိကေ သိက္ခံ ပစ္စက္ခာတိ, သော စ န ပဋိဝိဇာနာတိ, အပစ္စက္ခာတာ ဟောတိ သိက္ခာ. မိလက္ခကေန အရိယဿ သန္တိကေ သိက္ခံ ပစ္စက္ခာတိ, သော စ န ပဋိဝိဇာနာတိ, အပစ္စက္ခာတာ ဟောတိ သိက္ခာ. အရိယကေန အရိယဿ သန္တိကေ သိက္ခံ ပစ္စက္ခာတိ, သော စ န ပဋိဝိဇာနာတိ, အပစ္စက္ခာတာ ဟောတိ သိက္ခာ. မိလက္ခကေန မိလက္ခဿ သန္တိကေ သိက္ခံ ပစ္စက္ခာတိ, သော စ န ပဋိဝိဇာနာတိ, အပစ္စက္ခာတာ ဟောတိ သိက္ခာ. ဒဝါယ သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. ရဝါယ သိက္ခံ ပစ္စက္ခာတိ, အပစ္စက္ခာတာ ဟောတိ သိက္ခာ. အသာဝေတုကာမော သာဝေတိ, အပစ္စက္ခာတာ ဟောတိ သိက္ခာ. သာဝေတုကာမော န သာဝေတိ, အပစ္စက္ခာတာ ဟောတိ သိက္ခာ. အဝိညုဿ သာဝေတိ, အပစ္စက္ခာတာ ဟောတိ သိက္ခာ. ဝိညုဿ န သာဝေတိ, အပစ္စက္ခာတာ ဟောတိ သိက္ခာ. သဗ္ဗသော ဝါ ပန န သာဝေတိ, အပစ္စက္ခာတာ ဟောတိ သိက္ခာ. ဧဝံ ခေါ, ဘိက္ခဝေ, အပစ္စက္ခာတာ ဟောတိ သိက္ခာ.
</Paragraph>

</Division>
<Division number="55" book="para" e="ch" v="1" p="34">

<Paragraph number="103" book="para">
<Emphasis>မေထုနဓမ္မော</Emphasis> နာမ ယော သော အသဒ္ဓမ္မော ဂါမဓမ္မော ဝသလဓမ္မော ဒုဋ္ဌုလ္လံ ဩဒကန္တိကံ ရဟဿံ ဒွယံဒွယသမာပတ္တိ, ဧသော မေထုနဓမ္မော နာမ.
</Paragraph>

<Paragraph number="104" book="para">
<Emphasis>ပဋိသေဝတိ</Emphasis> နာမ ယော နိမိတ္တေန နိမိတ္တံ အင်္ဂဇာတေန အင်္ဂဇာတံ အန္တမသော တိလဖလမတ္တမ္ပိ ပဝေသေတိ, ဧသော ပဋိသေဝတိ နာမ.
</Paragraph>

<Paragraph number="105" book="para">
<Emphasis>အန္တမသော တိရစ္ဆာနဂတာယပီ</Emphasis>တိ တိရစ္ဆာနဂတိတ္ထိယာပိ မေထုနံ ဓမ္မံ ပဋိသေဝိတွာ အဿမဏော ဟောတိ အသကျပုတ္တိယော, ပဂေဝ မနုဿိတ္ထိယာ. တေန ဝုစ္စတိ—  “အန္တမသော တိရစ္ဆာနဂတာယပီ”တိ.
</Paragraph>

<Paragraph number="106" book="para">
<Emphasis>ပါရာဇိကော ဟောတီ</Emphasis>တိ သေယျထာပိ နာမ ပုရိသော သီသစ္ဆိန္နော အဘဗ္ဗော တေန သရီရဗန္ဓနေန ဇီဝိတုံ; ဧဝမေဝ ဘိက္ခု မေထုနံ ဓမ္မံ ပဋိသေဝိတွာ အဿမဏော ဟောတိ အသကျပုတ္တိယော. တေန ဝုစ္စတိ—  “ပါရာဇိကော ဟောတီ”တိ.
</Paragraph>

<Paragraph number="107" book="para">
<Emphasis>အသံဝါသော</Emphasis>တိ သံဝါသော နာမ ဧကကမ္မံ ဧကုဒ္ဒေသော သမသိက္ခတာ—  ဧသော သံဝါသော နာမ. သော တေန သဒ္ဓိံ နတ္ထိ. တေန ဝုစ္စတိ—  “အသံဝါသော”တိ.
</Paragraph>

</Division>
<Division number="56" book="para" e="ch" v="1" p="34">

<Paragraph number="108" book="para">
တိဿော ဣတ္ထိယော—  မနုဿိတ္ထီ, အမနုဿိတ္ထီ, တိရစ္ဆာနဂတိတ္ထီ. တယော ဥဘတောဗျဉ္ဇနကာ—  မနုဿုဘတောဗျဉ္ဇနကော, အမနုဿုဘတောဗျဉ္ဇနကော, တိရစ္ဆာနဂတုဘတောဗျဉ္ဇနကော. တယော ပဏ္ဍကာ—  မနုဿပဏ္ဍကော, အမနုဿပဏ္ဍကော, တိရစ္ဆာနဂတပဏ္ဍကော. တယော ပုရိသာ—  မနုဿပုရိသော, အမနုဿပုရိသော, တိရစ္ဆာနဂတပုရိသော.
</Paragraph>

<Paragraph number="109" book="para">
မနုဿိတ္ထိယာ တယော မဂ္ဂေ မေထုနံ ဓမ္မံ ပဋိသေဝန္တဿ အာပတ္တိ ပါရာဇိကဿ—  ဝစ္စမဂ္ဂေ, ပဿာဝမဂ္ဂေ, မုခေ. အမနုဿိတ္ထိယာ …ပေ…  တိရစ္ဆာနဂတိတ္ထိယာ တယော မဂ္ဂေ မေထုနံ ဓမ္မံ ပဋိသေဝန္တဿ အာပတ္တိ ပါရာဇိကဿ—  ဝစ္စမဂ္ဂေ, ပဿာဝမဂ္ဂေ, မုခေ. မနုဿုဘတောဗျဉ္ဇနကဿ…  အမနုဿုဘတောဗျဉ္ဇနကဿ…  တိရစ္ဆာနဂတုဘတောဗျဉ္ဇနကဿ တယော မဂ္ဂေ မေထုနံ ဓမ္မံ ပဋိသေဝန္တဿ အာပတ္တိ ပါရာဇိကဿ—  ဝစ္စမဂ္ဂေ, ပဿာဝမဂ္ဂေ, မုခေ. မနုဿပဏ္ဍကဿ ဒွေ မဂ္ဂေ မေထုနံ ဓမ္မံ ပဋိသေဝန္တဿ အာပတ္တိ ပါရာဇိကဿ—  ဝစ္စမဂ္ဂေ, မုခေ. အမနုဿပဏ္ဍကဿ…  တိရစ္ဆာနဂတပဏ္ဍကဿ…  မနုဿပုရိသဿ…  အမနုဿပုရိသဿ…  တိရစ္ဆာနဂတပုရိသဿ ဒွေ မဂ္ဂေ မေထုနံ ဓမ္မံ ပဋိသေဝန္တဿ အာပတ္တိ ပါရာဇိကဿ—  ဝစ္စမဂ္ဂေ, မုခေ.
</Paragraph>

</Division>
<Division number="57" book="para" e="ch" v="1" p="35">

<Paragraph number="110" book="para">
ဘိက္ခုဿ သေဝနစိတ္တံ ဥပဋ္ဌိတေ မနုဿိတ္ထိယာ ဝစ္စမဂ္ဂံ အင်္ဂဇာတံ ပဝေသေန္တဿ အာပတ္တိ ပါရာဇိကဿ. ဘိက္ခုဿ သေဝနစိတ္တံ ဥပဋ္ဌိတေ မနုဿိတ္ထိယာ ပဿာဝမဂ္ဂံ…  မုခံ အင်္ဂဇာတံ ပဝေသေန္တဿ အာပတ္တိ ပါရာဇိကဿ. ဘိက္ခုဿ သေဝနစိတ္တံ ဥပဋ္ဌိတေ အမနုဿိတ္ထိယာ…  တိရစ္ဆာနဂတိတ္ထိယာ…  မနုဿုဘတောဗျဉ္ဇနကဿ…  အမနုဿုဘတောဗျဉ္ဇနကဿ…  တိရစ္ဆာနဂတုဘတောဗျဉ္ဇနကဿ…  ဝစ္စမဂ္ဂံ ပဿာဝမဂ္ဂံ မုခံ အင်္ဂဇာတံ ပဝေသေန္တဿ အာပတ္တိ ပါရာဇိကဿ. ဘိက္ခုဿ သေဝနစိတ္တံ ဥပဋ္ဌိတေ မနုဿပဏ္ဍကဿ ဝစ္စမဂ္ဂံ မုခံ အင်္ဂဇာတံ ပဝေသေန္တဿ အာပတ္တိ ပါရာဇိကဿ. ဘိက္ခုဿ သေဝနစိတ္တံ ဥပဋ္ဌိတေ အမနုဿပဏ္ဍကဿ…  တိရစ္ဆာနဂတပဏ္ဍကဿ…  မနုဿပုရိသဿ…  အမနုဿပုရိသဿ…  တိရစ္ဆာနဂတပုရိသဿ ဝစ္စမဂ္ဂံ မုခံ အင်္ဂဇာတံ ပဝေသေန္တဿ အာပတ္တိ ပါရာဇိကဿ.
</Paragraph>

</Division>
<Division number="58" book="para" e="ch" v="1" p="35">

<Paragraph number="111" book="para">
ဘိက္ခုပစ္စတ္ထိကာ မနုဿိတ္ထိံ ဘိက္ခုဿ သန္တိကေ အာနေတွာ ဝစ္စမဂ္ဂေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ. ဘိက္ခုပစ္စတ္ထိကာ မနုဿိတ္ထိံ ဘိက္ခုဿ သန္တိကေ အာနေတွာ ဝစ္စမဂ္ဂေန အင်္ဂဇာတံ အဘိနိသီဒေန္တိ. သော စေ ပဝေသနံ န သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ. ဘိက္ခုပစ္စတ္ထိကာ မနုဿိတ္ထိံ ဘိက္ခုဿ သန္တိကေ အာနေတွာ ဝစ္စမဂ္ဂေန အင်္ဂဇာတံ အဘိနိသီဒေန္တိ. သော စေ ပဝေသနံ န သာဒိယတိ, ပဝိဋ္ဌံ န သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ. ဘိက္ခုပစ္စတ္ထိကာ မနုဿိတ္ထိံ ဘိက္ခုဿ သန္တိကေ အာနေတွာ ဝစ္စမဂ္ဂေန အင်္ဂဇာတံ အဘိနိသီဒေန္တိ. သော စေ ပဝေသနံ န သာဒိယတိ, ပဝိဋ္ဌံ န သာဒိယတိ, ဌိတံ န သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ. ဘိက္ခုပစ္စတ္ထိကာ မနုဿိတ္ထိံ ဘိက္ခုဿ သန္တိကေ အာနေတွာ ဝစ္စမဂ္ဂေန အင်္ဂဇာတံ အဘိနိသီဒေန္တိ. သော စေ ပဝေသနံ န သာဒိယတိ, ပဝိဋ္ဌံ န သာဒိယတိ, ဌိတံ န သာဒိယတိ, ဥဒ္ဓရဏံ န သာဒိယတိ, အနာပတ္တိ.
</Paragraph>

<Paragraph number="112" book="para">
ဘိက္ခုပစ္စတ္ထိကာ မနုဿိတ္ထိံ ဘိက္ခုဿ သန္တိကေ အာနေတွာ ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

</Division>
<Division number="59" book="para" e="ch" v="1" p="36">

<Paragraph number="113" book="para">
ဘိက္ခုပစ္စတ္ထိကာ မနုဿိတ္ထိံ ဇာဂရန္တိံ…  သုတ္တံ…  မတ္တံ…  ဥမ္မတ္တံ…  ပမတ္တံ…  မတံ အက္ခာယိတံ…  မတံ ယေဘုယျေန အက္ခာယိတံ …ပေ…  အာပတ္တိ ပါရာဇိကဿ. မတံ ယေဘုယျေန ခါယိတံ ဘိက္ခုဿ သန္တိကေ အာနေတွာ ဝစ္စမဂ္ဂေန…  ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

<Paragraph number="114" book="para">
ဘိက္ခုပစ္စတ္ထိကာ အမနုဿိတ္ထိံ…  တိရစ္ဆာနဂတိတ္ထိံ…  မနုဿုဘတောဗျဉ္ဇနကံ…  အမနုဿုဘတောဗျဉ္ဇနကံ…  တိရစ္ဆာနဂတုဘတောဗျဉ္ဇနကံ ဘိက္ခုဿ သန္တိကေ အာနေတွာ ဝစ္စမဂ္ဂေန…  ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="115" book="para">
ဘိက္ခုပစ္စတ္ထိကာ တိရစ္ဆာနဂတုဘတောဗျဉ္ဇနကံ ဇာဂရန္တံ…  သုတ္တံ…  မတ္တံ…  ဥမ္မတ္တံ…  ပမတ္တံ…  မတံ အက္ခာယိတံ…  မတံ ယေဘုယျေန အက္ခာယိတံ …ပေ…  အာပတ္တိ ပါရာဇိကဿ. မတံ ယေဘုယျေန ခါယိတံ ဘိက္ခုဿ သန္တိကေ အာနေတွာ ဝစ္စမဂ္ဂေန…  ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

<Paragraph number="116" book="para">
ဘိက္ခုပစ္စတ္ထိကာ မနုဿပဏ္ဍကံ…  အမနုဿပဏ္ဍကံ…  တိရစ္ဆာနဂတပဏ္ဍကံ ဘိက္ခုဿ သန္တိကေ အာနေတွာ ဝစ္စမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="117" book="para">
ဘိက္ခုပစ္စတ္ထိကာ တိရစ္ဆာနဂတပဏ္ဍကံ ဇာဂရန္တံ…  သုတ္တံ…  မတ္တံ…  ဥမ္မတ္တံ…  ပမတ္တံ…  မတံ အက္ခာယိတံ…  မတံ ယေဘုယျေန အက္ခာယိတံ …ပေ…  အာပတ္တိ ပါရာဇိကဿ. မတံ ယေဘုယျေန ခါယိတံ ဘိက္ခုဿ သန္တိကေ အာနေတွာ ဝစ္စမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

</Division>
<Division number="60" book="para" e="ch" v="1" p="37">

<Paragraph number="118" book="para">
ဘိက္ခုပစ္စတ္ထိကာ မနုဿပုရိသံ…  အမနုဿပုရိသံ…  တိရစ္ဆာနဂတပုရိသံ ဘိက္ခုဿ သန္တိကေ အာနေတွာ ဝစ္စမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="119" book="para">
ဘိက္ခုပစ္စတ္ထိကာ တိရစ္ဆာနဂတပုရိသံ ဇာဂရန္တံ…  သုတ္တံ…  မတ္တံ…  ဥမ္မတ္တံ…  ပမတ္တံ…  မတံ အက္ခာယိတံ…  မတံ ယေဘုယျေန အက္ခာယိတံ …ပေ…  အာပတ္တိ ပါရာဇိကဿ. မတံ ယေဘုယျေန ခါယိတံ ဘိက္ခုဿ သန္တိကေ အာနေတွာ ဝစ္စမဂ္ဂေန…  မုခေန အင်္ဂဇာတံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

</Division>
<Division number="61" book="para" e="ch" v="1" p="37">

<Paragraph number="120" book="para">
ဘိက္ခုပစ္စတ္ထိကာ မနုဿိတ္ထိံ ဘိက္ခုဿ သန္တိကေ အာနေတွာ ဝစ္စမဂ္ဂေန…  ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ သန္ထတာယ အသန္ထတဿ, အသန္ထတာယ သန္ထတဿ, သန္ထတာယ သန္ထတဿ, အသန္ထတာယ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="121" book="para">
ဘိက္ခုပစ္စတ္ထိကာ မနုဿိတ္ထိံ ဇာဂရန္တိံ…  သုတ္တံ…  မတ္တံ…  ဥမ္မတ္တံ…  ပမတ္တံ…  မတံ အက္ခာယိတံ…  မတံ ယေဘုယျေန အက္ခာယိတံ …ပေ…  အာပတ္တိ ပါရာဇိကဿ. မတံ ယေဘုယျေန ခါယိတံ ဘိက္ခုဿ သန္တိကေ အာနေတွာ ဝစ္စမဂ္ဂေန…  ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ, သန္ထတာယ အသန္ထတဿ, အသန္ထတာယ သန္ထတဿ, သန္ထတာယ သန္ထတဿ, အသန္ထတာယ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

<Paragraph number="122" book="para">
ဘိက္ခုပစ္စတ္ထိကာ အမနုဿိတ္ထိံ…  တိရစ္ဆာနဂတိတ္ထိံ…  မနုဿုဘတောဗျဉ္ဇနကံ…  အမနုဿုဘတောဗျဉ္ဇနကံ…  တိရစ္ဆာနဂတုဘတောဗျဉ္ဇနကံ ဘိက္ခုဿ သန္တိကေ အာနေတွာ ဝစ္စမဂ္ဂေန…  ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ သန္ထတဿ အသန္ထတဿ, အသန္ထတဿ သန္ထတဿ, သန္ထတဿ သန္ထတဿ, အသန္ထတဿ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="123" book="para">
ဘိက္ခုပစ္စတ္ထိကာ တိရစ္ဆာနဂတုဘတောဗျဉ္ဇနကံ ဇာဂရန္တံ…  သုတ္တံ…  မတ္တံ…  ဥမ္မတ္တံ…  ပမတ္တံ…  မတံ အက္ခာယိတံ…  မတံ ယေဘုယျေန အက္ခာယိတံ …ပေ…  အာပတ္တိ ပါရာဇိကဿ. မတံ ယေဘုယျေန ခါယိတံ ဘိက္ခုဿ သန္တိကေ အာနေတွာ ဝစ္စမဂ္ဂေန…  ပဿာဝမဂ္ဂေန…  မုခေန အင်္ဂဇာတံ အဘိနိသီဒေန္တိ, သန္ထတဿ အသန္ထတဿ, အသန္ထတဿ သန္ထတဿ, သန္ထတဿ သန္ထတဿ, အသန္ထတဿ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

</Division>
<Division number="62" book="para" e="ch" v="1" p="38">

<Paragraph number="124" book="para">
ဘိက္ခုပစ္စတ္ထိကာ မနုဿပဏ္ဍကံ…  အမနုဿပဏ္ဍကံ…  တိရစ္ဆာနဂတပဏ္ဍကံ…  မနုဿပုရိသံ…  အမနုဿပုရိသံ…  တိရစ္ဆာနဂတပုရိသံ ဘိက္ခုဿ သန္တိကေ အာနေတွာ ဝစ္စမဂ္ဂေန…  မုခေန အင်္ဂဇာတံ အဘိနိသီဒေန္တိ သန္ထတဿ အသန္ထတဿ, အသန္ထတဿ သန္ထတဿ, သန္ထတဿ သန္ထတဿ, အသန္ထတဿ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="125" book="para">
ဘိက္ခုပစ္စတ္ထိကာ တိရစ္ဆာနဂတပုရိသံ ဇာဂရန္တံ…  သုတ္တံ…  မတ္တံ…  ဥမ္မတ္တံ…  ပမတ္တံ…  မတံ အက္ခာယိတံ…  မတံ ယေဘုယျေန အက္ခာယိတံ …ပေ…  အာပတ္တိ ပါရာဇိကဿ. မတံ ယေဘုယျေန ခါယိတံ ဘိက္ခုဿ သန္တိကေ အာနေတွာ ဝစ္စမဂ္ဂေန…  မုခေန အင်္ဂဇာတံ အဘိနိသီဒေန္တိ, သန္ထတဿ အသန္ထတဿ, အသန္ထတဿ သန္ထတဿ, သန္ထတဿ သန္ထတဿ, အသန္ထတဿ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

</Division>
<Division number="63" book="para" e="ch" v="1" p="39">

<Paragraph number="126" book="para">
ဘိက္ခုပစ္စတ္ထိကာ ဘိက္ခုံ မနုဿိတ္ထိယာ သန္တိကေ အာနေတွာ အင်္ဂဇာတေန ဝစ္စမဂ္ဂံ…  ပဿာဝမဂ္ဂံ…  မုခံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="127" book="para">
ဘိက္ခုပစ္စတ္ထိကာ ဘိက္ခုံ မနုဿိတ္ထိယာ ဇာဂရန္တိယာ…  သုတ္တာယ…  မတ္တာယ…  ဥမ္မတ္တာယ…  ပမတ္တာယ…  မတာယ အက္ခာယိတာယ…  မတာယ ယေဘုယျေန အက္ခာယိတာယ …ပေ…  အာပတ္တိ ပါရာဇိကဿ. မတာယ ယေဘုယျေန ခါယိတာယ သန္တိကေ အာနေတွာ အင်္ဂဇာတေန ဝစ္စမဂ္ဂံ…  ပဿာဝမဂ္ဂံ…  မုခံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

<Paragraph number="128" book="para">
ဘိက္ခုပစ္စတ္ထိကာ ဘိက္ခုံ အမနုဿိတ္ထိယာ…  တိရစ္ဆာနဂတိတ္ထိယာ…  မနုဿုဘတောဗျဉ္ဇနကဿ…  အမနုဿုဘတောဗျဉ္ဇနကဿ…  တိရစ္ဆာနဂတုဘတောဗျဉ္ဇနကဿ…  မနုဿပဏ္ဍကဿ…  အမနုဿပဏ္ဍကဿ…  တိရစ္ဆာနဂတပဏ္ဍကဿ…  မနုဿပုရိသဿ…  အမနုဿပုရိသဿ…  တိရစ္ဆာနဂတပုရိသဿ သန္တိကေ အာနေတွာ အင်္ဂဇာတေန ဝစ္စမဂ္ဂံ…  မုခံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="129" book="para">
ဘိက္ခုပစ္စတ္ထိကာ ဘိက္ခုံ တိရစ္ဆာနဂတပုရိသဿ ဇာဂရန္တဿ…  သုတ္တဿ…  မတ္တဿ…  ဥမ္မတ္တဿ…  ပမတ္တဿ…  မတဿ အက္ခာယိတဿ…  မတဿ ယေဘုယျေန အက္ခာယိတဿ …ပေ…  အာပတ္တိ ပါရာဇိကဿ. မတဿ ယေဘုယျေန ခါယိတဿ သန္တိကေ အာနေတွာ အင်္ဂဇာတေန ဝစ္စမဂ္ဂံ…  မုခံ အဘိနိသီဒေန္တိ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

</Division>
<Division number="64" book="para" e="ch" v="1" p="40">

<Paragraph number="130" book="para">
ဘိက္ခုပစ္စတ္ထိကာ ဘိက္ခုံ မနုဿိတ္ထိယာ သန္တိကေ အာနေတွာ အင်္ဂဇာတေန ဝစ္စမဂ္ဂံ…  ပဿာဝမဂ္ဂံ…  မုခံ အဘိနိသီဒေန္တိ သန္ထတဿ အသန္ထတာယ, အသန္ထတဿ သန္ထတာယ, သန္ထတဿ သန္ထတာယ, အသန္ထတဿ အသန္ထတာယ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

<Paragraph number="131" book="para">
ဘိက္ခုပစ္စတ္ထိကာ ဘိက္ခုံ မနုဿိတ္ထိယာ ဇာဂရန္တိယာ…  သုတ္တာယ…  မတ္တာယ…  ဥမ္မတ္တာယ…  ပမတ္တာယ…  မတာယ အက္ခာယိတာယ…  မတာယ ယေဘုယျေန အက္ခာယိတာယ …ပေ…  အာပတ္တိ ပါရာဇိကဿ. မတာယ ယေဘုယျေန ခါယိတာယ သန္တိကေ အာနေတွာ အင်္ဂဇာတေန ဝစ္စမဂ္ဂံ…  ပဿာဝမဂ္ဂံ…  မုခံ အဘိနိသီဒေန္တိ သန္ထတဿ အသန္ထတာယ, အသန္ထတဿ သန္ထတာယ, သန္ထတဿ သန္ထတာယ, အသန္ထတဿ အသန္ထတာယ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

<Paragraph number="132" book="para">
ဘိက္ခုပစ္စတ္ထိကာ ဘိက္ခုံ အမနုဿိတ္ထိယာ…  တိရစ္ဆာနဂတိတ္ထိယာ…  မနုဿုဘတောဗျဉ္ဇနကဿ…  အမနုဿုဘတောဗျဉ္ဇနကဿ…  တိရစ္ဆာနဂတုဘတောဗျဉ္ဇနကဿ…  မနုဿပဏ္ဍကဿ…  အမနုဿပဏ္ဍကဿ…  တိရစ္ဆာနဂတပဏ္ဍကဿ…  မနုဿပုရိသဿ…  အမနုဿပုရိသဿ…  တိရစ္ဆာနဂတပုရိသဿ သန္တိကေ အာနေတွာ အင်္ဂဇာတေန ဝစ္စမဂ္ဂံ…  မုခံ အဘိနိသီဒေန္တိ သန္ထတဿ အသန္ထတဿ, အသန္ထတဿ သန္ထတဿ, သန္ထတဿ သန္ထတဿ, အသန္ထတဿ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ပါရာဇိကဿ …ပေ…  န သာဒိယတိ, အနာပတ္တိ.
</Paragraph>

</Division>
<Division number="65" book="para" e="ch" v="1" p="40">

<Paragraph number="133" book="para">
ဘိက္ခုပစ္စတ္ထိကာ ဘိက္ခုံ တိရစ္ဆာနဂတပုရိသဿ ဇာဂရန္တဿ…  သုတ္တဿ…  မတ္တဿ…  ဥမ္မတ္တဿ…  ပမတ္တဿ…  မတဿ အက္ခာယိတဿ…  မတဿ ယေဘုယျေန အက္ခာယိတဿ …ပေ…  အာပတ္တိ ပါရာဇိကဿ. မတဿ ယေဘုယျေန ခါယိတဿ သန္တိကေ အာနေတွာ အင်္ဂဇာတေန ဝစ္စမဂ္ဂံ…  မုခံ အဘိနိသီဒေန္တိ သန္ထတဿ အသန္ထတဿ, အသန္ထတဿ သန္ထတဿ, သန္ထတဿ သန္ထတဿ, အသန္ထတဿ အသန္ထတဿ. သော စေ ပဝေသနံ သာဒိယတိ, ပဝိဋ္ဌံ သာဒိယတိ, ဌိတံ သာဒိယတိ, ဥဒ္ဓရဏံ သာဒိယတိ, အာပတ္တိ ထုလ္လစ္စယဿ …ပေ…  န သာဒိယတိ, အနာပတ္တိ.
</Paragraph>

<Paragraph number="134" book="para">
ယထာ ဘိက္ခုပစ္စတ္ထိကာ ဝိတ္ထာရိတာ, ဧဝံ ဝိတ္ထာရေတဗ္ဗာ.
</Paragraph>

<Paragraph number="135" book="para">
ရာဇပစ္စတ္ထိကာ…  စောရပစ္စတ္ထိကာ…  ဓုတ္တပစ္စတ္ထိကာ…  ဥပ္ပလဂန္ဓပစ္စတ္ထိကာ. သံခိတ္တံ.
</Paragraph>

</Division>
<Division number="66" book="para" e="ch" v="1" p="41">

<Paragraph number="136" book="para">
မဂ္ဂေန မဂ္ဂံ ပဝေသေတိ, အာပတ္တိ ပါရာဇိကဿ. မဂ္ဂေန အမဂ္ဂံ ပဝေသေတိ, အာပတ္တိ ပါရာဇိကဿ. အမဂ္ဂေန မဂ္ဂံ ပဝေသေတိ, အာပတ္တိ ပါရာဇိကဿ. အမဂ္ဂေန အမဂ္ဂံ ပဝေသေတိ, အာပတ္တိ ထုလ္လစ္စယဿ.
</Paragraph>

<Paragraph number="137" book="para">
ဘိက္ခု သုတ္တဘိက္ခုမှိ ဝိပ္ပဋိပဇ္ဇတိ; ပဋိဗုဒ္ဓေါ သာဒိယတိ, ဥဘော နာသေတဗ္ဗာ. ပဋိဗုဒ္ဓေါ န သာဒိယတိ, ဒူသကော နာသေတဗ္ဗော. ဘိက္ခု သုတ္တသာမဏေရမှိ ဝိပ္ပဋိပဇ္ဇတိ; ပဋိဗုဒ္ဓေါ သာဒိယတိ, ဥဘော နာသေတဗ္ဗာ. ပဋိဗုဒ္ဓေါ န သာဒိယတိ, ဒူသကော နာသေတဗ္ဗော. သာမဏေရော သုတ္တဘိက္ခုမှိ ဝိပ္ပဋိပဇ္ဇတိ; ပဋိဗုဒ္ဓေါ သာဒိယတိ, ဥဘော နာသေတဗ္ဗာ. ပဋိဗုဒ္ဓေါ န သာဒိယတိ, ဒူသကော နာသေတဗ္ဗော. သာမဏေရော သုတ္တသာမဏေရမှိ ဝိပ္ပဋိပဇ္ဇတိ; ပဋိဗုဒ္ဓေါ သာဒိယတိ, ဥဘော နာသေတဗ္ဗာ. ပဋိဗုဒ္ဓေါ န သာဒိယတိ, ဒူသကော နာသေတဗ္ဗော.
</Paragraph>

<Paragraph number="138" book="para">
အနာပတ္တိ—  အဇာနန္တဿ, အသာဒိယန္တဿ, ဥမ္မတ္တကဿ, ခိတ္တစိတ္တဿ, ဝေဒနာဋ္ဋဿ, အာဒိကမ္မိကဿာတိ.

</Paragraph>
</Division>

<Paragraph number="139" type="center" book="para">
သန္ထတဘာဏဝါရော နိဋ္ဌိတော.
</Paragraph>