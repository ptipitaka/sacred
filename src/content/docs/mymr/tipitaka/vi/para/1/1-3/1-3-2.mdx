---
title: 1.3.2 ဒုတိယအနိယတသိက္ခာပဒ
tableOfContents: false
sidebar:
  order: 2
type: tipitaka
basket: vi
book: para
review:
  current: review
  updated: '2025-10-22T11:23:33.698323'
  updated_by: ''
  notes: ''
  history:
  - state: review
    date: '2025-10-22T11:23:33.698323'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="452" book="para" e="ch" v="1" p="289">

<Paragraph number="1829" book="para">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အာယသ္မာ ဥဒါယီ—  “ဘဂဝတာ ပဋိက္ခိတ္တံ မာတုဂါမေန သဒ္ဓိံ ဧကော ဧကာယ ရဟော ပဋိစ္ဆန္နေ အာသနေ အလံကမ္မနိယေ နိသဇ္ဇံ ကပ္ပေတုန်”တိ တဿာယေဝ ကုမာရိကာယ သဒ္ဓိံ ဧကော ဧကာယ ရဟော နိသဇ္ဇံ ကပ္ပေသိ ကာလယုတ္တံ သမုလ္လပန္တော ကာလယုတ္တံ ဓမ္မံ ဘဏန္တော. ဒုတိယမ္ပိ ခေါ ဝိသာခါ မိဂါရမာတာ နိမန္တိတာ တံ ကုလံ အဂမာသိ. အဒ္ဒသာ ခေါ ဝိသာခါ မိဂါရမာတာ အာယသ္မန္တံ ဥဒါယိံ တဿာယေဝ ကုမာရိကာယ သဒ္ဓိံ ဧကံ ဧကာယ ရဟော နိသိန္နံ. ဒိသွာန အာယသ္မန္တံ ဥဒါယိံ ဧတဒဝေါစ—  “ဣဒံ, ဘန္တေ, နစ္ဆန္နံ နပ္ပတိရူပံ ယံ အယျော မာတုဂါမေန သဒ္ဓိံ ဧကော ဧကာယ ရဟော နိသဇ္ဇံ ကပ္ပေတိ. ကိဉ္စာပိ, ဘန္တေ, အယျော အနတ္ထိကော တေန ဓမ္မေန, အပိ စ ဒုဿဒ္ဓါပယာ အပ္ပသန္နာ မနုဿာ”တိ. ဧဝမ္ပိ ခေါ အာယသ္မာ ဥဒါယီ ဝိသာခါယ မိဂါရမာတုယာ ဝုစ္စမာနော နာဒိယိ. အထ ခေါ ဝိသာခါ မိဂါရမာတာ နိက္ခမိတွာ ဘိက္ခူနံ ဧတမတ္ထံ အာရောစေသိ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အာယသ္မာ ဥဒါယီ မာတုဂါမေန သဒ္ဓိံ ဧကော ဧကာယ ရဟော နိသဇ္ဇံ ကပ္ပေဿတီ”တိ.
</Paragraph>

<Paragraph number="1830" book="para">
အထ ခေါ တေ ဘိက္ခူ အာယသ္မန္တံ ဥဒါယိံ အနေကပရိယာယေန ဝိဂရဟိတွာ ဘဂဝတော ဧတမတ္ထံ အာရောစေသုံ …ပေ…  “သစ္စံ ကိရ တွံ, ဥဒါယိ, မာတုဂါမေန သဒ္ဓိံ ဧကော ဧကာယ ရဟော နိသဇ္ဇံ ကပ္ပေသီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တွံ, မောဃပုရိသ, မာတုဂါမေန သဒ္ဓိံ ဧကော ဧကာယ ရဟော နိသဇ္ဇံ ကပ္ပေဿသိ. နေတံ, မောဃပုရိသ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="453" book="para" e="ch" v="1" p="290">

<Paragraph number="1831" book="para">
<Emphasis>“န ဟေဝ ခေါ ပန ပဋိစ္ဆန္နံ အာသနံ ဟောတိ နာလင်္ကမ္မနိယံ, အလဉ္စ ခေါ ဟောတိ မာတုဂါမံ ဒုဋ္ဌုလ္လာဟိ ဝါစာဟိ ဩဘာသိတုံ. ယော ပန ဘိက္ခု တထာရူပေ အာသနေ မာတုဂါမေန သဒ္ဓိံ ဧကော ဧကာယ ရဟော နိသဇ္ဇံ ကပ္ပေယျ, တမေနံ သဒ္ဓေယျဝစသာ ဥပါသိကာ ဒိသွာ ဒွိန္နံ ဓမ္မာနံ အညတရေန ဝဒေယျ—  သံဃာဒိသေသေန ဝါ ပါစိတ္တိယေန ဝါ. နိသဇ္ဇံ ဘိက္ခု ပဋိဇာနမာနော ဒွိန္နံ ဓမ္မာနံ အညတရေန ကာရေတဗ္ဗော—  သံဃာဒိသေသေန ဝါ ပါစိတ္တိယေန ဝါ. ယေန ဝါ သာ သဒ္ဓေယျဝစသာ ဥပါသိကာ ဝဒေယျ တေန သော ဘိက္ခု ကာရေတဗ္ဗော. အယမ္ပိ ဓမ္မော အနိယတော”</Emphasis>တိ. (*2*:<Emphasis>19</Emphasis>)
</Paragraph>

</Division>
<Division number="454" book="para" e="ch" v="1" p="290">

<Paragraph number="1832" book="para">
<Emphasis>န ဟေဝ ခေါ ပန ပဋိစ္ဆန္နံ အာသနံ ဟောတီ</Emphasis>တိ အပ္ပဋိစ္ဆန္နံ ဟောတိ ကုဋ္ဋေန ဝါ ကဝါဋေန ဝါ ကိလဉ္ဇေန ဝါ သာဏိပါကာရေန ဝါ ရုက္ခေန ဝါ ထမ္ဘေန ဝါ ကောတ္ထဠိယာ ဝါ ယေန ကေနစိ အပ္ပဋိစ္ဆန္နံ ဟောတိ.
</Paragraph>

<Paragraph number="1833" book="para">
<Emphasis>နာလင်္ကမ္မနိယန်</Emphasis>တိ န သက္ကာ ဟောတိ မေထုနံ ဓမ္မံ ပဋိသေဝိတုံ.
</Paragraph>

<Paragraph number="1834" book="para">
<Emphasis>အလဉ္စ ခေါ ဟောတိ မာတုဂါမံ ဒုဋ္ဌုလ္လာဟိ ဝါစာဟိ ဩဘာသိတုန်</Emphasis>တိ သက္ကာ ဟောတိ မာတုဂါမံ ဒုဋ္ဌုလ္လာဟိ ဝါစာဟိ ဩဘာသိတုံ.
</Paragraph>

<Paragraph number="1835" book="para">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="1836" book="para">
<Emphasis>တထာရူပေ အာသနေ</Emphasis>တိ ဧဝရူပေ အာသနေ.
</Paragraph>

<Paragraph number="1837" book="para">
<Emphasis>မာတုဂါမော</Emphasis> နာမ မနုဿိတ္ထီ, န ယက္ခီ န ပေတီ န တိရစ္ဆာနဂတာ, ဝိညူ ပဋိဗလာ သုဘာသိတဒုဗ္ဘာသိတံ ဒုဋ္ဌုလ္လာဒုဋ္ဌုလ္လံ အာဇာနိတုံ.
</Paragraph>

<Paragraph number="1838" book="para">
<Emphasis>သဒ္ဓိန်</Emphasis>တိ ဧကတော.
</Paragraph>

<Paragraph number="1839" book="para">
<Emphasis>ဧကော ဧကာယာ</Emphasis>တိ ဘိက္ခု စေဝ ဟောတိ မာတုဂါမော စ.
</Paragraph>

<Paragraph number="1840" book="para">
<Emphasis>ရဟော</Emphasis> နာမ စက္ခုဿ ရဟော, သောတဿ ရဟော. <Emphasis>စက္ခုဿ ရဟော</Emphasis> နာမ န သက္ကာ ဟောတိ အက္ခိံ ဝါ နိခဏီယမာနေ ဘမုကံ ဝါ ဥက္ခိပီယမာနေ သီသံ ဝါ ဥက္ခိပီယမာနေ ပဿိတုံ. <Emphasis>သောတဿ ရဟော</Emphasis> နာမ န သက္ကာ ဟောတိ ပကတိကထာ သောတုံ.
</Paragraph>

<Paragraph number="1841" book="para">
<Emphasis>နိသဇ္ဇံ ကပ္ပေယျာ</Emphasis>တိ မာတုဂါမေ နိသိန္နေ ဘိက္ခု ဥပနိသိန္နော ဝါ ဟောတိ ဥပနိပန္နော ဝါ. ဘိက္ခု နိသိန္နေ မာတုဂါမော ဥပနိသိန္နော ဝါ ဟောတိ ဥပနိပန္နော ဝါ. ဥဘော ဝါ နိသိန္နာ ဟောန္တိ ဥဘော ဝါ နိပန္နာ.
</Paragraph>

<Paragraph number="1842" book="para">
<Emphasis>သဒ္ဓေယျဝစသာ</Emphasis> နာမ အာဂတဖလာ အဘိသမေတာဝိနီ ဝိညာတသာသနာ.
</Paragraph>

<Paragraph number="1843" book="para">
<Emphasis>ဥပါသိကာ</Emphasis> နာမ ဗုဒ္ဓံ သရဏံ ဂတာ, ဓမ္မံ သရဏံ ဂတာ, သံဃံ သရဏံ ဂတာ.
</Paragraph>

<Paragraph number="1844" book="para">
<Emphasis>ဒိသွာ</Emphasis>တိ ပဿိတွာ.
</Paragraph>

<Paragraph number="1845" book="para">
<Emphasis>ဒွိန္နံ ဓမ္မာနံ အညတရေန ဝဒေယျ သံဃာဒိသေသေန ဝါ ပါစိတ္တိယေန ဝါ</Emphasis>. နိသဇ္ဇံ ဘိက္ခု ပဋိဇာနမာနော ဒွိန္နံ ဓမ္မာနံ အညတရေန ကာရေတဗ္ဗော—  သံဃာဒိသေသေန ဝါ ပါစိတ္တိယေန ဝါ. ယေန ဝါ သာ သဒ္ဓေယျဝစသာ ဥပါသိကာ ဝဒေယျ, တေန သော ဘိက္ခု ကာရေတဗ္ဗော.
</Paragraph>

</Division>
<Division number="455" book="para" e="ch" v="1" p="291">

<Paragraph number="1846" book="para">
သာ စေ ဧဝံ ဝဒေယျ—  “အယျော မယာ ဒိဋ္ဌော နိသိန္နော မာတုဂါမေန သဒ္ဓိံ ကာယသံသဂ္ဂံ သမာပဇ္ဇန္တော”တိ, သော စ တံ ပဋိဇာနာတိ, အာပတ္တိယာ ကာရေတဗ္ဗော. သာ စေ ဧဝံ ဝဒေယျ—  “အယျော မယာ ဒိဋ္ဌော နိသိန္နော မာတုဂါမေန သဒ္ဓိံ ကာယသံသဂ္ဂံ သမာပဇ္ဇန္တော”တိ, သော စေ ဧဝံ ဝဒေယျ—  “သစ္စာဟံ နိသိန္နော, နော စ ခေါ ကာယသံသဂ္ဂံ သမာပဇ္ဇိန်”တိ, နိသဇ္ဇာယ ကာရေတဗ္ဗော …ပေ…  “နာဟံ နိသိန္နော, အပိ စ ခေါ နိပန္နော”တိ, နိပဇ္ဇာယ ကာရေတဗ္ဗော …ပေ…  “နာဟံ နိသိန္နော, အပိ စ ခေါ ဌိတော”တိ, န ကာရေတဗ္ဗော.
</Paragraph>

<Paragraph number="1847" book="para">
သာ စေ ဧဝံ ဝဒေယျ—  “အယျော မယာ ဒိဋ္ဌော နိပန္နော မာတုဂါမေန သဒ္ဓိံ ကာယသံသဂ္ဂံ သမာပဇ္ဇန္တော”တိ, သော စ တံ ပဋိဇာနာတိ, အာပတ္တိယာ ကာရေတဗ္ဗော …ပေ…  “သစ္စာဟံ နိပန္နော, နော စ ခေါ ကာယသံသဂ္ဂံ သမာပဇ္ဇိန်”တိ, နိပဇ္ဇာယ ကာရေတဗ္ဗော …ပေ…  “နာဟံ နိပန္နော, အပိ စ ခေါ နိသိန္နော”တိ, နိသဇ္ဇာယ ကာရေတဗ္ဗော …ပေ…  “နာဟံ နိပန္နော, အပိ စ ခေါ ဌိတော”တိ, န ကာရေတဗ္ဗော.
</Paragraph>

<Paragraph number="1848" book="para">
သာ စေ ဧဝံ ဝဒေယျ—  “အယျဿ မယာ သုတံ နိသိန္နဿ မာတုဂါမံ ဒုဋ္ဌုလ္လာဟိ ဝါစာဟိ ဩဘာသန္တဿာ”တိ, သော စ တံ ပဋိဇာနာတိ, အာပတ္တိယာ ကာရေတဗ္ဗော. သာ စေ ဧဝံ ဝဒေယျ—  “အယျဿ မယာ သုတံ နိသိန္နဿ မာတုဂါမံ ဒုဋ္ဌုလ္လာဟိ ဝါစာဟိ ဩဘာသန္တဿာ”တိ, သော စေ ဧဝံ ဝဒေယျ—  “သစ္စာဟံ နိသိန္နော, နော စ ခေါ ဒုဋ္ဌုလ္လာဟိ ဝါစာဟိ ဩဘာသိန်”တိ, နိသဇ္ဇာယ ကာရေတဗ္ဗော …ပေ…  “နာဟံ နိသိန္နော, အပိ စ ခေါ နိပန္နော”တိ, နိပဇ္ဇာယ ကာရေတဗ္ဗော …ပေ…  “နာဟံ နိသိန္နော, အပိ စ ခေါ ဌိတော”တိ, န ကာရေတဗ္ဗော.
</Paragraph>

<Paragraph number="1849" book="para">
သာ စေ ဧဝံ ဝဒေယျ—  “အယျဿ မယာ သုတံ နိပန္နဿ မာတုဂါမံ ဒုဋ္ဌုလ္လာဟိ ဝါစာဟိ ဩဘာသန္တဿာ”တိ, သော စ တံ ပဋိဇာနာတိ, အာပတ္တိယာ ကာရေတဗ္ဗော …ပေ…  သစ္စာဟံ နိပန္နော, နော စ ခေါ ဒုဋ္ဌုလ္လာဟိ ဝါစာဟိ ဩဘာသိန္တိ, နိပဇ္ဇာယ ကာရေတဗ္ဗော …ပေ…  “နာဟံ နိပန္နော, အပိ စ ခေါ နိသိန္နော”တိ, နိသဇ္ဇာယ ကာရေတဗ္ဗော …ပေ…  “နာဟံ နိပန္နော, အပိ စ ခေါ ဌိတော”တိ, န ကာရေတဗ္ဗော.
</Paragraph>

</Division>
<Division number="456" book="para" e="ch" v="1" p="292">

<Paragraph number="1850" book="para">
သာ စေ ဧဝံ ဝဒေယျ—  “အယျော မယာ ဒိဋ္ဌော မာတုဂါမေန သဒ္ဓိံ ဧကော ဧကာယ ရဟော နိသိန္နော”တိ, သော စ တံ ပဋိဇာနာတိ, နိသဇ္ဇာယ ကာရေတဗ္ဗော …ပေ…  “နာဟံ နိသိန္နော, အပိ စ ခေါ နိပန္နော”တိ, နိပဇ္ဇာယ ကာရေတဗ္ဗော …ပေ…  “နာဟံ နိသိန္နော, အပိ စ ခေါ ဌိတော”တိ, န ကာရေတဗ္ဗော.
</Paragraph>

<Paragraph number="1851" book="para">
သာ စေ ဧဝံ ဝဒေယျ—  “အယျော မယာ ဒိဋ္ဌော မာတုဂါမေန သဒ္ဓိံ ဧကော ဧကာယ ရဟော နိပန္နော”တိ, သော စ တံ ပဋိဇာနာတိ, နိပဇ္ဇာယ ကာရေတဗ္ဗော …ပေ…  နာဟံ နိပန္နော, အပိ စ ခေါ နိသိန္နောတိ, နိသဇ္ဇာယ ကာရေတဗ္ဗော …ပေ…  နာဟံ နိပန္နော, အပိ စ ခေါ ဌိတောတိ, န ကာရေတဗ္ဗော.
</Paragraph>

<Paragraph number="1852" book="para">
<Emphasis>အယမ္ပီ</Emphasis>တိ ပုရိမံ ဥပါဒါယ ဝုစ္စတိ.
</Paragraph>

<Paragraph number="1853" book="para">
<Emphasis>အနိယတော</Emphasis>တိ န နိယတော, သံဃာဒိသေသော ဝါ ပါစိတ္တိယံ ဝါ.
</Paragraph>

</Division>
<Division number="457" book="para" e="ch" v="1" p="293">

<Paragraph number="1854" book="para">
ဂမနံ ပဋိဇာနာတိ နိသဇ္ဇံ ပဋိဇာနာတိ အာပတ္တိံ ပဋိဇာနာတိ, အာပတ္တိယာ ကာရေတဗ္ဗော. ဂမနံ ပဋိဇာနာတိ နိသဇ္ဇံ န ပဋိဇာနာတိ အာပတ္တိံ ပဋိဇာနာတိ, အာပတ္တိယာ ကာရေတဗ္ဗော. ဂမနံ ပဋိဇာနာတိ နိသဇ္ဇံ ပဋိဇာနာတိ အာပတ္တိံ န ပဋိဇာနာတိ, နိသဇ္ဇာယ ကာရေတဗ္ဗော. ဂမနံ ပဋိဇာနာတိ နိသဇ္ဇံ န ပဋိဇာနာတိ အာပတ္တိံ န ပဋိဇာနာတိ, န ကာရေတဗ္ဗော.
</Paragraph>

<Paragraph number="1855" book="para">
ဂမနံ န ပဋိဇာနာတိ နိသဇ္ဇံ ပဋိဇာနာတိ အာပတ္တိံ ပဋိဇာနာတိ, အာပတ္တိယာ ကာရေတဗ္ဗော. ဂမနံ န ပဋိဇာနာတိ နိသဇ္ဇံ န ပဋိဇာနာတိ အာပတ္တိံ ပဋိဇာနာတိ, အာပတ္တိယာ ကာရေတဗ္ဗော. ဂမနံ န ပဋိဇာနာတိ နိသဇ္ဇံ ပဋိဇာနာတိ အာပတ္တိံ န ပဋိဇာနာတိ, နိသဇ္ဇာယ ကာရေတဗ္ဗော. ဂမနံ န ပဋိဇာနာတိ နိသဇ္ဇံ န ပဋိဇာနာတိ အာပတ္တိံ န ပဋိဇာနာတိ, န ကာရေတဗ္ဗောတိ.

</Paragraph>
</Division>

<Paragraph number="1856" type="center" book="para">
ဒုတိယော အနိယတော နိဋ္ဌိတော.


</Paragraph>

<Division number="458" book="para" e="ch" v="1" p="293">

<Paragraph number="1857" book="para">
ဥဒ္ဒိဋ္ဌာ ခေါ အာယသ္မန္တော ဒွေ အနိယတာ ဓမ္မာ. တတ္ထာယသ္မန္တေ ပုစ္ဆာမိ—  “ကစ္စိတ္ထ ပရိသုဒ္ဓါ”? ဒုတိယမ္ပိ ပုစ္ဆာမိ—  “ကစ္စိတ္ထ ပရိသုဒ္ဓါ”? တတိယမ္ပိ ပုစ္ဆာမိ—  “ကစ္စိတ္ထ ပရိသုဒ္ဓါ”? ပရိသုဒ္ဓေတ္ထာယသ္မန္တော; တသ္မာ တုဏှီ, ဧဝမေတံ ဓာရယာမီတိ.

</Paragraph>
</Division>

<Paragraph number="1858" type="center" book="para">
တဿုဒ္ဒါနံ


</Paragraph>

<Paragraph number="1859" type="verses" book="para">
_အလံ ကမ္မနိယဉ္စေဝ,_  
_တထေဝ စ နဟေဝ ခေါ;_  
_အနိယတာ သုပညတ္တာ,_  
_ဗုဒ္ဓသေဋ္ဌေန တာဒိနာတိ._  


</Paragraph>

<Paragraph number="1860" type="center" book="para">
အနိယတကဏ္ဍံ နိဋ္ဌိတံ.
</Paragraph>