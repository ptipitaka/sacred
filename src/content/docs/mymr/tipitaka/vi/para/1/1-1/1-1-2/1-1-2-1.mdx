---
title: 1.1.2.1 ဝိနီတဝတ္ထုဥဒ္ဒါနဂါထာ
tableOfContents: false
sidebar:
  order: 1
type: tipitaka
basket: vi
book: para
review:
  current: review
  updated: '2025-10-22T11:23:32.584050'
  updated_by: ''
  notes: ''
  history:
  - state: review
    date: '2025-10-22T11:23:32.584050'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph number="282" type="verses" book="para">
_ရဇကေဟိ ပဉ္စ အက္ခာတာ,_  
_စတုရော အတ္ထရဏေဟိ စ;_  
_အန္ဓကာရေန ဝေ ပဉ္စ,_  
_ပဉ္စ ဟာရဏကေန စ._  

</Paragraph>

<Paragraph number="283" type="verses" book="para">
_နိရုတ္တိယာ ပဉ္စ အက္ခာတာ,_  
_ဝါတေဟိ အပရေ ဒုဝေ;_  
_အသမ္ဘိန္နေ ကုသာပါတော,_  
_ဇန္တဂ္ဂေန သဟာ ဒသ._  

</Paragraph>

<Paragraph number="284" type="verses" book="para">
_ဝိဃာသေဟိ ပဉ္စ အက္ခာတာ,_  
_ပဉ္စ စေဝ အမူလကာ;_  
_ဒုဗ္ဘိက္ခေ ကုရမံသဉ္စ,_  
_ပူဝသက္ခလိမောဒကာ._  

</Paragraph>

<Paragraph number="285" type="verses" book="para">
_ဆပရိက္ခာရထဝိကာ,_  
_ဘိသိဝံသာ န နိက္ခမေ;_  
_ခါဒနီယဉ္စ ဝိဿာသံ,_  
_သသညာယပရေ ဒုဝေ._  

</Paragraph>

<Paragraph number="286" type="verses" book="para">
_သတ္တ နာဝဟရာမာတိ,_  
_သတ္တ စေဝ အဝါဟရုံ;_  
_သံဃဿ အဝဟရုံ သတ္တ,_  
_ပုပ္ဖေဟိ အပရေ ဒုဝေ._  

</Paragraph>

<Paragraph number="287" type="verses" book="para">
_တယော စ ဝုတ္တဝါဒိနော,_  
_မဏိ တီဏိ အတိက္ကမေ;_  
_သူကရာ စ မိဂါ မစ္ဆာ,_  
_ယာနဉ္စာပိ ပဝတ္တယိ._  

</Paragraph>

<Paragraph number="288" type="verses" book="para">
_ဒုဝေ ပေသီ ဒုဝေ ဒါရူ,_  
_ပံသုကူလံ ဒုဝေ ဒကာ;_  
_အနုပုဗ္ဗဝိဓာနေန,_  
_တဒညော န ပရိပူရယိ._  

</Paragraph>

<Paragraph number="289" type="verses" book="para">
_သာဝတ္ထိယာ စတုရော မုဋ္ဌီ,_  
_ဒွေ ဝိဃာသာ ဒုဝေ တိဏာ;_  
_သံဃဿ ဘာဇယုံ သတ္တ,_  
_သတ္တ စေဝ အဿာမိကာ._  

</Paragraph>

<Paragraph number="290" type="verses" book="para">
_ဒါရုဒကာ မတ္တိကာ ဒွေ တိဏာနိ,_  
_သံဃဿ သတ္တ အဝဟာသိ သေယျံ;_  
_သဿာမိကံ န စာပိ နီဟရေယျ,_  
_ဟရေယျ သဿာမိကံ တာဝကာလိကံ._  

</Paragraph>

<Paragraph number="291" type="verses" book="para">
_စမ္ပာ ရာဇဂဟေ စေဝ,_  
_ဝေသာလိယာ စ အဇ္ဇုကော;_  
_ဗာရာဏသီ စ ကောသမ္ဗီ,_  
_သာဂလာ ဒဠှိကေန စာတိ._
</Paragraph>