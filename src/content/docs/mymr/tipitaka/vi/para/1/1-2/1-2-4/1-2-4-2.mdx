---
title: 1.2.4.2 ဝိနီတဝတ္ထု
tableOfContents: false
sidebar:
  order: 2
type: tipitaka
basket: vi
book: para
review:
  current: review
  updated: '2025-10-22T11:23:33.621142'
  updated_by: ''
  notes: ''
  history:
  - state: review
    date: '2025-10-22T11:23:33.621142'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="295" book="para" e="ch" v="1" p="196">

<Paragraph number="1212" book="para">
တေန ခေါ ပန သမယေန အညတရာ ဝဉ္ဈာ ဣတ္ထီ ကုလူပကံ ဘိက္ခုံ ဧတဒဝေါစ—  “ကထာဟံ, ဘန္တေ, ဝိဇာယေယျန်”တိ? “တေန ဟိ, ဘဂိနိ, အဂ္ဂဒါနံ ဒေဟီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (1)
</Paragraph>

<Paragraph number="1213" book="para">
တေန ခေါ ပန သမယေန အညတရာ ဝိဇာယိနီ ဣတ္ထီ ကုလူပကံ ဘိက္ခုံ ဧတဒဝေါစ—  “ကထာဟံ, ဘန္တေ, ပုတ္တံ လဘေယျန်”တိ? “တေန ဟိ, ဘဂိနိ, အဂ္ဂဒါနံ ဒေဟီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (2)
</Paragraph>

<Paragraph number="1214" book="para">
တေန ခေါ ပန သမယေန အညတရာ ဣတ္ထီ ကုလူပကံ ဘိက္ခုံ ဧတဒဝေါစ—  “ကထာဟံ, ဘန္တေ, သာမိကဿ ပိယာ အဿန်”တိ? “တေန ဟိ, ဘဂိနိ, အဂ္ဂဒါနံ ဒေဟီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (3)
</Paragraph>

<Paragraph number="1215" book="para">
တေန ခေါ ပန သမယေန အညတရာ ဣတ္ထီ ကုလူပကံ ဘိက္ခုံ ဧတဒဝေါစ—  “ကထာဟံ, ဘန္တေ, သုဘဂါ အဿန်”တိ? “တေန ဟိ, ဘဂိနိ, အဂ္ဂဒါနံ ဒေဟီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (4)
</Paragraph>

<Paragraph number="1216" book="para">
တေန ခေါ ပန သမယေန အညတရာ ဣတ္ထီ ကုလူပကံ ဘိက္ခုံ ဧတဒဝေါစ—  “ကျာဟံ, ဘန္တေ, အယျဿ ဒဇ္ဇာမီ”တိ? “အဂ္ဂဒါနံ, ဘဂိနီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (5)
</Paragraph>

<Paragraph number="1217" book="para">
တေန ခေါ ပန သမယေန အညတရာ ဣတ္ထီ ကုလူပကံ ဘိက္ခုံ ဧတဒဝေါစ—  “ကေနာဟံ, ဘန္တေ, အယျံ ဥပဋ္ဌေမီ”တိ? “အဂ္ဂဒါနေန, ဘဂိနီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (6)
</Paragraph>

<Paragraph number="1218" book="para">
တေန ခေါ ပန သမယေန အညတရာ ဣတ္ထီ ကုလူပကံ ဘိက္ခုံ ဧတဒဝေါစ—  “ကထာဟံ, ဘန္တေ, သုဂတိံ ဂစ္ဆေယျန်”တိ? “တေန ဟိ, ဘဂိနိ, အဂ္ဂဒါနံ ဒေဟီ”တိ. “ကိံ, ဘန္တေ, အဂ္ဂဒါနန်”တိ? “မေထုနဓမ္မန်”တိ. တဿ ကုက္ကုစ္စံ အဟောသိ …ပေ…  “အာပတ္တိံ တွံ, ဘိက္ခု, အာပန္နော သံဃာဒိသေသန်”တိ. (7)

</Paragraph>
</Division>

<Paragraph number="1219" type="center" book="para">
အတ္တကာမပါရိစရိယသိက္ခာပဒံ နိဋ္ဌိတံ စတုတ္ထံ.
</Paragraph>