---
title: 1.4.1.2 ဥဒေါသိတ(ဒုတိယကထိန)သိက္ခာပဒ
tableOfContents: false
sidebar:
  order: 2
type: tipitaka
basket: vi
book: para
review:
  current: review
  updated: '2025-10-22T11:23:33.812225'
  updated_by: ''
  notes: ''
  history:
  - state: review
    date: '2025-10-22T11:23:33.812225'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="para">
* ဥဒေါသိတ(ဒုတိယကထိန)သိက္ခာပဒ
</Paragraph>

<Division number="471" book="para" e="ch" v="1" p="297">

<Paragraph number="1883" book="para">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘိက္ခူ ဘိက္ခူနံ ဟတ္ထေ စီဝရံ နိက္ခိပိတွာ သန္တရုတ္တရေန ဇနပဒစာရိကံ ပက္ကမန္တိ. တာနိ စီဝရာနိ စိရံ နိက္ခိတ္တာနိ ကဏ္ဏကိတာနိ ဟောန္တိ. တာနိ ဘိက္ခူ ဩတာပေန္တိ. အဒ္ဒသာ ခေါ အာယသ္မာ အာနန္ဒော သေနာသနစာရိကံ အာဟိဏ္ဍန္တော တေ ဘိက္ခူ တာနိ စီဝရာနိ ဩတာပေန္တေ. ဒိသွာန ယေန တေ ဘိက္ခူ တေနုပသင်္ကမိ; ဥပသင်္ကမိတွာ တေ ဘိက္ခူ ဧတဒဝေါစ—  “ကဿိမာနိ, အာဝုသော, စီဝရာနိ ကဏ္ဏကိတာနီ”တိ? အထ ခေါ တေ ဘိက္ခူ အာယသ္မတော အာနန္ဒဿ ဧတမတ္ထံ အာရောစေသုံ. အာယသ္မာ အာနန္ဒော ဥဇ္ဈာယတိ ခိယျတိ ဝိပါစေတိ—  “ကထဉှိ နာမ ဘိက္ခူ ဘိက္ခူနံ ဟတ္ထေ စီဝရံ နိက္ခိပိတွာ သန္တရုတ္တရေန ဇနပဒစာရိကံ ပက္ကမိဿန္တီ”တိ.
</Paragraph>

<Paragraph number="1884" book="para">
အထ ခေါ အာယသ္မာ အာနန္ဒော တေ ဘိက္ခူ အနေကပရိယာယေန ဝိဂရဟိတွာ ဘဂဝတော ဧတမတ္ထံ အာရောစေသိ …ပေ…  “သစ္စံ ကိရ, ဘိက္ခဝေ, ဘိက္ခူ ဘိက္ခူနံ ဟတ္ထေ စီဝရံ နိက္ခိပိတွာ သန္တရုတ္တရေန ဇနပဒစာရိကံ ပက္ကမန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တေ, ဘိက္ခဝေ, မောဃပုရိသာ ဘိက္ခူနံ ဟတ္ထေ စီဝရံ နိက္ခိပိတွာ သန္တရုတ္တရေန ဇနပဒစာရိကံ ပက္ကမိဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="472" book="para" e="ch" v="1" p="297">

<Paragraph number="1885" book="para">
<Emphasis>“နိဋ္ဌိတစီဝရသ္မိံ ဘိက္ခုနာ ဥဗ္ဘတသ္မိံ ကထိနေ ဧကရတ္တမ္ပိ စေ ဘိက္ခု တိစီဝရေန ဝိပ္ပဝသေယျ, နိဿဂ္ဂိယံ ပါစိတ္တိယန်”</Emphasis>တိ.
</Paragraph>

<Paragraph number="1886" book="para">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="473" book="para" e="ch" v="1" p="297">

<Paragraph number="1887" book="para">
တေန ခေါ ပန သမယေန အညတရော ဘိက္ခု ကောသမ္ဗိယံ ဂိလာနော ဟောတိ. ဉာတကာ တဿ ဘိက္ခုနော သန္တိကေ ဒူတံ ပါဟေသုံ—  “အာဂစ္ဆတု ဘဒန္တော, မယံ, ဥပဋ္ဌဟိဿာမာ”တိ. ဘိက္ခူပိ ဧဝမာဟံသု—  “ဂစ္ဆာဝုသော, ဉာတကာ တံ ဥပဋ္ဌဟိဿန္တီ”တိ. သော ဧဝမာဟ—  “ဘဂဝတာဝုသော, သိက္ခာပဒံ ပညတ္တံ—  ‘န တိစီဝရေန ဝိပ္ပဝသိတဗ္ဗန်’တိ. အဟဉ္စမှိ ဂိလာနော. န သက္ကောမိ တိစီဝရံ အာဒါယ ပက္ကမိတုံ. နာဟံ ဂမိဿာမီ”တိ. ဘဂဝတော ဧတမတ္ထံ အာရောစေသုံ. အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဓမ္မိံ ကထံ ကတွာ ဘိက္ခူ အာမန္တေသိ—  “အနုဇာနာမိ, ဘိက္ခဝေ, ဂိလာနဿ ဘိက္ခုနော တိစီဝရေန အဝိပ္ပဝါသသမ္မုတိံ ဒါတုံ. ဧဝဉ္စ ပန, ဘိက္ခဝေ, ဒါတဗ္ဗာ. တေန ဂိလာနေန ဘိက္ခုနာ သံဃံ ဥပသင်္ကမိတွာ ဧကံသံ ဥတ္တရာသင်္ဂံ ကရိတွာ ဝုဍ္ဎာနံ ဘိက္ခူနံ ပါဒေ ဝန္ဒိတွာ ဥက္ကုဋိကံ နိသီဒိတွာ အဉ္ဇလိံ ပဂ္ဂဟေတွာ ဧဝမဿ ဝစနီယော—  ‘အဟံ, ဘန္တေ, ဂိလာနော. န သက္ကောမိ တိစီဝရံ အာဒါယ ပက္ကမိတုံ. သောဟံ, ဘန္တေ, သံဃံ တိစီဝရေန အဝိပ္ပဝါသသမ္မုတိံ ယာစာမီ’တိ. ဒုတိယမ္ပိ ယာစိတဗ္ဗာ. တတိယမ္ပိ ယာစိတဗ္ဗာ. ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—
</Paragraph>

</Division>
<Division number="474" book="para" e="ch" v="1" p="298">

<Paragraph number="1888" book="para">
‘သုဏာတု မေ, ဘန္တေ, သံဃော. အယံ ဣတ္ထန္နာမော ဘိက္ခု ဂိလာနော. န သက္ကောတိ တိစီဝရံ အာဒါယ ပက္ကမိတုံ. သော သံဃံ တိစီဝရေန အဝိပ္ပဝါသသမ္မုတိံ ယာစတိ. ယဒိ သံဃဿ ပတ္တကလ္လံ, သံဃော ဣတ္ထန္နာမဿ ဘိက္ခုနော တိစီဝရေန အဝိပ္ပဝါသသမ္မုတိံ ဒဒေယျ. ဧသာ ဉတ္တိ.
</Paragraph>

<Paragraph number="1889" book="para">
သုဏာတု မေ, ဘန္တေ, သံဃော. အယံ ဣတ္ထန္နာမော ဘိက္ခု ဂိလာနော. န သက္ကောတိ တိစီဝရံ အာဒါယ ပက္ကမိတုံ. သော သံဃံ တိစီဝရေန အဝိပ္ပဝါသသမ္မုတိံ ယာစတိ. သံဃော ဣတ္ထန္နာမဿ ဘိက္ခုနော တိစီဝရေန အဝိပ္ပဝါသသမ္မုတိံ ဒေတိ. ယဿာယသ္မတော ခမတိ ဣတ္ထန္နာမဿ ဘိက္ခုနော တိစီဝရေန အဝိပ္ပဝါသသမ္မုတိယာ ဒါနံ, သော တုဏှဿ; ယဿ နက္ခမတိ, သော ဘာသေယျ.
</Paragraph>

<Paragraph number="1890" book="para">
ဒိန္နာ သံဃေန ဣတ္ထန္နာမဿ ဘိက္ခုနော တိစီဝရေန အဝိပ္ပဝါသသမ္မုတိ. ခမတိ သံဃဿ, တသ္မာ တုဏှီ, ဧဝမေတံ ဓာရယာမီ’တိ.
</Paragraph>

<Paragraph number="1891" book="para">
ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="475" book="para" e="ch" v="1" p="298">

<Paragraph number="1892" book="para">
<Emphasis>“နိဋ္ဌိတစီဝရသ္မိံ ဘိက္ခုနာ ဥဗ္ဘတသ္မိံ ကထိနေ ဧကရတ္တမ္ပိ စေ ဘိက္ခု တိစီဝရေန ဝိပ္ပဝသေယျ, အညတြ ဘိက္ခုသမ္မုတိယာ, နိဿဂ္ဂိယံ ပါစိတ္တိယန်”</Emphasis>တိ. (*2*:<Emphasis>21</Emphasis>)
</Paragraph>

</Division>
<Division number="476" book="para" e="ch" v="1" p="298">

<Paragraph number="1893" book="para">
<Emphasis>နိဋ္ဌိတစီဝရသ္မိန်</Emphasis>တိ ဘိက္ခုနော စီဝရံ ကတံ ဝါ ဟောတိ နဋ္ဌံ ဝါ ဝိနဋ္ဌံ ဝါ ဒဍ္ဎံ ဝါ စီဝရာသာ ဝါ ဥပစ္ဆိန္နာ.
</Paragraph>

<Paragraph number="1894" book="para">
<Emphasis>ဥဗ္ဘတသ္မိံ ကထိနေ</Emphasis>တိ အဋ္ဌန္နံ မာတိကာနံ အညတရာယ မာတိကာယ ဥဗ္ဘတံ ဟောတိ, သံဃေန ဝါ အန္တရာ ဥဗ္ဘတံ ဟောတိ.
</Paragraph>

<Paragraph number="1895" book="para">
<Emphasis>ဧကရတ္တမ္ပိ စေ ဘိက္ခု တိစီဝရေန ဝိပ္ပဝသေယျာ</Emphasis>တိ သင်္ဃာဋိယာ ဝါ ဥတ္တရာသင်္ဂေန ဝါ အန္တရဝါသကေန ဝါ.
</Paragraph>

<Paragraph number="1896" book="para">
<Emphasis>အညတြ ဘိက္ခုသမ္မုတိယာ</Emphasis>တိ ဌပေတွာ ဘိက္ခုသမ္မုတိံ.
</Paragraph>

<Paragraph number="1897" book="para">
<Emphasis>နိဿဂ္ဂိယံ ဟောတီ</Emphasis>တိ သဟ အရုဏုဂ္ဂမနာ နိဿဂ္ဂိယံ ဟောတိ. နိဿဇ္ဇိတဗ္ဗံ သံဃဿ ဝါ ဂဏဿ ဝါ ပုဂ္ဂလဿ ဝါ. ဧဝဉ္စ ပန, ဘိက္ခဝေ, နိဿဇ္ဇိတဗ္ဗံ …ပေ…  “ဣဒံ မေ, ဘန္တေ, စီဝရံ ရတ္တိဝိပ္ပဝုတ္ထံ အညတြ ဘိက္ခုသမ္မုတိယာ နိဿဂ္ဂိယံ, ဣမာဟံ သံဃဿ နိဿဇ္ဇာမီ”တိ …ပေ…  ဒဒေယျာတိ …ပေ…  ဒဒေယျုန္တိ …ပေ…  အာယသ္မတော ဒမ္မီတိ.
</Paragraph>

</Division>
<Division number="477" book="para" e="ch" v="1" p="299">

<Paragraph number="1898" book="para">
ဂါမော ဧကူပစာရော နာနူပစာရော. နိဝေသနံ ဧကူပစာရံ နာနူပစာရံ. ဥဒေါသိတော ဧကူပစာရော နာနူပစာရော. အဋ္ဋော ဧကူပစာရော နာနူပစာရော. မာဠော ဧကူပစာရော နာနူပစာရော. ပါသာဒေါ ဧကူပစာရော နာနူပစာရော. ဟမ္မိယံ ဧကူပစာရံ နာနူပစာရံ. နာဝါ ဧကူပစာရာ နာနူပစာရာ. သတ္ထော ဧကူပစာရော နာနူပစာရော. ခေတ္တံ ဧကူပစာရံ နာနူပစာရံ. ဓညကရဏံ ဧကူပစာရံ နာနူပစာရံ. အာရာမော ဧကူပစာရော နာနူပစာရော. ဝိဟာရော ဧကူပစာရော နာနူပစာရော. ရုက္ခမူလံ ဧကူပစာရံ နာနူပစာရံ. အဇ္ဈောကာသော ဧကူပစာရော နာနူပစာရော.
</Paragraph>

</Division>
<Division number="478" book="para" e="ch" v="1" p="299">

<Paragraph number="1899" book="para">
<Emphasis>ဂါမော ဧကူပစာရော</Emphasis> နာမ ဧကကုလဿ ဂါမော ဟောတိ ပရိက္ခိတ္တော စ. အန္တောဂါမေ စီဝရံ နိက္ခိပိတွာ အန္တောဂါမေ ဝတ္ထဗ္ဗံ. အပရိက္ခိတ္တော ဟောတိ, ယသ္မိံ ဃရေ စီဝရံ နိက္ခိတ္တံ ဟောတိ တသ္မိံ ဃရေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="479" book="para" e="ch" v="1" p="299">

<Paragraph number="1900" book="para">
နာနာကုလဿ ဂါမော ဟောတိ ပရိက္ခိတ္တော စ. ယသ္မိံ ဃရေ စီဝရံ နိက္ခိတ္တံ ဟောတိ တသ္မိံ ဃရေ ဝတ္ထဗ္ဗံ သဘာယေ ဝါ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ. သဘာယံ ဂစ္ဆန္တေန ဟတ္ထပါသေ စီဝရံ နိက္ခိပိတွာ သဘာယေ ဝါ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ. သဘာယေ စီဝရံ နိက္ခိပိတွာ သဘာယေ ဝါ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ. အပရိက္ခိတ္တော ဟောတိ, ယသ္မိံ ဃရေ စီဝရံ နိက္ခိတ္တံ ဟောတိ တသ္မိံ ဃရေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="480" book="para" e="ch" v="1" p="300">

<Paragraph number="1901" book="para">
ဧကကုလဿ နိဝေသနံ ဟောတိ ပရိက္ခိတ္တဉ္စ, နာနာဂဗ္ဘာ နာနာဩဝရကာ. အန္တောနိဝေသနေ စီဝရံ နိက္ခိပိတွာ အန္တောနိဝေသနေ ဝတ္ထဗ္ဗံ. အပရိက္ခိတ္တံ ဟောတိ, ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="481" book="para" e="ch" v="1" p="300">

<Paragraph number="1902" book="para">
နာနာကုလဿ နိဝေသနံ ဟောတိ ပရိက္ခိတ္တဉ္စ, နာနာဂဗ္ဘာ နာနာဩဝရကာ. ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ. အပရိက္ခိတ္တံ ဟောတိ, ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="482" book="para" e="ch" v="1" p="300">

<Paragraph number="1903" book="para">
ဧကကုလဿ ဥဒေါသိတော ဟောတိ ပရိက္ခိတ္တော စ, နာနာဂဗ္ဘာ နာနာဩဝရကာ. အန္တောဥဒေါသိတေ စီဝရံ နိက္ခိပိတွာ အန္တောဥဒေါသိတေ ဝတ္ထဗ္ဗံ. အပရိက္ခိတ္တော ဟောတိ, ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="483" book="para" e="ch" v="1" p="300">

<Paragraph number="1904" book="para">
နာနာကုလဿ ဥဒေါသိတော ဟောတိ ပရိက္ခိတ္တော စ, နာနာဂဗ္ဘာ နာနာဩဝရကာ. ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ. အပရိက္ခိတ္တော ဟောတိ, ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="484" book="para" e="ch" v="1" p="300">

<Paragraph number="1905" book="para">
ဧကကုလဿ အဋ္ဋော ဟောတိ, အန္တောအဋ္ဋေ စီဝရံ နိက္ခိပိတွာ အန္တောအဋ္ဋေ ဝတ္ထဗ္ဗံ. နာနာကုလဿ အဋ္ဋော ဟောတိ, နာနာဂဗ္ဘာ နာနာဩဝရကာ. ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="485" book="para" e="ch" v="1" p="300">

<Paragraph number="1906" book="para">
ဧကကုလဿ မာဠော ဟောတိ, အန္တောမာဠေ စီဝရံ နိက္ခိပိတွာ အန္တောမာဠေ ဝတ္ထဗ္ဗံ. နာနာကုလဿ မာဠော ဟောတိ နာနာဂဗ္ဘာ နာနာဩဝရကာ, ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="486" book="para" e="ch" v="1" p="300">

<Paragraph number="1907" book="para">
ဧကကုလဿ ပါသာဒေါ ဟောတိ, အန္တောပါသာဒေ စီဝရံ နိက္ခိပိတွာ အန္တောပါသာဒေ ဝတ္ထဗ္ဗံ. နာနာကုလဿ ပါသာဒေါ ဟောတိ, နာနာဂဗ္ဘာ နာနာဩဝရကာ. ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="487" book="para" e="ch" v="1" p="301">

<Paragraph number="1908" book="para">
ဧကကုလဿ ဟမ္မိယံ ဟောတိ. အန္တောဟမ္မိယေ စီဝရံ နိက္ခိပိတွာ အန္တောဟမ္မိယေ ဝတ္ထဗ္ဗံ. နာနာကုလဿ ဟမ္မိယံ ဟောတိ, နာနာဂဗ္ဘာ နာနာဩဝရကာ. ယသ္မိံ ဂဗ္ဘေ စီဝရံ နိက္ခိတ္တံ ဟောတိ တသ္မိံ ဂဗ္ဘေ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="488" book="para" e="ch" v="1" p="301">

<Paragraph number="1909" book="para">
ဧကကုလဿ နာဝါ ဟောတိ. အန္တောနာဝါယ စီဝရံ နိက္ခိပိတွာ အန္တောနာဝါယ ဝတ္ထဗ္ဗံ. နာနာကုလဿ နာဝါ ဟောတိ နာနာဂဗ္ဘာ နာနာဩဝရကာ. ယသ္မိံ ဩဝရကေ စီဝရံ နိက္ခိတ္တံ ဟောတိ တသ္မိံ ဩဝရကေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="489" book="para" e="ch" v="1" p="301">

<Paragraph number="1910" book="para">
ဧကကုလဿ သတ္ထော ဟောတိ. သတ္ထေ စီဝရံ နိက္ခိပိတွာ ပုရတော ဝါ ပစ္ဆတော ဝါ သတ္တဗ္ဘန္တရာ န ဝိဇဟိတဗ္ဗာ, ပဿတော အဗ္ဘန္တရံ န ဝိဇဟိတဗ္ဗံ. နာနာကုလဿ သတ္ထော ဟောတိ, သတ္ထေ စီဝရံ နိက္ခိပိတွာ ဟတ္ထပါသာ န ဝိဇဟိတဗ္ဗံ.
</Paragraph>

</Division>
<Division number="490" book="para" e="ch" v="1" p="301">

<Paragraph number="1911" book="para">
ဧကကုလဿ ခေတ္တံ ဟောတိ ပရိက္ခိတ္တဉ္စ. အန္တောခေတ္တေ စီဝရံ နိက္ခိပိတွာ အန္တောခေတ္တေ ဝတ္ထဗ္ဗံ. အပရိက္ခိတ္တံ ဟောတိ, ဟတ္ထပါသာ န ဝိဇဟိတဗ္ဗံ. နာနာကုလဿ ခေတ္တံ ဟောတိ ပရိက္ခိတ္တဉ္စ. အန္တောခေတ္တေ စီဝရံ နိက္ခိပိတွာ ဒွါရမူလေ ဝါ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ. အပရိက္ခိတ္တံ ဟောတိ, ဟတ္ထပါသာ န ဝိဇဟိတဗ္ဗံ.
</Paragraph>

</Division>
<Division number="491" book="para" e="ch" v="1" p="301">

<Paragraph number="1912" book="para">
ဧကကုလဿ ဓညကရဏံ ဟောတိ ပရိက္ခိတ္တဉ္စ. အန္တောဓညကရဏေ စီဝရံ နိက္ခိပိတွာ အန္တောဓညကရဏေ ဝတ္ထဗ္ဗံ. အပရိက္ခိတ္တံ ဟောတိ, ဟတ္ထပါသာ န ဝိဇဟိတဗ္ဗံ. နာနာကုလဿ ဓညကရဏံ ဟောတိ ပရိက္ခိတ္တဉ္စ. အန္တောဓညကရဏေ စီဝရံ နိက္ခိပိတွာ ဒွါရမူလေ ဝါ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ. အပရိက္ခိတ္တံ ဟောတိ, ဟတ္ထပါသာ န ဝိဇဟိတဗ္ဗံ.
</Paragraph>

</Division>
<Division number="492" book="para" e="ch" v="1" p="301">

<Paragraph number="1913" book="para">
ဧကကုလဿ အာရာမော ဟောတိ ပရိက္ခိတ္တော စ. အန္တောအာရာမေ စီဝရံ နိက္ခိပိတွာ အန္တောအာရာမေ ဝတ္ထဗ္ဗံ. အပရိက္ခိတ္တော ဟောတိ, ဟတ္ထပါသာ န ဝိဇဟိတဗ္ဗံ. နာနာကုလဿ အာရာမော ဟောတိ ပရိက္ခိတ္တော စ. အန္တောအာရာမေ စီဝရံ နိက္ခိပိတွာ ဒွါရမူလေ ဝါ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ. အပရိက္ခိတ္တော ဟောတိ, ဟတ္ထပါသာ န ဝိဇဟိတဗ္ဗံ.
</Paragraph>

</Division>
<Division number="493" book="para" e="ch" v="1" p="302">

<Paragraph number="1914" book="para">
ဧကကုလဿ ဝိဟာရော ဟောတိ ပရိက္ခိတ္တော စ. အန္တောဝိဟာရေ စီဝရံ နိက္ခိပိတွာ အန္တောဝိဟာရေ ဝတ္ထဗ္ဗံ. အပရိက္ခိတ္တော ဟောတိ, ယသ္မိံ ဝိဟာရေ စီဝရံ နိက္ခိတ္တံ ဟောတိ တသ္မိံ ဝိဟာရေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ. နာနာကုလဿ ဝိဟာရော ဟောတိ ပရိက္ခိတ္တော စ. ယသ္မိံ ဝိဟာရေ စီဝရံ နိက္ခိတ္တံ ဟောတိ တသ္မိံ ဝိဟာရေ ဝတ္ထဗ္ဗံ ဒွါရမူလေ ဝါ, ဟတ္ထပါသာ ဝါ န ဝိဇဟိတဗ္ဗံ. အပရိက္ခိတ္တော ဟောတိ, ယသ္မိံ ဝိဟာရေ စီဝရံ နိက္ခိတ္တံ ဟောတိ တသ္မိံ ဝိဟာရေ ဝတ္ထဗ္ဗံ, ဟတ္ထပါသာ ဝါ န ဝိဇဟိတဗ္ဗံ.
</Paragraph>

</Division>
<Division number="494" book="para" e="ch" v="1" p="302">

<Paragraph number="1915" book="para">
ဧကကုလဿ ရုက္ခမူလံ ဟောတိ, ယံ မဇ္ဈနှိကေ ကာလေ သမန္တာ ဆာယာ ဖရတိ, အန္တောဆာယာယ စီဝရံ နိက္ခိပိတွာ အန္တောဆာယာယ ဝတ္ထဗ္ဗံ. နာနာကုလဿ ရုက္ခမူလံ ဟောတိ, ဟတ္ထပါသာ န ဝိဇဟိတဗ္ဗံ.
</Paragraph>

<Paragraph number="1916" book="para">
အဇ္ဈောကာသော ဧကူပစာရော နာမ အဂါမကေ အရညေ သမန္တာ သတ္တဗ္ဘန္တရာ ဧကူပစာရော, တတော ပရံ နာနူပစာရော.
</Paragraph>

</Division>
<Division number="495" book="para" e="ch" v="1" p="302">

<Paragraph number="1917" book="para">
ဝိပ္ပဝုတ္ထေ ဝိပ္ပဝုတ္ထသညီ အညတြ ဘိက္ခုသမ္မုတိယာ, နိဿဂ္ဂိယံ ပါစိတ္တိယံ. ဝိပ္ပဝုတ္ထေ ဝေမတိကော, အညတြ ဘိက္ခုသမ္မုတိယာ, နိဿဂ္ဂိယံ ပါစိတ္တိယံ. ဝိပ္ပဝုတ္ထေ အဝိပ္ပဝုတ္ထသညီ, အညတြ ဘိက္ခုသမ္မုတိယာ, နိဿဂ္ဂိယံ ပါစိတ္တိယံ. အပ္ပစ္စုဒ္ဓဋေ ပစ္စုဒ္ဓဋသညီ …ပေ…  အဝိဿဇ္ဇိတေ ဝိဿဇ္ဇိတသညီ…  အနဋ္ဌေ နဋ္ဌသညီ…  အဝိနဋ္ဌေ ဝိနဋ္ဌသညီ…  အဒဍ္ဎေ ဒဍ္ဎသညီ အဝိလုတ္တေ ဝိလုတ္တသညီ, အညတြ ဘိက္ခုသမ္မုတိယာ, နိဿဂ္ဂိယံ ပါစိတ္တိယံ.
</Paragraph>

<Paragraph number="1918" book="para">
နိဿဂ္ဂိယံ စီဝရံ အနိဿဇ္ဇိတွာ ပရိဘုဉ္ဇတိ, အာပတ္တိ ဒုက္ကဋဿ. အဝိပ္ပဝုတ္ထေ ဝိပ္ပဝုတ္ထသညီ, အာပတ္တိ ဒုက္ကဋဿ. အဝိပ္ပဝုတ္ထေ ဝေမတိကော, အာပတ္တိ ဒုက္ကဋဿ. အဝိပ္ပဝုတ္ထေ အဝိပ္ပဝုတ္ထသညီ, အနာပတ္တိ.
</Paragraph>

</Division>
<Division number="496" book="para" e="ch" v="1" p="302">

<Paragraph number="1919" book="para">
အနာပတ္တိ—  အန္တောအရုဏေ ပစ္စုဒ္ဓရတိ, ဝိဿဇ္ဇေတိ, နဿတိ, ဝိနဿတိ, ဍယှတိ, အစ္ဆိန္ဒိတွာ ဂဏှန္တိ, ဝိဿာသံ ဂဏှန္တိ, ဘိက္ခုသမ္မုတိယာ, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="1920" type="center" book="para">
ဥဒေါသိတ(ဒုတိယကထိန)သိက္ခာပဒံ နိဋ္ဌိတံ ဒုတိယံ.
</Paragraph>