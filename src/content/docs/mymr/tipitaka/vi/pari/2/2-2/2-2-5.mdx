---
title: "2.2.5 သမုဋ္ဌာနဝါရ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="253" book="pari">

<Paragraph number="1061" book="pari">
ကာယသံသဂ္ဂံ သာဒိယနပစ္စယာ အာပတ္တိယော ဆန္နံ အာပတ္တိသမုဋ္ဌာနာနံ ကတိဟိ သမုဋ္ဌာနေဟိ သမုဋ္ဌန္တိ? ကာယသံသဂ္ဂံ သာဒိယနပစ္စယာ အာပတ္တိယော ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌန္တိ—  ကာယတော စ စိတ္တတော စ သမုဋ္ဌန္တိ, န ဝါစတော …ပေ… . (1)
</Paragraph>

<Paragraph number="1062" book="pari">
ဒဓိံ ဝိညာပေတွာ ဘုဉ္ဇနပစ္စယာ အာပတ္တိယော ဆန္နံ အာပတ္တိသမုဋ္ဌာနာနံ ကတိဟိ သမုဋ္ဌာနေဟိ သမုဋ္ဌန္တိ? ဒဓိံ ဝိညာပေတွာ ဘုဉ္ဇနပစ္စယာ အာပတ္တိယော ဆန္နံ အာပတ္တိသမုဋ္ဌာနာနံ စတူဟိ သမုဋ္ဌာနေဟိ သမုဋ္ဌန္တိ—  သိယာ ကာယတော သမုဋ္ဌန္တိ, န ဝါစတော န စိတ္တတော; သိယာ ကာယတော စ ဝါစတော စ သမုဋ္ဌန္တိ, န စိတ္တတော; သိယာ ကာယတော စ စိတ္တတော စ သမုဋ္ဌန္တိ, န ဝါစတော; သိယာ ကာယတော စ ဝါစတော စ စိတ္တတော စ သမုဋ္ဌန္တိ. (2)

</Paragraph>
</Division>

<Paragraph number="1063" type="center" book="pari">
သမုဋ္ဌာနဝါရော နိဋ္ဌိတော ပဉ္စမော.
</Paragraph>