---
title: 2.1.2.4.7 ဂဗ္ဘိနိဝဂ္ဂ
tableOfContents: false
sidebar:
  order: 7
type: tipitaka
basket: vi
book: pari
review:
  current: review
  updated: '2025-10-27T21:49:49.184290'
  updated_by: ''
  notes: ''
  history:
  - state: review
    date: '2025-10-27T21:49:49.184290'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="237" book="pari" e="ch" v="5" p="137">

<Paragraph number="943" book="pari">
ဂဗ္ဘိနိံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (1)
</Paragraph>

<Paragraph number="944" book="pari">
ပါယန္တိံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (2)
</Paragraph>

<Paragraph number="945" book="pari">
ဒွေ ဝဿာနိ ဆသု ဓမ္မေသု အသိက္ခိတသိက္ခံ သိက္ခမာနံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (3)
</Paragraph>

<Paragraph number="946" book="pari">
ဒွေ ဝဿာနိ ဆသု ဓမ္မေသု သိက္ခိတသိက္ခံ သိက္ခမာနံ သံဃေန အသမ္မတံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (4)
</Paragraph>

<Paragraph number="947" book="pari">
ဦနဒွါဒသဝဿံ ဂိဟိဂတံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (5)
</Paragraph>

<Paragraph number="948" book="pari">
ပရိပုဏ္ဏဒွါဒသဝဿံ ဂိဟိဂတံ ဒွေ ဝဿာနိ ဆသု ဓမ္မေသု အသိက္ခိတသိက္ခံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (6)
</Paragraph>

<Paragraph number="949" book="pari">
ပရိပုဏ္ဏဒွါဒသဝဿံ ဂိဟိဂတံ ဒွေ ဝဿာနိ ဆသု ဓမ္မေသု သိက္ခိတသိက္ခံ သံဃေန အသမ္မတံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (7)
</Paragraph>

<Paragraph number="950" book="pari">
သဟဇီဝိနိံ ဝုဋ္ဌာပေတွာ ဒွေ ဝဿာနိ နေဝ အနုဂ္ဂဏှန္တီ နာနုဂ္ဂဏှာပေန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (8)
</Paragraph>

<Paragraph number="951" book="pari">
ဝုဋ္ဌာပိတံ ပဝတ္တိနိံ ဒွေ ဝဿာနိ နာနုဗန္ဓန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (9)
</Paragraph>

<Paragraph number="952" book="pari">
သဟဇီဝိနိံ ဝုဋ္ဌာပေတွာ နေဝ ဝူပကာသေန္တီ န ဝူပကာသာပေန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (10)

</Paragraph>
</Division>

<Paragraph number="953" type="center" book="pari">
ဂဗ္ဘိနိဝဂ္ဂေါ သတ္တမော.
</Paragraph>