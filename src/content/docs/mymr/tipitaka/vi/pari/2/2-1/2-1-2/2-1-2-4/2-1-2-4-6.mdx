---
title: 2.1.2.4.6 အာရာမဝဂ္ဂ
tableOfContents: false
sidebar:
  order: 6
type: tipitaka
basket: vi
book: pari
review:
  current: review
  updated: '2025-10-27T21:49:49.087659'
  updated_by: ''
  notes: ''
  history:
  - state: review
    date: '2025-10-27T21:49:49.087659'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="236" book="pari" e="ch" v="5" p="136">

<Paragraph number="932" book="pari">
ဇာနံ သဘိက္ခုကံ အာရာမံ အနာပုစ္ဆာ ပဝိသန္တီ ဒွေ အာပတ္တိယော အာပဇ္ဇတိ. ပဌမံ ပါဒံ ပရိက္ခေပံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, အာပတ္တိ ပါစိတ္တိယဿ. (1)
</Paragraph>

<Paragraph number="933" book="pari">
ဘိက္ခုံ အက္ကောသန္တီ ပရိဘာသန္တီ ဒွေ အာပတ္တိယော အာပဇ္ဇတိ. အက္ကောသတိ, ပယောဂေ ဒုက္ကဋံ; အက္ကောသိတေ, အာပတ္တိ ပါစိတ္တိယဿ. (2)
</Paragraph>

<Paragraph number="934" book="pari">
စဏ္ဍီကတာ ဂဏံ ပရိဘာသန္တီ ဒွေ အာပတ္တိယော အာပဇ္ဇတိ. ပရိဘာသတိ, ပယောဂေ ဒုက္ကဋံ; ပရိဘာသိတေ, အာပတ္တိ ပါစိတ္တိယဿ. (3)
</Paragraph>

<Paragraph number="935" book="pari">
နိမန္တိတာ ဝါ ပဝါရိတာ ဝါ ခါဒနီယံ ဝါ ဘောဇနီယံ ဝါ ဘုဉ္ဇန္တီ ဒွေ အာပတ္တိယော အာပဇ္ဇတိ. “ခါဒိဿာမိ ဘုဉ္ဇိဿာမီ”တိ ပဋိဂ္ဂဏှာတိ, အာပတ္တိ ဒုက္ကဋဿ; အဇ္ဈောဟာရေ အဇ္ဈောဟာရေ အာပတ္တိ ပါစိတ္တိယဿ. (4)
</Paragraph>

<Paragraph number="936" book="pari">
ကုလံ မစ္ဆရာယန္တီ ဒွေ အာပတ္တိယော အာပဇ္ဇတိ. မစ္ဆရာယတိ, ပယောဂေ ဒုက္ကဋံ; မစ္ဆရိတေ, အာပတ္တိ ပါစိတ္တိယဿ. (5)
</Paragraph>

<Paragraph number="937" book="pari">
အဘိက္ခုကေ အာဝါသေ ဝဿံ ဝသန္တီ ဒွေ အာပတ္တိယော အာပဇ္ဇတိ. “ဝဿံ ဝသိဿာမီ”တိ သေနာသနံ ပညပေတိ ပါနီယံ ပရိဘောဇနီယံ ဥပဋ္ဌပေတိ ပရိဝေဏံ သမ္မဇ္ဇတိ, အာပတ္တိ ဒုက္ကဋဿ; သဟ အရုဏုဂ္ဂမနာ အာပတ္တိ ပါစိတ္တိယဿ. (6)
</Paragraph>

<Paragraph number="938" book="pari">
ဝဿံဝုဋ္ဌာ ဘိက္ခုနီ ဥဘတောသံဃေ တီဟိ ဌာနေဟိ န ပဝါရေန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (7)
</Paragraph>

<Paragraph number="939" book="pari">
ဩဝါဒါယ ဝါ သံဝါသာယ ဝါ န ဂစ္ဆန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (8)
</Paragraph>

<Paragraph number="940" book="pari">
ဥပေါသထမ္ပိ န ပုစ္ဆန္တီ ဩဝါဒမ္ပိ န ယာစန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (9)
</Paragraph>

<Paragraph number="941" book="pari">
ပသာခေ ဇာတံ ဂဏ္ဍံ ဝါ ရုဓိတံ ဝါ အနပလောကေတွာ သံဃံ ဝါ ဂဏံ ဝါ ပုရိသေန သဒ္ဓိံ ဧကေနေကာ ဘေဒါပေန္တီ ဒွေ အာပတ္တိယော အာပဇ္ဇတိ. ဘေဒါပေတိ, ပယောဂေ ဒုက္ကဋံ; ဘိန္နေ, အာပတ္တိ ပါစိတ္တိယဿ. (10)

</Paragraph>
</Division>

<Paragraph number="942" type="center" book="pari">
အာရာမဝဂ္ဂေါ ဆဋ္ဌော.
</Paragraph>