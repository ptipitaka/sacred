---
title: 2.1.2.3 နိဿဂ္ဂိယကဏ္ဍ
tableOfContents: false
sidebar:
  order: 3
type: tipitaka
basket: vi
book: pari
review:
  current: review
  updated: '2025-10-20T14:12:16.539054'
  updated_by: ''
  notes: ''
  history:
  - state: review
    date: '2025-10-20T14:12:16.539054'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="230" book="pari" e="ch" v="5" p="129">

<Paragraph number="864" book="pari">
ပတ္တသန္နိစယံ ကရောန္တီ ဧကံ အာပတ္တိံ အာပဇ္ဇတိ. နိဿဂ္ဂိယံ ပါစိတ္တိယံ. (1)
</Paragraph>

<Paragraph number="865" book="pari">
အကာလစီဝရံ “ကာလစီဝရန်”တိ အဓိဋ္ဌဟိတွာ ဘာဇာပေန္တီ ဒွေ အာပတ္တိယော အာပဇ္ဇတိ. ဘာဇာပေတိ, ပယောဂေ ဒုက္ကဋံ; ဘာဇာပိတေ နိဿဂ္ဂိယံ ပါစိတ္တိယံ. (2)
</Paragraph>

<Paragraph number="866" book="pari">
ဘိက္ခုနိယာ သဒ္ဓိံ စီဝရံ ပရိဝတ္တေတွာ အစ္ဆိန္ဒန္တီ ဒွေ အာပတ္တိယော အာပဇ္ဇတိ. အစ္ဆိန္ဒတိ, ပယောဂေ ဒုက္ကဋံ; အစ္ဆိန္နေ နိဿဂ္ဂိယံ ပါစိတ္တိယံ. (3)
</Paragraph>

<Paragraph number="867" book="pari">
အညံ ဝိညာပေတွာ အညံ ဝိညာပေန္တီ ဒွေ အာပတ္တိယော အာပဇ္ဇတိ. ဝိညာပေတိ, ပယောဂေ ဒုက္ကဋံ; ဝိညာပိတေ နိဿဂ္ဂိယံ ပါစိတ္တိယံ. (4)
</Paragraph>

<Paragraph number="868" book="pari">
အညံ စေတာပေတွာ အညံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (5)
</Paragraph>

<Paragraph number="869" book="pari">
အညဒတ္ထိကေန ပရိက္ခာရေန အညုဒ္ဒိသိကေန သံဃိကေန အညံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (6)
</Paragraph>

<Paragraph number="870" book="pari">
အညဒတ္ထိကေန ပရိက္ခာရေန အညုဒ္ဒိသိကေန သံဃိကေန သံယာစိကေန အညံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (7)
</Paragraph>

<Paragraph number="871" book="pari">
အညဒတ္ထိကေန ပရိက္ခာရေန အညုဒ္ဒိသိကေန မဟာဇနိကေန အညံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (8)
</Paragraph>

<Paragraph number="872" book="pari">
အညဒတ္ထိကေန ပရိက္ခာရေန အညုဒ္ဒိသိကေန မဟာဇနိကေန သံယာစိကေန အညံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (9)
</Paragraph>

<Paragraph number="873" book="pari">
အညဒတ္ထိကေန ပရိက္ခာရေန အညုဒ္ဒိသိကေန ပုဂ္ဂလိကေန သံယာစိကေန အညံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (10)
</Paragraph>

<Paragraph number="874" book="pari">
အတိရေကစတုက္ကံသပရမံ ဂရုပါဝုရဏံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (11)
</Paragraph>

<Paragraph number="875" book="pari">
အတိရေကအဍ္ဎတေယျကံသပရမံ လဟုပါဝုရဏံ စေတာပေန္တီ ဒွေ အာပတ္တိယော အာပဇ္ဇတိ. စေတာပေတိ, ပယောဂေ ဒုက္ကဋံ; စေတာပိတေ နိဿဂ္ဂိယံ ပါစိတ္တိယံ. (12)

</Paragraph>
</Division>

<Paragraph number="876" type="center" book="pari">
နိဿဂ္ဂိယာ ပါစိတ္တိယာ နိဋ္ဌိတာ.
</Paragraph>