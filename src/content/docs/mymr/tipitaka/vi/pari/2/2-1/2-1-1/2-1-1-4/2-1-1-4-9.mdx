---
title: "2.1.1.4.9 ဆတ္တုပါဟနဝဂ္ဂ"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="226" book="pari">

<Paragraph number="809" book="pari">
ဆတ္တုပါဟနံ ဓာရေန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခုနိယော ဆတ္တုပါဟနံ ဓာရေသုံ, တသ္မိံ ဝတ္ထုသ္မိံ. ဧကာ ပညတ္တိ, ဧကာ အနုပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (1)
</Paragraph>

<Paragraph number="810" book="pari">
ယာနေန ယာယန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခုနိယော ယာနေန ယာယိံသု, တသ္မိံ ဝတ္ထုသ္မိံ. ဧကာ ပညတ္တိ, ဧကာ အနုပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (2)
</Paragraph>

<Paragraph number="811" book="pari">
သင်္ဃာဏိံ ဓာရေန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? အညတရံ ဘိက္ခုနိံ အာရဗ္ဘ. ကိသ္မိံ ဝတ္ထုသ္မိန္တိ? အညတရာ ဘိက္ခုနီ သင်္ဃာဏိံ ဓာရေသိ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (3)
</Paragraph>

<Paragraph number="812" book="pari">
ဣတ္ထာလင်္ကာရံ ဓာရေန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခုနိယော ဣတ္ထာလင်္ကာရံ ဓာရေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (4)
</Paragraph>

<Paragraph number="813" book="pari">
ဂန္ဓဝဏ္ဏကေန နဟာယန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခုနိယော ဂန္ဓဝဏ္ဏကေန နဟာယိံသု, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (5)
</Paragraph>

<Paragraph number="814" book="pari">
ဝါသိတကေန ပိညာကေန နဟာယန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခုနိယော ဝါသိတကေန ပိညာကေန နဟာယိံသု, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (6)
</Paragraph>

<Paragraph number="815" book="pari">
ဘိက္ခုနိယာ ဥမ္မဒ္ဒါပေန္တိယာ ပရိမဒ္ဒါပေန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? သမ္ဗဟုလာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခုနိယော ဘိက္ခုနိယာ ဥမ္မဒ္ဒါပေသုံ ပရိမဒ္ဒါပေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (7)
</Paragraph>

<Paragraph number="816" book="pari">
သိက္ခမာနာယ ဥမ္မဒ္ဒါပေန္တိယာ ပရိမဒ္ဒါပေန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? သမ္ဗဟုလာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခုနိယော သိက္ခမာနာယ ဥမ္မဒ္ဒါပေသုံ ပရိမဒ္ဒါပေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (8)
</Paragraph>

<Paragraph number="817" book="pari">
သာမဏေရိယာ ဥမ္မဒ္ဒါပေန္တိယာ ပရိမဒ္ဒါပေန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? သမ္ဗဟုလာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခုနိယော သာမဏေရိယာ ဥမ္မဒ္ဒါပေသုံ ပရိမဒ္ဒါပေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (9)
</Paragraph>

<Paragraph number="818" book="pari">
ဂိဟိနိယာ ဥမ္မဒ္ဒါပေန္တိယာ ပရိမဒ္ဒါပေန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? သမ္ဗဟုလာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခုနိယော ဂိဟိနိယာ ဥမ္မဒ္ဒါပေသုံ ပရိမဒ္ဒါပေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ဧဠကလောမကေ …ပေ… . (10)
</Paragraph>

<Paragraph number="819" book="pari">
ဘိက္ခုဿ ပုရတော အနာပုစ္ဆာ အာသနေ နိသီဒန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? သမ္ဗဟုလာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခုနိယော ဘိက္ခုဿ ပုရတော အနာပုစ္ဆာ အာသနေ နိသီဒိံသု, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ကထိနကေ …ပေ… . (11)
</Paragraph>

<Paragraph number="820" book="pari">
အနောကာသကတံ ဘိက္ခုံ ပဉှံ ပုစ္ဆန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? သမ္ဗဟုလာ ဘိက္ခုနိယော အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခုနိယော အနောကာသကတံ ဘိက္ခုံ ပဉှံ ပုစ္ဆိံသု, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  ပဒသောဓမ္မေ …ပေ… . (12)
</Paragraph>

<Paragraph number="821" book="pari">
အသင်္ကစ္စိကာယ ဂါမံ ပဝိသန္တိယာ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? အညတရံ ဘိက္ခုနိံ အာရဗ္ဘ. ကိသ္မိံ ဝတ္ထုသ္မိန္တိ? အညတရာ ဘိက္ခုနီ အသင်္ကစ္စိကာ ဂါမံ ပါဝိသိ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ—  သိယာ ကာယတော သမုဋ္ဌာတိ, န ဝါစတော န စိတ္တတော; သိယာ ကာယတော စ စိတ္တတော စ သမုဋ္ဌာတိ, န ဝါစတော …ပေ… . (13)

</Paragraph>
</Division>

<Paragraph number="822" type="center" book="pari">
ဆတ္တုပါဟနဝဂ္ဂေါ နဝမော.

  
နဝဝဂ္ဂခုဒ္ဒကာ နိဋ္ဌိတာ.



</Paragraph>

<Paragraph number="823" type="center" book="pari">
တဿုဒ္ဒါနံ


</Paragraph>

<Paragraph number="824" type="verses" book="pari">
_လသုဏံ သံဟရေ လောမံ,_  
_တလမဋ္ဌဉ္စ သုဒ္ဓိကံ;_  
_ဘုဉ္ဇန္တာမကဓညာနံ,_  
_ဒွေ ဝိဃာသေန ဒဿနာ._  

</Paragraph>

<Paragraph number="825" type="verses" book="pari">
_အန္ဓကာရေ ပဋိစ္ဆန္နေ,_  
_အဇ္ဈောကာသေ ရထိကာယ စ;_  
_ပုရေ ပစ္ဆာ ဝိကာလေ စ,_  
_ဒုဂ္ဂဟိ နိရယေ ဝဓိ._  

</Paragraph>

<Paragraph number="826" type="verses" book="pari">
_နဂ္ဂေါဒကာ ဝိသိဗ္ဗေတွာ,_  
_ပဉ္စာဟိကံ သင်္ကမနီယံ;_  
_ဂဏံ ဝိဘင်္ဂသမဏံ,_  
_ဒုဗ္ဗလံ ကထိနေန စ._  

</Paragraph>

<Paragraph number="827" type="verses" book="pari">
_ဧကမဉ္စတ္ထရဏေန,_  
_သဉ္စိစ္စ သဟဇီဝိနီ;_  
_ဒတွာ သံသဋ္ဌအန္တော စ,_  
_တိရောဝဿံ န ပက္ကမေ._  

</Paragraph>

<Paragraph number="828" type="verses" book="pari">
_ရာဇာ အာသန္ဒိ သုတ္တဉ္စ,_  
_ဂိဟိ ဝူပသမေန စ;_  
_ဒဒေ စီဝရာဝသထံ,_  
_ပရိယာပုဏဉ္စ ဝါစယေ._  

</Paragraph>

<Paragraph number="829" type="verses" book="pari">
_အာရာမက္ကောသစဏ္ဍီ စ,_  
_ဘုဉ္ဇေယျ ကုလမစ္ဆရီ;_  
_ဝါသေ ပဝါရဏောဝါဒံ,_  
_ဒွေ ဓမ္မာ ပသာခေန စ._  

</Paragraph>

<Paragraph number="830" type="verses" book="pari">
_ဂဗ္ဘီ ပါယန္တီ ဆ ဓမ္မေ,_  
_အသမ္မတူနဒွါဒသ;_  
_ပရိပုဏ္ဏဉ္စ သံဃေန,_  
_သဟ ဝုဋ္ဌာ ဆ ပဉ္စ စ._  

</Paragraph>

<Paragraph number="831" type="verses" book="pari">
_ကုမာရီ ဒွေ စ သံဃေန,_  
_ဒွါဒသ သမ္မတေန စ;_  
_အလံ သစေ စ ဒွေဝဿံ,_  
_သံသဋ္ဌာ သာမိကေန စ._  

</Paragraph>

<Paragraph number="832" type="verses" book="pari">
_ပါရိဝါသိကာနုဝဿံ,_  
_ဒုဝေ ဝုဋ္ဌာပနေန စ;_  
_ဆတ္တယာနေန သင်္ဃာဏိ,_  
ဣတ္ထာလင်္ကာရဝဏ္ဏကေ._  

</Paragraph>

<Paragraph number="833" type="verses" book="pari">
_ပိညာကဘိက္ခုနီ စေဝ,_  
_သိက္ခာ စ သာမဏေရိကာ;_  
_ဂိဟိ ဘိက္ခုဿ ပုရတော,_  
_အနောကာသံ သင်္ကစ္စိကာတိ._  


</Paragraph>

<Paragraph number="834" type="center" book="pari">
တေသံ ဝဂ္ဂါနံ ဥဒ္ဒါနံ


</Paragraph>

<Paragraph number="835" type="verses" book="pari">
_လသုဏန္ဓကာရာ နှာနာ,_  
_တုဝဋ္ဋာ စိတ္တဂါရကာ;_  
_အာရာမံ ဂဗ္ဘိနီ စေဝ,_  
_ကုမာရီ ဆတ္တုပါဟနာတိ._
</Paragraph>