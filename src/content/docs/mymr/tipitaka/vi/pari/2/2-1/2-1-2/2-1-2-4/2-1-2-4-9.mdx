---
title: 2.1.2.4.9 ဆတ္တုပါဟနဝဂ္ဂ
tableOfContents: false
sidebar:
  order: 9
type: tipitaka
basket: vi
book: pari
review:
  current: review
  updated: '2025-10-20T14:12:16.580450'
  updated_by: ''
  notes: ''
  history:
  - state: review
    date: '2025-10-20T14:12:16.580450'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="239" book="pari" e="ch" v="5" p="139">

<Paragraph number="968" book="pari">
ဆတ္တုပါဟနံ ဓာရေန္တီ ဒွေ အာပတ္တိယော အာပဇ္ဇတိ. ဓာရေတိ, ပယောဂေ ဒုက္ကဋံ; ဓာရိတေ, အာပတ္တိ ပါစိတ္တိယဿ. (1)
</Paragraph>

<Paragraph number="969" book="pari">
ယာနေန ယာယန္တီ ဒွေ အာပတ္တိယော အာပဇ္ဇတိ. ယာယတိ, ပယောဂေ ဒုက္ကဋံ; ယာယိတေ, အာပတ္တိ ပါစိတ္တိယဿ. (2)
</Paragraph>

<Paragraph number="970" book="pari">
သင်္ဃာဏိံ ဓာရေန္တီ ဒွေ အာပတ္တိယော အာပဇ္ဇတိ. ဓာရေတိ, ပယောဂေ ဒုက္ကဋံ; ဓာရိတေ, အာပတ္တိ ပါစိတ္တိယဿ. (3)
</Paragraph>

<Paragraph number="971" book="pari">
ဣတ္ထာလင်္ကာရံ ဓာရေန္တီ ဒွေ အာပတ္တိယော အာပဇ္ဇတိ. ဓာရေတိ, ပယောဂေ ဒုက္ကဋံ; ဓာရိတေ, အာပတ္တိ ပါစိတ္တိယဿ. (4)
</Paragraph>

<Paragraph number="972" book="pari">
ဂန္ဓဝဏ္ဏကေန နဟာယန္တီ ဒွေ အာပတ္တိယော အာပဇ္ဇတိ. နဟာယတိ, ပယောဂေ ဒုက္ကဋံ; နဟာနပရိယောသာနေ, အာပတ္တိ ပါစိတ္တိယဿ. (5)
</Paragraph>

<Paragraph number="973" book="pari">
ဝါသိတကေန ပိညာကေန နဟာယန္တီ ဒွေ အာပတ္တိယော အာပဇ္ဇတိ. နဟာယတိ, ပယောဂေ ဒုက္ကဋံ; နဟာနပရိယောသာနေ, အာပတ္တိ ပါစိတ္တိယဿ. (6)
</Paragraph>

<Paragraph number="974" book="pari">
ဘိက္ခုနိယာ ဥမ္မဒ္ဒါပေန္တီ ပရိမဒ္ဒါပေန္တီ ဒွေ အာပတ္တိယော အာပဇ္ဇတိ. ဥမ္မဒ္ဒါပေတိ, ပယောဂေ ဒုက္ကဋံ; ဥမ္မဒ္ဒိတေ, အာပတ္တိ ပါစိတ္တိယဿ. (7)
</Paragraph>

<Paragraph number="975" book="pari">
သိက္ခမာနာယ ဥမ္မဒ္ဒါပေန္တီ ပရိမဒ္ဒါပေန္တီ ဒွေ အာပတ္တိယော အာပဇ္ဇတိ. ဥမ္မဒ္ဒါပေတိ, ပယောဂေ ဒုက္ကဋံ; ဥမ္မဒ္ဒိတေ, အာပတ္တိ ပါစိတ္တိယဿ. (8)
</Paragraph>

<Paragraph number="976" book="pari">
သာမဏေရိယာ ဥမ္မဒ္ဒါပေန္တီ ပရိမဒ္ဒါပေန္တီ ဒွေ အာပတ္တိယော အာပဇ္ဇတိ. ဥမ္မဒ္ဒါပေတိ, ပယောဂေ ဒုက္ကဋံ; ဥမ္မဒ္ဒိတေ, အာပတ္တိ ပါစိတ္တိယဿ. (9)
</Paragraph>

<Paragraph number="977" book="pari">
ဂိဟိနိယာ ဥမ္မဒ္ဒါပေန္တီ ပရိမဒ္ဒါပေန္တီ ဒွေ အာပတ္တိယော အာပဇ္ဇတိ. ဥမ္မဒ္ဒါပေတိ, ပယောဂေ ဒုက္ကဋံ; ဥမ္မဒ္ဒိတေ, အာပတ္တိ ပါစိတ္တိယဿ. (10)
</Paragraph>

<Paragraph number="978" book="pari">
ဘိက္ခုဿ ပုရတော အနာပုစ္ဆာ အာသနေ နိသီဒန္တီ ဒွေ အာပတ္တိယော အာပဇ္ဇတိ. နိသီဒတိ, ပယောဂေ ဒုက္ကဋံ; နိသိန္နေ, အာပတ္တိ ပါစိတ္တိယဿ. (11)
</Paragraph>

<Paragraph number="979" book="pari">
အနောကာသကတံ ဘိက္ခုံ ပဉှံ ပုစ္ဆန္တီ ဒွေ အာပတ္တိယော အာပဇ္ဇတိ. ပုစ္ဆတိ, ပယောဂေ ဒုက္ကဋံ; ပုစ္ဆိတေ, အာပတ္တိ ပါစိတ္တိယဿ. (12)
</Paragraph>

<Paragraph number="980" book="pari">
အသင်္ကစ္စိကာ ဂါမံ ပဝိသန္တီ ဒွေ အာပတ္တိယော အာပဇ္ဇတိ. ပဌမံ ပါဒံ ပရိက္ခေပံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, အာပတ္တိ ပါစိတ္တိယဿ. (13)

</Paragraph>
</Division>

<Paragraph number="981" type="center" book="pari">
ဆတ္တုပါဟနဝဂ္ဂေါ နဝမော.

  
ခုဒ္ဒကံ နိဋ္ဌိတံ.
</Paragraph>