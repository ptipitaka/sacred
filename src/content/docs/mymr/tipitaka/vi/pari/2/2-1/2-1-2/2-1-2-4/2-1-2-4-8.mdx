---
title: "2.1.2.4.8 ကုမာရိဘူတဝဂ္ဂ"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="238" book="pari" e="ch" v="5" p="138">

<Paragraph number="954" book="pari">
ဦနဝီသတိဝဿံ ကုမာရိဘူတံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (1)
</Paragraph>

<Paragraph number="955" book="pari">
ပရိပုဏ္ဏဝီသတိဝဿံ ကုမာရိဘူတံ ဒွေ ဝဿာနိ ဆသု ဓမ္မေသု အသိက္ခိတသိက္ခံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (2)
</Paragraph>

<Paragraph number="956" book="pari">
ပရိပုဏ္ဏဝီသတိဝဿံ ကုမာရိဘူတံ ဒွေ ဝဿာနိ ဆသု ဓမ္မေသု သိက္ခိတသိက္ခံ သံဃေန အသမ္မတံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (3)
</Paragraph>

<Paragraph number="957" book="pari">
ဦနဒွါဒသဝဿာ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (4)
</Paragraph>

<Paragraph number="958" book="pari">
ပရိပုဏ္ဏဒွါဒသဝဿာ သံဃေန အသမ္မတာ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (5)
</Paragraph>

<Paragraph number="959" book="pari">
“အလံ တာဝ တေ, အယျေ, ဝုဋ္ဌာပိတေနာ”တိ ဝုစ္စမာနာ “သာဓူ”တိ ပဋိဿုဏိတွာ ပစ္ဆာ ခီယနဓမ္မံ အာပဇ္ဇန္တီ ဒွေ အာပတ္တိယော အာပဇ္ဇတိ. ခိယျတိ, ပယောဂေ ဒုက္ကဋံ; ခိယျိတေ, အာပတ္တိ ပါစိတ္တိယဿ. (6)
</Paragraph>

<Paragraph number="960" book="pari">
သိက္ခမာနံ—  “သစေ မေ တွံ, အယျေ, စီဝရံ ဒဿသိ, ဧဝါဟံ တံ ဝုဋ္ဌာပေဿာမီ”တိ ဝတွာ နေဝ ဝုဋ္ဌာပေန္တီ န ဝုဋ္ဌာပနာယ ဥဿုက္ကံ ကရောန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (7)
</Paragraph>

<Paragraph number="961" book="pari">
သိက္ခမာနံ—  “သစေ မံ တွံ, အယျေ, ဒွေ ဝဿာနိ အနုဗန္ဓိဿသိ, ဧဝါဟံ တံ ဝုဋ္ဌာပေဿာမီ”တိ ဝတွာ နေဝ ဝုဋ္ဌာပေန္တီ န ဝုဋ္ဌာပနာယ ဥဿုက္ကံ ကရောန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (8)
</Paragraph>

<Paragraph number="962" book="pari">
ပုရိသသံသဋ္ဌံ ကုမာရကသံသဋ္ဌံ စဏ္ဍိံ သောကာဝါသံ သိက္ခမာနံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (9)
</Paragraph>

<Paragraph number="963" book="pari">
မာတာပိတူဟိ ဝါ သာမိကေန ဝါ အနနုညာတံ သိက္ခမာနံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (10)
</Paragraph>

<Paragraph number="964" book="pari">
ပါရိဝါသိကဆန္ဒဒါနေန သိက္ခမာနံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (11)
</Paragraph>

<Paragraph number="965" book="pari">
အနုဝဿံ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (12)
</Paragraph>

<Paragraph number="966" book="pari">
ဧကံ ဝဿံ ဒွေ ဝုဋ္ဌာပေန္တီ ဒွေ အာပတ္တိယော အာပဇ္ဇတိ. ဝုဋ္ဌာပေတိ, ပယောဂေ ဒုက္ကဋံ; ဝုဋ္ဌာပိတေ, အာပတ္တိ ပါစိတ္တိယဿ. (13)

</Paragraph>
</Division>

<Paragraph number="967" type="center" book="pari">
ကုမာရိဘူတဝဂ္ဂေါ အဋ္ဌမော.
</Paragraph>