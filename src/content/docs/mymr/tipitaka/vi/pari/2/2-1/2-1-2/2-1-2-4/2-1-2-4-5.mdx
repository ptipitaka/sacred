---
title: 2.1.2.4.5 စိတ္တာဂါရဝဂ္ဂ
tableOfContents: false
sidebar:
  order: 5
type: tipitaka
basket: vi
book: pari
review:
  current: review
  updated: '2025-10-22T11:23:37.794881'
  updated_by: ''
  notes: ''
  history:
  - state: review
    date: '2025-10-22T11:23:37.794881'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="235" book="pari" e="ch" v="5" p="135">

<Paragraph number="921" book="pari">
ရာဇာဂါရံ ဝါ စိတ္တာဂါရံ ဝါ အာရာမံ ဝါ ဥယျာနံ ဝါ ပေါက္ခရဏိံ ဝါ ဒဿနာယ ဂစ္ဆန္တီ ဒွေ အာပတ္တိယော အာပဇ္ဇတိ. ဂစ္ဆတိ, အာပတ္တိ ဒုက္ကဋဿ; ယတ္ထ ဌိတာ ပဿတိ, အာပတ္တိ ပါစိတ္တိယဿ. (1)
</Paragraph>

<Paragraph number="922" book="pari">
အာသန္ဒိံ ဝါ ပလ္လင်္ကံ ဝါ ပရိဘုဉ္ဇန္တီ ဒွေ အာပတ္တိယော အာပဇ္ဇတိ. ပရိဘုဉ္ဇတိ, ပယောဂေ ဒုက္ကဋံ; ပရိဘုတ္တေ, အာပတ္တိ ပါစိတ္တိယဿ. (2)
</Paragraph>

<Paragraph number="923" book="pari">
သုတ္တံ ကန္တန္တီ ဒွေ အာပတ္တိယော အာပဇ္ဇတိ. ကန္တတိ, ပယောဂေ ဒုက္ကဋံ; ဥဇ္ဇဝုဇ္ဇဝေ, အာပတ္တိ ပါစိတ္တိယဿ. (3)
</Paragraph>

<Paragraph number="924" book="pari">
ဂိဟိဝေယျာဝစ္စံ ကရောန္တီ ဒွေ အာပတ္တိယော အာပဇ္ဇတိ. ကရောတိ, ပယောဂေ ဒုက္ကဋံ; ကတေ, အာပတ္တိ ပါစိတ္တိယဿ. (4)
</Paragraph>

<Paragraph number="925" book="pari">
ဘိက္ခုနိယာ—  “ဧဟာယျေ, ဣမံ အဓိကရဏံ ဝူပသမေဟီ”တိ ဝုစ္စမာနာ—  “သာဓူ”တိ ပဋိဿုဏိတွာ နေဝ ဝူပသမေန္တီ န ဝူပသမာယ ဥဿုက္ကံ ကရောန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (5)
</Paragraph>

<Paragraph number="926" book="pari">
အဂါရိကဿ ဝါ ပရိဗ္ဗာဇကဿ ဝါ ပရိဗ္ဗာဇိကာယ ဝါ သဟတ္ထာ ခါဒနီယံ ဝါ ဘောဇနီယံ ဝါ ဒေန္တီ ဒွေ အာပတ္တိယော အာပဇ္ဇတိ. ဒေတိ, ပယောဂေ ဒုက္ကဋံ; ဒိန္နေ, အာပတ္တိ ပါစိတ္တိယဿ. (6)
</Paragraph>

<Paragraph number="927" book="pari">
အာဝသထစီဝရံ အနိဿဇ္ဇိတွာ ပရိဘုဉ္ဇန္တီ ဒွေ အာပတ္တိယော အာပဇ္ဇတိ. ပရိဘုဉ္ဇတိ, ပယောဂေ ဒုက္ကဋံ; ပရိဘုတ္တေ, အာပတ္တိ ပါစိတ္တိယဿ. (7)
</Paragraph>

<Paragraph number="928" book="pari">
အာဝသထံ အနိဿဇ္ဇိတွာ စာရိကံ ပက္ကမန္တီ ဒွေ အာပတ္တိယော အာပဇ္ဇတိ. ပဌမံ ပါဒံ ပရိက္ခေပံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, အာပတ္တိ ပါစိတ္တိယဿ. (8)
</Paragraph>

<Paragraph number="929" book="pari">
တိရစ္ဆာနဝိဇ္ဇံ ပရိယာပုဏန္တီ ဒွေ အာပတ္တိယော အာပဇ္ဇတိ. ပရိယာပုဏာတိ, ပယောဂေ ဒုက္ကဋံ; ပဒေ ပဒေ အာပတ္တိ ပါစိတ္တိယဿ. (9)
</Paragraph>

<Paragraph number="930" book="pari">
တိရစ္ဆာနဝိဇ္ဇံ ဝါစေန္တီ ဒွေ အာပတ္တိယော အာပဇ္ဇတိ. ဝါစေတိ, ပယောဂေ ဒုက္ကဋံ; ပဒေ ပဒေ အာပတ္တိ ပါစိတ္တိယဿ. (10)

</Paragraph>
</Division>

<Paragraph number="931" type="center" book="pari">
စိတ္တာဂါရဝဂ္ဂေါ ပဉ္စမော.
</Paragraph>