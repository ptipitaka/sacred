---
title: 2.1.2.4.1 လသုဏဝဂ္ဂ
tableOfContents: false
sidebar:
  order: 1
type: tipitaka
basket: vi
book: pari
review:
  current: review
  updated: '2025-10-20T14:12:16.549487'
  updated_by: ''
  notes: ''
  history:
  - state: review
    date: '2025-10-20T14:12:16.549487'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="231" book="pari" e="ch" v="5" p="130">

<Paragraph number="877" book="pari">
လသုဏံ ခါဒန္တီ ဒွေ အာပတ္တိယော အာပဇ္ဇတိ. ခါဒိဿာမီတိ ပဋိဂ္ဂဏှာတိ, အာပတ္တိ ဒုက္ကဋဿ; အဇ္ဈောဟာရေ အဇ္ဈောဟာရေ အာပတ္တိ ပါစိတ္တိယဿ. (1)
</Paragraph>

<Paragraph number="878" book="pari">
သမ္ဗာဓေ လောမံ သံဟရာပေန္တီ ဒွေ အာပတ္တိယော အာပဇ္ဇတိ. သံဟရာပေတိ, ပယောဂေ ဒုက္ကဋံ; သံဟရာပိတေ အာပတ္တိ ပါစိတ္တိယဿ. (2)
</Paragraph>

<Paragraph number="879" book="pari">
တလဃာတကံ ကရောန္တီ ဒွေ အာပတ္တိယော အာပဇ္ဇတိ. ကရောတိ, ပယောဂေ ဒုက္ကဋံ; ကတေ အာပတ္တိ ပါစိတ္တိယဿ. (3)
</Paragraph>

<Paragraph number="880" book="pari">
ဇတုမဋ္ဌကံ အာဒိယန္တီ ဒွေ အာပတ္တိယော အာပဇ္ဇတိ. အာဒိယတိ, ပယောဂေ ဒုက္ကဋံ, အာဒိန္နေ အာပတ္တိ ပါစိတ္တိယဿ. (4)
</Paragraph>

<Paragraph number="881" book="pari">
အတိရေကဒွင်္ဂုလပဗ္ဗပရမံ ဥဒကသုဒ္ဓိကံ အာဒိယန္တီ ဒွေ အာပတ္တိယော အာပဇ္ဇတိ. အာဒိယတိ, ပယောဂေ ဒုက္ကဋံ; အာဒိန္နေ အာပတ္တိ ပါစိတ္တိယဿ. (5)
</Paragraph>

<Paragraph number="882" book="pari">
ဘိက္ခုဿ ဘုဉ္ဇန္တဿ ပါနီယေန ဝါ ဝိဓူပနေန ဝါ ဥပတိဋ္ဌန္တီ ဒွေ အာပတ္တိယော အာပဇ္ဇတိ. ဟတ္ထပါသေ တိဋ္ဌတိ, အာပတ္တိ ပါစိတ္တိယဿ; ဟတ္ထပါသံ ဝိဇဟိတွာ တိဋ္ဌတိ, အာပတ္တိ ဒုက္ကဋဿ. (6)
</Paragraph>

<Paragraph number="883" book="pari">
အာမကဓညံ ဝိညာပေတွာ ဘုဉ္ဇန္တီ ဒွေ အာပတ္တိယော အာပဇ္ဇတိ. “ဘုဉ္ဇိဿာမီ”တိ ပဋိဂ္ဂဏှာတိ, အာပတ္တိ ဒုက္ကဋဿ; အဇ္ဈောဟာရေ အဇ္ဈောဟာရေ အာပတ္တိ ပါစိတ္တိယဿ. (7)
</Paragraph>

<Paragraph number="884" book="pari">
ဥစ္စာရံ ဝါ ပဿာဝံ ဝါ သင်္ကာရံ ဝါ ဝိဃာသံ ဝါ တိရောကုဋ္ဋေ ဝါ တိရောပါကာရေ ဝါ ဆဍ္ဍေန္တီ ဒွေ အာပတ္တိယော အာပဇ္ဇတိ. ဆဍ္ဍေတိ, ပယောဂေ ဒုက္ကဋံ; ဆဍ္ဍိတေ အာပတ္တိ ပါစိတ္တိယဿ. (8)
</Paragraph>

<Paragraph number="885" book="pari">
ဥစ္စာရံ ဝါ ပဿာဝံ ဝါ သင်္ကာရံ ဝါ ဝိဃာသံ ဝါ ဟရိတေ ဆဍ္ဍေန္တီ ဒွေ အာပတ္တိယော အာပဇ္ဇတိ. ဆဍ္ဍေတိ, ပယောဂေ ဒုက္ကဋံ; ဆဍ္ဍိတေ အာပတ္တိ ပါစိတ္တိယဿ. (9)
</Paragraph>

<Paragraph number="886" book="pari">
နစ္စံ ဝါ ဂီတံ ဝါ ဝါဒိတံ ဝါ ဒဿနာယ ဂစ္ဆန္တီ ဒွေ အာပတ္တိယော အာပဇ္ဇတိ. ဂစ္ဆတိ, အာပတ္တိ ဒုက္ကဋဿ; ယတ္ထ ဌိတာ ပဿတိ ဝါ သုဏာတိ ဝါ, အာပတ္တိ ပါစိတ္တိယဿ. (10)

</Paragraph>
</Division>

<Paragraph number="887" type="center" book="pari">
လသုဏဝဂ္ဂေါ ပဌမော.
</Paragraph>