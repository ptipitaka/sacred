---
title: 2.1.2.4.4 တုဝဋ္ဋဝဂ္ဂ
tableOfContents: false
sidebar:
  order: 4
type: tipitaka
basket: vi
book: pari
review:
  current: review
  updated: '2025-10-27T21:49:48.856175'
  updated_by: ''
  notes: ''
  history:
  - state: review
    date: '2025-10-27T21:49:48.856175'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="234" book="pari" e="ch" v="5" p="134">

<Paragraph number="910" book="pari">
ဒွေ ဘိက္ခုနိယော ဧကမဉ္စေ တုဝဋ္ဋေန္တိယော ဒွေ အာပတ္တိယော အာပဇ္ဇန္တိ. နိပဇ္ဇန္တိ, ပယောဂေ ဒုက္ကဋံ; နိပန္နေ, အာပတ္တိ ပါစိတ္တိယဿ. (1)
</Paragraph>

<Paragraph number="911" book="pari">
ဒွေ ဘိက္ခုနိယော ဧကတ္ထရဏပါဝုရဏာ တုဝဋ္ဋေန္တိယော ဒွေ အာပတ္တိယော အာပဇ္ဇန္တိ. နိပဇ္ဇန္တိ, ပယောဂေ ဒုက္ကဋံ; နိပန္နေ, အာပတ္တိ ပါစိတ္တိယဿ. (2)
</Paragraph>

<Paragraph number="912" book="pari">
ဘိက္ခုနိယာ သဉ္စိစ္စ အဖာသုံ ကရောန္တီ ဒွေ အာပတ္တိယော အာပဇ္ဇတိ. ကရောတိ, ပယောဂေ ဒုက္ကဋံ; ကတေ, အာပတ္တိ ပါစိတ္တိယဿ. (3)
</Paragraph>

<Paragraph number="913" book="pari">
ဒုက္ခိတံ သဟဇီဝိနိံ နေဝ ဥပဋ္ဌေန္တီ န ဥပဋ္ဌာပနာယ ဥဿုက္ကံ ကရောန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (4)
</Paragraph>

<Paragraph number="914" book="pari">
ဘိက္ခုနိယာ ဥပဿယံ ဒတွာ ကုပိတာ အနတ္တမနာ နိက္ကဍ္ဎန္တီ ဒွေ အာပတ္တိယော အာပဇ္ဇတိ. နိက္ကဍ္ဎတိ, ပယောဂေ ဒုက္ကဋံ; နိက္ကဍ္ဎိတေ, အာပတ္တိ ပါစိတ္တိယဿ. (5)
</Paragraph>

<Paragraph number="915" book="pari">
သံသဋ္ဌာ ဘိက္ခုနီ ယာဝတတိယံ သမနုဘာသနာယ န ပဋိနိဿဇ္ဇန္တီ ဒွေ အာပတ္တိယော အာပဇ္ဇတိ. ဉတ္တိယာ ဒုက္ကဋံ; ကမ္မဝါစာပရိယောသာနေ အာပတ္တိ ပါစိတ္တိယဿ. (6)
</Paragraph>

<Paragraph number="916" book="pari">
အန္တောရဋ္ဌေ သာသင်္ကသမ္မတေ သပ္ပဋိဘယေ အသတ္ထိကာ စာရိကံ စရန္တီ ဒွေ အာပတ္တိယော အာပဇ္ဇတိ. ပဋိပဇ္ဇတိ, ပယောဂေ ဒုက္ကဋံ; ပဋိပန္နေ, အာပတ္တိ ပါစိတ္တိယဿ. (7)
</Paragraph>

<Paragraph number="917" book="pari">
တိရောရဋ္ဌေ သာသင်္ကသမ္မတေ သပ္ပဋိဘယေ အသတ္ထိကာ စာရိကံ စရန္တီ ဒွေ အာပတ္တိယော အာပဇ္ဇတိ. ပဋိပဇ္ဇတိ, ပယောဂေ ဒုက္ကဋံ; ပဋိပန္နေ, အာပတ္တိ ပါစိတ္တိယဿ. (8)
</Paragraph>

<Paragraph number="918" book="pari">
အန္တောဝဿံ စာရိကံ စရန္တီ ဒွေ အာပတ္တိယော အာပဇ္ဇတိ. ပဋိပဇ္ဇတိ, ပယောဂေ ဒုက္ကဋံ; ပဋိပန္နေ, အာပတ္တိ ပါစိတ္တိယဿ. (9)
</Paragraph>

<Paragraph number="919" book="pari">
ဝဿံဝုဋ္ဌာ ဘိက္ခုနီ စာရိကံ န ပက္ကမန္တီ ဧကံ အာပတ္တိံ အာပဇ္ဇတိ. ပါစိတ္တိယံ. (10)

</Paragraph>
</Division>

<Paragraph number="920" type="center" book="pari">
တုဝဋ္ဋဝဂ္ဂေါ စတုတ္ထော.
</Paragraph>