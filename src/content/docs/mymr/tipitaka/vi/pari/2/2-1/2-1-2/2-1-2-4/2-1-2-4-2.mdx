---
title: 2.1.2.4.2 ရတ္တန္ဓကာရဝဂ္ဂ
tableOfContents: false
sidebar:
  order: 2
type: tipitaka
basket: vi
book: pari
review:
  current: review
  updated: '2025-10-27T21:49:48.816768'
  updated_by: ''
  notes: ''
  history:
  - state: review
    date: '2025-10-27T21:49:48.816768'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="232" book="pari" e="ch" v="5" p="131">

<Paragraph number="888" book="pari">
ရတ္တန္ဓကာရေ အပ္ပဒီပေ ပုရိသေန သဒ္ဓိံ ဧကေနေကာ သန္တိဋ္ဌန္တီ ဒွေ အာပတ္တိယော အာပဇ္ဇတိ. ဟတ္ထပါသေ တိဋ္ဌတိ, အာပတ္တိ ပါစိတ္တိယဿ; ဟတ္ထပါသံ ဝိဇဟိတွာ တိဋ္ဌတိ, အာပတ္တိ ဒုက္ကဋဿ. (1)
</Paragraph>

<Paragraph number="889" book="pari">
ပဋိစ္ဆန္နေ ဩကာသေ ပုရိသေန သဒ္ဓိံ ဧကေနေကာ သန္တိဋ္ဌန္တီ ဒွေ အာပတ္တိယော အာပဇ္ဇတိ. ဟတ္ထပါသေ တိဋ္ဌတိ, အာပတ္တိ ပါစိတ္တိယဿ; ဟတ္ထပါသံ ဝိဇဟိတွာ တိဋ္ဌတိ, အာပတ္တိ ဒုက္ကဋဿ. (2)
</Paragraph>

<Paragraph number="890" book="pari">
အဇ္ဈောကာသေ ပုရိသေန သဒ္ဓိံ ဧကေနေကာ သန္တိဋ္ဌန္တီ ဒွေ အာပတ္တိယော အာပဇ္ဇတိ. ဟတ္ထပါသေ တိဋ္ဌတိ, အာပတ္တိ ပါစိတ္တိယဿ; ဟတ္ထပါသံ ဝိဇဟိတွာ တိဋ္ဌတိ, အာပတ္တိ ဒုက္ကဋဿ. (3)
</Paragraph>

<Paragraph number="891" book="pari">
ရထိကာယ ဝါ ဗျူဟေ ဝါ သိင်္ဃာဋကေ ဝါ ပုရိသေန သဒ္ဓိံ ဧကေနေကာ သန္တိဋ္ဌန္တီ ဒွေ အာပတ္တိယော အာပဇ္ဇတိ. ဟတ္ထပါသေ တိဋ္ဌတိ, အာပတ္တိ ပါစိတ္တိယဿ; ဟတ္ထပါသံ ဝိဇဟိတွာ တိဋ္ဌတိ, အာပတ္တိ ဒုက္ကဋဿ. (4)
</Paragraph>

<Paragraph number="892" book="pari">
ပုရေဘတ္တံ ကုလာနိ ဥပသင်္ကမိတွာ အာသနေ နိသီဒိတွာ သာမိကေ အနာပုစ္ဆာ ပက္ကမန္တီ ဒွေ အာပတ္တိယော အာပဇ္ဇတိ. ပဌမံ ပါဒံ အနောဝဿကံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, အာပတ္တိ ပါစိတ္တိယဿ. (5)
</Paragraph>

<Paragraph number="893" book="pari">
ပစ္ဆာဘတ္တံ ကုလာနိ ဥပသင်္ကမိတွာ သာမိကေ အနာပုစ္ဆာ အာသနေ နိသီဒန္တီ ဒွေ အာပတ္တိယော အာပဇ္ဇတိ. နိသီဒတိ, ပယောဂေ ဒုက္ကဋံ; နိသိန္နေ အာပတ္တိ ပါစိတ္တိယဿ. (6)
</Paragraph>

<Paragraph number="894" book="pari">
ဝိကာလေ ကုလာနိ ဥပသင်္ကမိတွာ သာမိကေ အနာပုစ္ဆာ သေယျံ သန္ထရိတွာ ဝါ သန္ထရာပေတွာ ဝါ အဘိနိသီဒန္တီ ဒွေ အာပတ္တိယော အာပဇ္ဇတိ. အဘိနိသီဒတိ, ပယောဂေ ဒုက္ကဋံ; အဘိနိသိန္နေ အာပတ္တိ ပါစိတ္တိယဿ. (7)
</Paragraph>

<Paragraph number="895" book="pari">
ဒုဂ္ဂဟိတေန ဒူပဓာရိတေန ပရံ ဥဇ္ဈာပေန္တီ ဒွေ အာပတ္တိယော အာပဇ္ဇတိ. ဥဇ္ဈာပေတိ, ပယောဂေ ဒုက္ကဋံ; ဥဇ္ဈာပိတေ အာပတ္တိ ပါစိတ္တိယဿ. (8)
</Paragraph>

<Paragraph number="896" book="pari">
အတ္တာနံ ဝါ ပရံ ဝါ နိရယေန ဝါ ဗြဟ္မစရိယေန ဝါ အဘိသပန္တီ ဒွေ အာပတ္တိယော အာပဇ္ဇတိ. အဘိသပတိ, ပယောဂေ ဒုက္ကဋံ; အဘိသပိတေ အာပတ္တိ ပါစိတ္တိယဿ. (9)
</Paragraph>

<Paragraph number="897" book="pari">
အတ္တာနံ ဝဓိတွာ ဝဓိတွာ ရောဒန္တီ ဒွေ အာပတ္တိယော အာပဇ္ဇတိ. ဝဓတိ ရောဒတိ, အာပတ္တိ ပါစိတ္တိယဿ; ဝဓတိ န ရောဒတိ, အာပတ္တိ ဒုက္ကဋဿ. (10)

</Paragraph>
</Division>

<Paragraph number="898" type="center" book="pari">
ရတ္တန္ဓကာရဝဂ္ဂေါ ဒုတိယော.
</Paragraph>