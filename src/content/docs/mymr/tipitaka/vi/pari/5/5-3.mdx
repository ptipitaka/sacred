---
title: "5.3 တဗ္ဘာဂိယဝါရ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="298" book="pari" e="ch" v="5" p="186">

<Paragraph number="1255" book="pari">
ကတိ သမထာ ဝိဝါဒါဓိကရဏဿ တဗ္ဘာဂိယာ? ကတိ သမထာ ဝိဝါဒါဓိကရဏဿ အညဘာဂိယာ? ကတိ သမထာ အနုဝါဒါဓိကရဏဿ တဗ္ဘာဂိယာ? ကတိ သမထာ အနုဝါဒါဓိကရဏဿ အညဘာဂိယာ? ကတိ သမထာ အာပတ္တာဓိကရဏဿ တဗ္ဘာဂိယာ? ကတိ သမထာ အာပတ္တာဓိကရဏဿ အညဘာဂိယာ? ကတိ သမထာ ကိစ္စာဓိကရဏဿ တဗ္ဘာဂိယာ? ကတိ သမထာ ကိစ္စာဓိကရဏဿ အညဘာဂိယာ?
</Paragraph>

<Paragraph number="1256" book="pari">
ဒွေ သမထာ ဝိဝါဒါဓိကရဏဿ တဗ္ဘာဂိယာ—  သမ္မုခါဝိနယော, ယေဘုယျသိကာ. ပဉ္စ သမထာ ဝိဝါဒါဓိကရဏဿ အညဘာဂိယာ—  သတိဝိနယော, အမူဠှဝိနယော, ပဋိညာတကရဏံ, တဿပါပိယသိကာ, တိဏဝတ္ထာရကော. (1)
</Paragraph>

<Paragraph number="1257" book="pari">
စတ္တာရော သမထာ အနုဝါဒါဓိကရဏဿ တဗ္ဘာဂိယာ—  သမ္မုခါဝိနယော, သတိဝိနယော, အမူဠှဝိနယော, တဿပါပိယသိကာ. တယော သမထာ အနုဝါဒါဓိကရဏဿ အညဘာဂိယာ—  ယေဘုယျသိကာ, ပဋိညာတကရဏံ, တိဏဝတ္ထာရကော. (2)
</Paragraph>

<Paragraph number="1258" book="pari">
တယော သမထာ အာပတ္တာဓိကရဏဿ တဗ္ဘာဂိယာ—  သမ္မုခါဝိနယော, ပဋိညာတကရဏံ, တိဏဝတ္ထာရကော. စတ္တာရော သမထာ အာပတ္တာဓိကရဏဿ အညဘာဂိယာ—  ယေဘုယျသိကာ, သတိဝိနယော, အမူဠှဝိနယော, တဿပါပိယသိကာ. (3)
</Paragraph>

<Paragraph number="1259" book="pari">
ဧကော သမထော ကိစ္စာဓိကရဏဿ တဗ္ဘာဂိယော—  သမ္မုခါဝိနယော. ဆ သမထာ ကိစ္စာဓိကရဏဿ အညဘာဂိယာ—  ယေဘုယျသိကာ, သတိဝိနယော, အမူဠှဝိနယော, ပဋိညာတကရဏံ, တဿပါပိယသိကာ, တိဏဝတ္ထာရကော. (4)

</Paragraph>
</Division>

<Paragraph number="1260" type="center" book="pari">
တဗ္ဘာဂိယဝါရော နိဋ္ဌိတော အဋ္ဌမော.
</Paragraph>