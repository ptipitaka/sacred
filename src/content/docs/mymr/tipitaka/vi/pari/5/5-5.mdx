---
title: "5.5 သမထာသမထဿတဗ္ဘာဂိယဝါရ"
tableOfContents: false
sidebar:
  order: 12
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="300" book="pari">

<Paragraph number="1270" book="pari">
သမထာ သမထဿ တဗ္ဘာဂိယာ, သမထာ သမထဿ အညဘာဂိယာ. သိယာ သမထာ သမထဿ တဗ္ဘာဂိယာ, သိယာ သမထာ သမထဿ အညဘာဂိယာ.
</Paragraph>

<Paragraph number="1271" book="pari">
ကထံ သိယာ သမထာ သမထဿ တဗ္ဘာဂိယာ? ကထံ သိယာ သမထာ သမထဿ အညဘာဂိယာ? ယေဘုယျသိကာ သမ္မုခါဝိနယဿ တဗ္ဘာဂိယာ, သတိဝိနယဿ အမူဠှဝိနယဿ ပဋိညာတကရဏဿ တဿပါပိယသိကာယ တိဏဝတ္ထာရကဿ အညဘာဂိယာ. (1)
</Paragraph>

<Paragraph number="1272" book="pari">
သတိဝိနယော သမ္မုခါဝိနယဿ တဗ္ဘာဂိယော, အမူဠှဝိနယဿ ပဋိညာတကရဏဿ တဿပါပိယသိကာယ တိဏဝတ္ထာရကဿ ယေဘုယျသိကာယ အညဘာဂိယော. (2)
</Paragraph>

<Paragraph number="1273" book="pari">
အမူဠှဝိနယော သမ္မုခါဝိနယဿ တဗ္ဘာဂိယော, ပဋိညာတကရဏဿ တဿပါပိယသိကာယ တိဏဝတ္ထာရကဿ ယေဘုယျသိကာယ သတိဝိနယဿ အညဘာဂိယော. (3)
</Paragraph>

<Paragraph number="1274" book="pari">
ပဋိညာတကရဏံ သမ္မုခါဝိနယဿ တဗ္ဘာဂိယံ, တဿပါပိယသိကာယ တိဏဝတ္ထာရကဿ ယေဘုယျသိကာယ သတိဝိနယဿ အမူဠှဝိနယဿ အညဘာဂိယံ. (4)
</Paragraph>

<Paragraph number="1275" book="pari">
တဿပါပိယသိကာ သမ္မုခါဝိနယဿ တဗ္ဘာဂိယာ, တိဏဝတ္ထာရကဿ ယေဘုယျသိကာယ သတိဝိနယဿ အမူဠှဝိနယဿ ပဋိညာတကရဏဿ အညဘာဂိယာ. (5)
</Paragraph>

<Paragraph number="1276" book="pari">
တိဏဝတ္ထာရကော သမ္မုခါဝိနယဿ တဗ္ဘာဂိယော, ယေဘုယျသိကာယ သတိဝိနယဿ အမူဠှဝိနယဿ ပဋိညာတကရဏဿ တဿပါပိယသိကာယ အညဘာဂိယော. (6)
</Paragraph>

<Paragraph number="1277" book="pari">
ဧဝံ သိယာ သမထာ သမထဿ တဗ္ဘာဂိယာ, ဧဝံ သိယာ သမထာ သမထဿ အညဘာဂိယာ.

</Paragraph>
</Division>

<Paragraph number="1278" type="center" book="pari">
သမထာ သမထဿ တဗ္ဘာဂိယဝါရော နိဋ္ဌိတော ဒသမော.
</Paragraph>