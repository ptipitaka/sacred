---
title: 5.2 သာဓာရဏဝါရ
tableOfContents: false
sidebar:
  order: 2
type: tipitaka
basket: vi
book: pari
review:
  current: review
  updated: '2025-10-22T11:23:38.743430'
  updated_by: ''
  notes: ''
  history:
  - state: review
    date: '2025-10-22T11:23:38.743430'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="297" book="pari" e="ch" v="5" p="185">

<Paragraph number="1249" book="pari">
ကတိ သမထာ ဝိဝါဒါဓိကရဏဿ သာဓာရဏာ? ကတိ သမထာ ဝိဝါဒါဓိကရဏဿ အသာဓာရဏာ? ကတိ သမထာ အနုဝါဒါဓိကရဏဿ သာဓာရဏာ? ကတိ သမထာ အနုဝါဒါဓိကရဏဿ အသာဓာရဏာ? ကတိ သမထာ အာပတ္တာဓိကရဏဿ သာဓာရဏာ? ကတိ သမထာ အာပတ္တာဓိကရဏဿ အသာဓာရဏာ? ကတိ သမထာ ကိစ္စာဓိကရဏဿ သာဓာရဏာ? ကတိ သမထာ ကိစ္စာဓိကရဏဿ အသာဓာရဏာ?
</Paragraph>

<Paragraph number="1250" book="pari">
ဒွေ သမထာ ဝိဝါဒါဓိကရဏဿ သာဓာရဏာ—  သမ္မုခါဝိနယော, ယေဘုယျသိကာ. ပဉ္စ သမထာ ဝိဝါဒါဓိကရဏဿ အသာဓာရဏာ—  သတိဝိနယော, အမူဠှဝိနယော, ပဋိညာတကရဏံ, တဿပါပိယသိကာ, တိဏဝတ္ထာရကော. (1)
</Paragraph>

<Paragraph number="1251" book="pari">
စတ္တာရော သမထာ အနုဝါဒါဓိကရဏဿ သာဓာရဏာ—  သမ္မုခါဝိနယော; သတိဝိနယော, အမူဠှဝိနယော, တဿပါပိယသိကာ. တယော သမထာ အနုဝါဒါဓိကရဏဿ အသာဓာရဏာ—  ယေဘုယျသိကာ, ပဋိညာတကရဏံ, တိဏဝတ္ထာရကော. (2)
</Paragraph>

<Paragraph number="1252" book="pari">
တယော သမထာ အာပတ္တာဓိကရဏဿ သာဓာရဏာ—  သမ္မုခါဝိနယော, ပဋိညာတကရဏံ, တိဏဝတ္ထာရကော. စတ္တာရော သမထာ အာပတ္တာဓိကရဏဿ အသာဓာရဏာ—  ယေဘုယျသိကာ, သတိဝိနယော, အမူဠှဝိနယော, တဿပါပိယသိကာ. (3)
</Paragraph>

<Paragraph number="1253" book="pari">
ဧကော သမထော ကိစ္စာဓိကရဏဿ သာဓာရဏော—  သမ္မုခါဝိနယော. ဆ သမထာ ကိစ္စာဓိကရဏဿ အသာဓာရဏာ—  ယေဘုယျသိကာ, သတိဝိနယော, အမူဠှဝိနယော, ပဋိညာတကရဏံ, တဿပါပိယသိကာ, တိဏဝတ္ထာရကော. (4)

</Paragraph>
</Division>

<Paragraph number="1254" type="center" book="pari">
သာဓာရဏဝါရော နိဋ္ဌိတော သတ္တမော.
</Paragraph>