---
title: "5.14 သမထာဓိကရဏဝါရ"
tableOfContents: false
sidebar:
  order: 14
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="309" book="pari" e="ch" v="5" p="200">

<Paragraph number="1363" book="pari">
သမထာ သမထေဟိ သမ္မန္တိ? သမထာ အဓိကရဏေဟိ သမ္မန္တိ? အဓိကရဏာ သမထေဟိ သမ္မန္တိ? အဓိကရဏာ အဓိကရဏေဟိ သမ္မန္တိ?
</Paragraph>

<Paragraph number="1364" book="pari">
သိယာ သမထာ သမထေဟိ သမ္မန္တိ, သိယာ သမထာ သမထေဟိ န သမ္မန္တိ. သိယာ သမထာ အဓိကရဏေဟိ သမ္မန္တိ, သိယာ သမထာ အဓိကရဏေဟိ န သမ္မန္တိ. သိယာ အဓိကရဏာ သမထေဟိ သမ္မန္တိ, သိယာ အဓိကရဏာ သမထေဟိ န သမ္မန္တိ. သိယာ အဓိကရဏာ အဓိကရဏေဟိ သမ္မန္တိ, သိယာ အဓိကရဏာ အဓိကရဏေဟိ န သမ္မန္တိ.
</Paragraph>

</Division>
<Division number="310" book="pari" e="ch" v="5" p="200">

<Paragraph number="1365" book="pari">
ကထံ သိယာ သမထာ သမထေဟိ သမ္မန္တိ, ကထံ သိယာ သမထာ သမထေဟိ န သမ္မန္တိ? ယေဘုယျသိကာ သမ္မုခါဝိနယေန သမ္မတိ; သတိဝိနယေန န သမ္မတိ, အမူဠှဝိနယေန န သမ္မတိ, ပဋိညာတကရဏေန န သမ္မတိ, တဿပါပိယသိကာယ န သမ္မတိ, တိဏဝတ္ထာရကေန န သမ္မတိ. (1)
</Paragraph>

<Paragraph number="1366" book="pari">
သတိဝိနယော သမ္မုခါဝိနယေန သမ္မတိ; အမူဠှဝိနယေန န သမ္မတိ, ပဋိညာတကရဏေန န သမ္မာတိ, တဿပါပိယသိကာယ န သမ္မတိ, တိဏဝတ္ထာရကေန န သမ္မတိ, ယေဘုယျသိကာယ န သမ္မတိ. (2)
</Paragraph>

<Paragraph number="1367" book="pari">
အမူဠှဝိနယော သမ္မုခါဝိနယေန သမ္မတိ; ပဋိညာတကရဏေန န သမ္မတိ, တဿပါပိယသိကာယ န သမ္မတိ, တိဏဝတ္ထာရကေန န သမ္မတိ, ယေဘုယျသိကာယ န သမ္မတိ, သတိဝိနယေန န သမ္မတိ. (3)
</Paragraph>

<Paragraph number="1368" book="pari">
ပဋိညာတကရဏံ သမ္မုခါဝိနယေန သမ္မတိ; တဿပါပိယသိကာယ န သမ္မတိ, တိဏဝတ္ထာရကေန န သမ္မတိ, ယေဘုယျသိကာယ န သမ္မတိ, သတိဝိနယေန န သမ္မတိ, အမူဠှဝိနယေန န သမ္မတိ. (4)
</Paragraph>

<Paragraph number="1369" book="pari">
တဿပါပိယသိကာ သမ္မုခါဝိနယေန သမ္မတိ; တိဏဝတ္ထာရကေန န သမ္မတိ, ယေဘုယျသိကာယ န သမ္မတိ, သတိဝိနယေန န သမ္မတိ, အမူဠှဝိနယေန န သမ္မတိ, ပဋိညာတကရဏေန န သမ္မတိ. (5)
</Paragraph>

<Paragraph number="1370" book="pari">
တိဏဝတ္ထာရကော သမ္မုခါဝိနယေန သမ္မတိ; ယေဘုယျသိကာယ န သမ္မတိ, သတိဝိနယေန န သမ္မတိ, အမူဠှဝိနယေန န သမ္မတိ, ပဋိညာတကရဏေန န သမ္မတိ, တဿပါပိယသိကာယ န သမ္မတိ. ဧဝံ သိယာ သမထာ သမထေဟိ သမ္မန္တိ. ဧဝံ သိယာ သမထာ သမထေဟိ န သမ္မန္တိ. (6)
</Paragraph>

</Division>
<Division number="311" book="pari" e="ch" v="5" p="201">

<Paragraph number="1371" book="pari">
ကထံ သိယာ သမထာ အဓိကရဏေဟိ သမ္မန္တိ, ကထံ သိယာ သမထာ အဓိကရဏေဟိ န သမ္မန္တိ? သမ္မုခါဝိနယော ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (1)
</Paragraph>

<Paragraph number="1372" book="pari">
ယေဘုယျသိကာ ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (2)
</Paragraph>

<Paragraph number="1373" book="pari">
သတိဝိနယော ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (3)
</Paragraph>

<Paragraph number="1374" book="pari">
အမူဠှဝိနယော ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (4)
</Paragraph>

<Paragraph number="1375" book="pari">
ပဋိညာတကရဏံ ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (5)
</Paragraph>

<Paragraph number="1376" book="pari">
တဿပါပိယသိကာ ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (6)
</Paragraph>

<Paragraph number="1377" book="pari">
တိဏဝတ္ထာရကော ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. ဧဝံ သိယာ သမထာ အဓိကရဏေဟိ သမ္မန္တိ. ဧဝံ သိယာ သမထာ အဓိကရဏေဟိ န သမ္မန္တိ. (7)
</Paragraph>

</Division>
<Division number="312" book="pari" e="ch" v="5" p="201">

<Paragraph number="1378" book="pari">
ကထံ သိယာ အဓိကရဏာ သမထေဟိ သမ္မန္တိ, ကထံ သိယာ အဓိကရဏာ သမထေဟိ န သမ္မန္တိ? ဝိဝါဒါဓိကရဏံ သမ္မုခါဝိနယေန စ ယေဘုယျသိကာယ စ သမ္မတိ; သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ န သမ္မတိ. (1)
</Paragraph>

<Paragraph number="1379" book="pari">
အနုဝါဒါဓိကရဏံ သမ္မုခါဝိနယေန စ သတိဝိနယေန စ အမူဠှဝိနယေန စ တဿပါပိယသိကာယ စ သမ္မတိ; ယေဘုယျသိကာယ စ ပဋိညာတကရဏေန စ တိဏဝတ္ထာရကေန စ န သမ္မတိ. (2)
</Paragraph>

<Paragraph number="1380" book="pari">
အာပတ္တာဓိကရဏံ သမ္မုခါဝိနယေန စ ပဋိညာတကရဏေန စ တိဏဝတ္ထာရကေန စ သမ္မတိ; ယေဘုယျသိကာယ စ သတိဝိနယေန စ အမူဠှဝိနယေန စ တဿပါပိယသိကာယ စ န သမ္မတိ. (3)
</Paragraph>

<Paragraph number="1381" book="pari">
ကိစ္စာဓိကရဏံ သမ္မုခါဝိနယေန သမ္မတိ; ယေဘုယျသိကာယ စ သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ န သမ္မတိ. ဧဝံ သိယာ အဓိကရဏာ သမထေဟိ သမ္မန္တိ. ဧဝံ သိယာ အဓိကရဏာ သမထေဟိ န သမ္မန္တိ. (4)
</Paragraph>

</Division>
<Division number="313" book="pari" e="ch" v="5" p="202">

<Paragraph number="1382" book="pari">
ကထံ သိယာ အဓိကရဏာ အဓိကရဏေဟိ သမ္မန္တိ? ကထံ သိယာ အဓိကရဏာ အဓိကရဏေဟိ န သမ္မန္တိ? ဝိဝါဒါဓိကရဏံ ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (1)
</Paragraph>

<Paragraph number="1383" book="pari">
အနုဝါဒါဓိကရဏံ ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (2)
</Paragraph>

<Paragraph number="1384" book="pari">
အာပတ္တာဓိကရဏံ ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. (3)
</Paragraph>

<Paragraph number="1385" book="pari">
ကိစ္စာဓိကရဏံ ဝိဝါဒါဓိကရဏေန န သမ္မတိ, အနုဝါဒါဓိကရဏေန န သမ္မတိ, အာပတ္တာဓိကရဏေန န သမ္မတိ; ကိစ္စာဓိကရဏေန သမ္မတိ. ဧဝံ သိယာ အဓိကရဏာ အဓိကရဏေဟိ သမ္မန္တိ. ဧဝံ သိယာ အဓိကရဏာ အဓိကရဏေဟိ န သမ္မန္တိ. (4)
</Paragraph>

<Paragraph number="1386" book="pari">
ဆာပိ သမထာ စတ္တာရောပိ အဓိကရဏာ သမ္မုခါဝိနယေန သမ္မန္တိ; သမ္မုခါဝိနယော န ကေနစိ သမ္မတိ.

</Paragraph>
</Division>

<Paragraph number="1387" type="center" book="pari">
သမထာဓိကရဏဝါရော နိဋ္ဌိတော ဧကူနဝီသတိမော.
</Paragraph>