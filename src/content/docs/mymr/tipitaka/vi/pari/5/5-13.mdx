---
title: 5.13 သမ္မန္တိနသမ္မန္တိဝါရ
tableOfContents: false
sidebar:
  order: 13
type: tipitaka
basket: vi
book: pari
review:
  current: review
  updated: '2025-10-20T14:12:16.754273'
  updated_by: ''
  notes: ''
  history:
  - state: review
    date: '2025-10-20T14:12:16.754273'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="308" book="pari" e="ch" v="5" p="197">

<Paragraph number="1347" book="pari">
ဝိဝါဒါဓိကရဏံ ကတိဟိ သမထေဟိ သမ္မတိ, ကတိဟိ သမထေဟိ န သမ္မတိ? အနုဝါဒါဓိကရဏံ ကတိဟိ သမထေဟိ သမ္မတိ, ကတိဟိ သမထေဟိ န သမ္မတိ? အာပတ္တာဓိကရဏံ ကတိဟိ သမထေဟိ သမ္မတိ, ကတိဟိ သမထေဟိ န သမ္မတိ? ကိစ္စာဓိကရဏံ ကတိဟိ သမထေဟိ သမ္မတိ, ကတိဟိ သမထေဟိ န သမ္မတိ?
</Paragraph>

<Paragraph number="1348" book="pari">
ဝိဝါဒါဓိကရဏံ ဒွီဟိ သမထေဟိ သမ္မတိ—  သမ္မုခါဝိနယေန စ ယေဘုယျသိကာယ စ. ပဉ္စဟိ သမထေဟိ န သမ္မတိ—  သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ. (1)
</Paragraph>

<Paragraph number="1349" book="pari">
အနုဝါဒါဓိကရဏံ စတူဟိ သမထေဟိ သမ္မတိ—  သမ္မုခါဝိနယေန စ သတိဝိနယေန စ အမူဠှဝိနယေန စ တဿပါပိယသိကာယ စ. တီဟိ သမထေဟိ န သမ္မတိ—  ယေဘုယျသိကာယ စ ပဋိညာတကရဏေန စ တိဏဝတ္ထာရကေန စ. (2)
</Paragraph>

<Paragraph number="1350" book="pari">
အာပတ္တာဓိကရဏံ တီဟိ သမထေဟိ သမ္မတိ—  သမ္မုခါဝိနယေန စ ပဋိညာတကရဏေန စ တိဏဝတ္ထာရကေန စ. စတူဟိ သမထေဟိ န သမ္မတိ—  ယေဘုယျသိကာယ စ သတိဝိနယေန စ အမူဠှဝိနယေန စ တဿပါပိယသိကာယ စ. (3)
</Paragraph>

<Paragraph number="1351" book="pari">
ကိစ္စာဓိကရဏံ ဧကေန သမထေန သမ္မတိ—  သမ္မုခါဝိနယေန. ဆဟိ သမထေဟိ န သမ္မတိ—  ယေဘုယျသိကာယ စ သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ. (4)
</Paragraph>

<Paragraph number="1352" book="pari">
ဝိဝါဒါဓိကရဏဉ္စ အနုဝါဒါဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? ဝိဝါဒါဓိကရဏဉ္စ အနုဝါဒါဓိကရဏဉ္စ ပဉ္စဟိ သမထေဟိ သမ္မန္တိ—  သမ္မုခါဝိနယေန စ ယေဘုယျသိကာယ စ သတိဝိနယေန စ အမူဠှဝိနယေန စ တဿပါပိယသိကာယ စ. ဒွီဟိ သမထေဟိ န သမ္မန္တိ—  ပဋိညာတကရဏေန စ တိဏဝတ္ထာရကေန စ. (5)
</Paragraph>

<Paragraph number="1353" book="pari">
ဝိဝါဒါဓိကရဏဉ္စ အာပတ္တာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? ဝိဝါဒါဓိကရဏဉ္စ အာပတ္တာဓိကရဏဉ္စ စတူဟိ သမထေဟိ သမ္မန္တိ—  သမ္မုခါဝိနယေန စ ယေဘုယျသိကာယ စ ပဋိညာတကရဏေန စ တိဏဝတ္ထာရကေန စ. တီဟိ သမထေဟိ န သမ္မန္တိ—  သတိဝိနယေန စ အမူဠှဝိနယေန စ တဿပါပိယသိကာယ စ. (6)
</Paragraph>

<Paragraph number="1354" book="pari">
ဝိဝါဒါဓိကရဏဉ္စ ကိစ္စာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? ဝိဝါဒါဓိကရဏဉ္စ ကိစ္စာဓိကရဏဉ္စ ဒွီဟိ သမထေဟိ သမ္မန္တိ—  သမ္မုခါဝိနယေန စ ယေဘုယျသိကာယ စ. ပဉ္စဟိ သမထေဟိ န သမ္မန္တိ—  သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ. (7)
</Paragraph>

<Paragraph number="1355" book="pari">
အနုဝါဒါဓိကရဏဉ္စ အာပတ္တာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? အနုဝါဒါဓိကရဏဉ္စ အာပတ္တာဓိကရဏဉ္စ ဆဟိ သမထေဟိ သမ္မန္တိ—  သမ္မုခါဝိနယေန စ သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ. ဧကေန သမထေန န သမ္မန္တိ—  ယေဘုယျသိကာယ. (8)
</Paragraph>

<Paragraph number="1356" book="pari">
အနုဝါဒါဓိကရဏဉ္စ ကိစ္စာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? အနုဝါဒါဓိကရဏဉ္စ ကိစ္စာဓိကရဏဉ္စ စတူဟိ သမထေဟိ သမ္မန္တိ—  သမ္မုခါဝိနယေန စ သတိဝိနယေန စ အမူဠှဝိနယေန စ တဿပါပိယသိကာယ စ. တီဟိ သမထေဟိ န သမ္မန္တိ—  ယေဘုယျသိကာယ စ ပဋိညာတကရဏေန စ တိဏဝတ္ထာရကေန စ. (9)
</Paragraph>

<Paragraph number="1357" book="pari">
အာပတ္တာဓိကရဏဉ္စ ကိစ္စာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? အာပတ္တာဓိကရဏဉ္စ ကိစ္စာဓိကရဏဉ္စ တီဟိ သမထေဟိ သမ္မန္တိ—  သမ္မုခါဝိနယေန စ ပဋိညာတကရဏေန စ တိဏဝတ္ထာရကေန စ. စတူဟိ သမထေဟိ န သမ္မန္တိ—  ယေဘုယျသိကာယ စ သတိဝိနယေန စ အမူဠှဝိနယေန စ တဿပါပိယသိကာယ စ. (10)
</Paragraph>

<Paragraph number="1358" book="pari">
ဝိဝါဒါဓိကရဏဉ္စ အနုဝါဒါဓိကရဏဉ္စ အာပတ္တာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? ဝိဝါဒါဓိကရဏဉ္စ အနုဝါဒါဓိကရဏဉ္စ အာပတ္တာဓိကရဏဉ္စ သတ္တဟိ သမထေဟိ သမ္မန္တိ—  သမ္မုခါဝိနယေန စ ယေဘုယျသိကာယ စ သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ. (11)
</Paragraph>

<Paragraph number="1359" book="pari">
ဝိဝါဒါဓိကရဏဉ္စ အနုဝါဒါဓိကရဏဉ္စ ကိစ္စာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? ဝိဝါဒါဓိကရဏဉ္စ အနုဝါဒါဓိကရဏဉ္စ ကိစ္စာဓိကရဏဉ္စ ပဉ္စဟိ သမထေဟိ သမ္မန္တိ—  သမ္မုခါဝိနယေန စ ယေဘုယျသိကာယ စ သတိဝိနယေန စ အမူဠှဝိနယေန စ တဿပါပိယသိကာယ စ. ဒွီဟိ သမထေဟိ န သမ္မန္တိ—  ပဋိညာတကရဏေန စ တိဏဝတ္ထာရကေန စ. (12)
</Paragraph>

<Paragraph number="1360" book="pari">
အနုဝါဒါဓိကရဏဉ္စ အာပတ္တာဓိကရဏဉ္စ ကိစ္စာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? အနုဝါဒါဓိကရဏဉ္စ အာပတ္တာဓိကရဏဉ္စ ကိစ္စာဓိကရဏဉ္စ ဆဟိ သမထေဟိ သမ္မန္တိ—  သမ္မုခါဝိနယေန စ သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ. ဧကေန သမထေန န သမ္မန္တိ—  ယေဘုယျသိကာယ. (13)
</Paragraph>

<Paragraph number="1361" book="pari">
ဝိဝါဒါဓိကရဏဉ္စ အနုဝါဒါဓိကရဏဉ္စ အာပတ္တာဓိကရဏဉ္စ ကိစ္စာဓိကရဏဉ္စ ကတိဟိ သမထေဟိ သမ္မန္တိ? ကတိဟိ သမထေဟိ န သမ္မန္တိ? ဝိဝါဒါဓိကရဏဉ္စ အနုဝါဒါဓိကရဏဉ္စ အာပတ္တာဓိကရဏဉ္စ ကိစ္စာဓိကရဏဉ္စ သတ္တဟိ သမထေဟိ သမ္မန္တိ—  သမ္မုခါဝိနယေန စ ယေဘုယျသိကာယ စ သတိဝိနယေန စ အမူဠှဝိနယေန စ ပဋိညာတကရဏေန စ တဿပါပိယသိကာယ စ တိဏဝတ္ထာရကေန စ. (14)

</Paragraph>
</Division>

<Paragraph number="1362" type="center" book="pari">
သမ္မန္တိ န သမ္မန္တိဝါရော နိဋ္ဌိတော အဋ္ဌာရသမော.
</Paragraph>