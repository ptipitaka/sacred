---
title: "5.16 ဘဇတိဝါရ"
tableOfContents: false
sidebar:
  order: 16
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="318" book="pari" e="ch" v="5" p="204">

<Paragraph number="1393" book="pari">
ဝိဝါဒါဓိကရဏံ စတုန္နံ အဓိကရဏာနံ ကတမံ အဓိကရဏံ ဘဇတိ? ကတမံ အဓိကရဏံ ဥပနိဿိတံ? ကတမံ အဓိကရဏံ ပရိယာပန္နံ? ကတမေန အဓိကရဏေန သင်္ဂဟိတံ? (1)
</Paragraph>

<Paragraph number="1394" book="pari">
အနုဝါဒါဓိကရဏံ စတုန္နံ အဓိကရဏာနံ ကတမံ အဓိကရဏံ ဘဇတိ? ကတမံ အဓိကရဏံ ဥပနိဿိတံ? ကတမံ အဓိကရဏံ ပရိယာပန္နံ? ကတမေန အဓိကရဏေန သင်္ဂဟိတံ? (2)
</Paragraph>

<Paragraph number="1395" book="pari">
အာပတ္တာဓိကရဏံ စတုန္နံ အဓိကရဏာနံ ကတမံ အဓိကရဏံ ဘဇတိ? ကတမံ အဓိကရဏံ ဥပနိဿိတံ? ကတမံ အဓိကရဏံ ပရိယာပန္နံ? ကတမေန အဓိကရဏေန သင်္ဂဟိတံ? (3)
</Paragraph>

<Paragraph number="1396" book="pari">
ကိစ္စာဓိကရဏံ စတုန္နံ အဓိကရဏာနံ ကတမံ အဓိကရဏံ ဘဇတိ? ကတမံ အဓိကရဏံ ဥပနိဿိတံ? ကတမံ အဓိကရဏံ ပရိယာပန္နံ? ကတမေန အဓိကရဏေန သင်္ဂဟိတံ? (4)
</Paragraph>

<Paragraph number="1397" book="pari">
ဝိဝါဒါဓိကရဏံ စတုန္နံ အဓိကရဏာနံ ဝိဝါဒါဓိကရဏံ ဘဇတိ, ဝိဝါဒါဓိကရဏံ ဥပနိဿိတံ, ဝိဝါဒါဓိကရဏံ ပရိယာပန္နံ, ဝိဝါဒါဓိကရဏေန သင်္ဂဟိတံ. (1)
</Paragraph>

<Paragraph number="1398" book="pari">
အနုဝါဒါဓိကရဏံ စတုန္နံ အဓိကရဏာနံ အနုဝါဒါဓိကရဏံ ဘဇတိ, အနုဝါဒါဓိကရဏံ ဥပနိဿိတံ, အနုဝါဒါဓိကရဏံ ပရိယာပန္နံ, အနုဝါဒါဓိကရဏေန သင်္ဂဟိတံ. (2)
</Paragraph>

<Paragraph number="1399" book="pari">
အာပတ္တာဓိကရဏံ စတုန္နံ အဓိကရဏာနံ အာပတ္တာဓိကရဏံ ဘဇတိ, အာပတ္တာဓိကရဏံ ဥပနိဿိတံ, အာပတ္တာဓိကရဏံ ပရိယာပန္နံ, အာပတ္တာဓိကရဏေန သင်္ဂဟိတံ. (3)
</Paragraph>

<Paragraph number="1400" book="pari">
ကိစ္စာဓိကရဏံ စတုန္နံ အဓိကရဏာနံ ကိစ္စာဓိကရဏံ ဘဇတိ, ကိစ္စာဓိကရဏံ ဥပနိဿိတံ, ကိစ္စာဓိကရဏံ ပရိယာပန္နံ, ကိစ္စာဓိကရဏေန သင်္ဂဟိတံ. (4)
</Paragraph>

</Division>
<Division number="319" book="pari" e="ch" v="5" p="205">

<Paragraph number="1401" book="pari">
ဝိဝါဒါဓိကရဏံ သတ္တန္နံ သမထာနံ ကတိ သမထေ ဘဇတိ, ကတိ သမထေ ဥပနိဿိတံ, ကတိ သမထေ ပရိယာပန္နံ, ကတိဟိ သမထေဟိ သင်္ဂဟိတံ, ကတိဟိ သမထေဟိ သမ္မတိ? (1)
</Paragraph>

<Paragraph number="1402" book="pari">
အနုဝါဒါဓိကရဏံ သတ္တန္နံ သမထာနံ ကတိ သမထေ ဘဇတိ, ကတိ သမထေ ဥပနိဿိတံ, ကတိ သမထေ ပရိယာပန္နံ, ကတိဟိ သမထေဟိ သင်္ဂဟိတံ, ကတိဟိ သမထေဟိ သမ္မတိ? (2)
</Paragraph>

<Paragraph number="1403" book="pari">
အာပတ္တာဓိကရဏံ သတ္တန္နံ သမထာနံ ကတိ သမထေ ဘဇတိ, ကတိ သမထေ ဥပနိဿိတံ, ကတိ သမထေ ပရိယာပန္နံ, ကတိဟိ သမထေဟိ သင်္ဂဟိတံ, ကတိဟိ သမထေဟိ သမ္မတိ? (3)
</Paragraph>

<Paragraph number="1404" book="pari">
ကိစ္စာဓိကရဏံ သတ္တန္နံ သမထာနံ ကတိ သမထေ ဘဇတိ, ကတိ သမထေ ဥပနိဿိတံ, ကတိ သမထေ ပရိယာပန္နံ, ကတိဟိ သမထေဟိ သင်္ဂဟိတံ, ကတိဟိ သမထေဟိ သမ္မတိ? (4)
</Paragraph>

<Paragraph number="1405" book="pari">
ဝိဝါဒါဓိကရဏံ သတ္တန္နံ သမထာနံ ဒွေ သမထေ ဘဇတိ, ဒွေ သမထေ ဥပနိဿိတံ, ဒွေ သမထေ ပရိယာပန္နံ, ဒွီဟိ သမထေဟိ သင်္ဂဟိတံ, ဒွီဟိ သမထေဟိ သမ္မတိ—  သမ္မုခါဝိနယေန စ ယေဘုယျသိကာယ စ. (1)
</Paragraph>

<Paragraph number="1406" book="pari">
အနုဝါဒါဓိကရဏံ သတ္တန္နံ သမထာနံ စတ္တာရော သမထေ ဘဇတိ, စတ္တာရော သမထေ ဥပနိဿိတံ, စတ္တာရော သမထေ ပရိယာပန္နံ, စတူဟိ သမထေဟိ သင်္ဂဟိတံ, စတူဟိ သမထေဟိ သမ္မတိ—  သမ္မုခါဝိနယေန စ သတိဝိနယေန စ အမူဠှဝိနယေန စ တဿပါပိယသိကာယ စ. (2)
</Paragraph>

<Paragraph number="1407" book="pari">
အာပတ္တာဓိကရဏံ သတ္တန္နံ သမထာနံ တယော သမထေ ဘဇတိ, တယော သမထေ ဥပနိဿိတံ, တယော သမထေ ပရိယာပန္နံ, တီဟိ သမထေဟိ သင်္ဂဟိတံ တီဟိ သမထေဟိ သမ္မတိ—  သမ္မုခါဝိနယေန စ ပဋိညာတကရဏေန စ တိဏဝတ္ထာရကေန စ. (3)
</Paragraph>

<Paragraph number="1408" book="pari">
ကိစ္စာဓိကရဏံ သတ္တန္နံ သမထာနံ ဧကံ သမထံ ဘဇတိ, ဧကံ သမထံ ဥပနိဿိတံ, ဧကံ သမထံ ပရိယာပန္နံ, ဧကေန သမထေန သင်္ဂဟိတံ, ဧကေန သမထေန သမ္မတိ—  သမ္မုခါဝိနယေနာတိ. (4)

</Paragraph>
</Division>

<Paragraph number="1409" type="center" book="pari">
ဘဇတိဝါရော နိဋ္ဌိတော ဧကဝီသတိမော.



</Paragraph>

<Paragraph number="1410" type="center" book="pari">
သမထဘေဒေါ နိဋ္ဌိတော.



</Paragraph>

<Paragraph number="1411" type="center" book="pari">
တဿုဒ္ဒါနံ


</Paragraph>

<Paragraph number="1412" type="verses" book="pari">
_အဓိကရဏံ ပရိယာယံ,_  
_သာဓာရဏာ စ ဘာဂိယာ;_  
_သမထာ သာဓာရဏိကာ,_  
_သမထဿ တဗ္ဘာဂိယာ._  

</Paragraph>

<Paragraph number="1413" type="verses" book="pari">
_သမထာ သမ္မုခါ စေဝ,_  
_ဝိနယေန ကုသလေန စ;_  
_ယတ္ထ သမထသံသဋ္ဌာ,_  
_သမ္မန္တိ န သမ္မန္တိ စ;_  
_သမထာဓိကရဏဉ္စေဝ,_  
_သမုဋ္ဌာနံ ဘဇန္တိ စာတိ._
</Paragraph>