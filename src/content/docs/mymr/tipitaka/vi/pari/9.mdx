---
title: "9 အတ္ထဝသပကရဏ"
tableOfContents: false
sidebar:
  order: 22
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="334" book="pari">

<Paragraph number="1604" book="pari">
ဒသ အတ္ထဝသေ ပဋိစ္စ တထာဂတေန သာဝကာနံ သိက္ခာပဒံ ပညတ္တံ—  သံဃသုဋ္ဌုတာယ, သံဃဖာသုတာယ, ဒုမ္မင်္ကူနံ ပုဂ္ဂလာနံ နိဂ္ဂဟာယ, ပေသလာနံ ဘိက္ခူနံ ဖာသုဝိဟာရာယ, ဒိဋ္ဌဓမ္မိကာနံ အာသဝါနံ သံဝရာယ, သမ္ပရာယိကာနံ အာသဝါနံ ပဋိဃာတာယ, အပ္ပသန္နာနံ ပသာဒါယ, ပသန္နာနံ ဘိယျောဘာဝါယ, သဒ္ဓမ္မဋ္ဌိတိယာ ဝိနယာနုဂ္ဂဟာယ.
</Paragraph>

<Paragraph number="1605" book="pari">
ယံ သံဃသုဋ္ဌု တံ သံဃဖာသု. ယံ သံဃဖာသု တံ ဒုမ္မင်္ကူနံ ပုဂ္ဂလာနံ နိဂ္ဂဟာယ. ယံ ဒုမ္မင်္ကူနံ ပုဂ္ဂလာနံ နိဂ္ဂဟာယ တံ ပေသလာနံ ဘိက္ခူနံ ဖာသုဝိဟာရာယ. ယံ ပေသလာနံ ဘိက္ခူနံ ဖာသုဝိဟာရာယ တံ ဒိဋ္ဌဓမ္မိကာနံ အာသဝါနံ သံဝရာယ. ယံ ဒိဋ္ဌဓမ္မိကာနံ အာသဝါနံ သံဝရာယ တံ သမ္ပရာယိကာနံ အာသဝါနံ ပဋိဃာတာယ. ယံ သမ္ပရာယိကာနံ အာသဝါနံ ပဋိဃာတာယ တံ အပ္ပသန္နာနံ ပသာဒါယ. ယံ အပ္ပသန္နာနံ ပသာဒါယ တံ ပသန္နာနံ ဘိယျောဘာဝါယ. ယံ ပသန္နာနံ ဘိယျောဘာဝါယ တံ သဒ္ဓမ္မဋ္ဌိတိယာ. ယံ သဒ္ဓမ္မဋ္ဌိတိယာ တံ ဝိနယာနုဂ္ဂဟာယ.
</Paragraph>

<Paragraph number="1606" book="pari">
ယံ သံဃသုဋ္ဌု တံ သံဃဖာသု. ယံ သံဃသုဋ္ဌု တံ ဒုမ္မင်္ကူနံ ပုဂ္ဂလာနံ နိဂ္ဂဟာယ. ယံ သံဃသုဋ္ဌု တံ ပေသလာနံ ဘိက္ခူနံ ဖာသုဝိဟာရာယ. ယံ သံဃသုဋ္ဌု တံ ဒိဋ္ဌဓမ္မိကာနံ အာသဝါနံ သံဝရာယ. ယံ သံဃသုဋ္ဌု တံ သမ္ပရာယိကာနံ အာသဝါနံ ပဋိဃာတာယ. ယံ သံဃသုဋ္ဌု တံ အပ္ပသန္နာနံ ပသာဒါယ. ယံ သံဃသုဋ္ဌု တံ ပသန္နာနံ ဘိယျောဘာဝါယ. ယံ သံဃသုဋ္ဌု တံ သဒ္ဓမ္မဋ္ဌိတိယာ. ယံ သံဃသုဋ္ဌု တံ ဝိနယာနုဂ္ဂဟာယ.
</Paragraph>

<Paragraph number="1607" book="pari">
ယံ သံဃဖာသု တံ ဒုမ္မင်္ကူနံ ပုဂ္ဂလာနံ နိဂ္ဂဟာယ. ယံ သံဃဖာသု တံ ပေသလာနံ ဘိက္ခူနံ ဖာသုဝိဟာရာယ. ယံ သံဃဖာသု တံ ဒိဋ္ဌဓမ္မိကာနံ အာသဝါနံ သံဝရာယ. ယံ သံဃဖာသု တံ သမ္ပရာယိကာနံ အာသဝါနံ ပဋိဃာတာယ. ယံ သံဃဖာသု တံ အပ္ပသန္နာနံ ပသာဒါယ. ယံ သံဃဖာသု တံ ပသန္နာနံ ဘိယျောဘာဝါယ. ယံ သံဃဖာသု တံ သဒ္ဓမ္မဋ္ဌိတိယာ. ယံ သံဃဖာသု တံ ဝိနယာနုဂ္ဂဟာယ. ယံ သံဃဖာသု တံ သံဃသုဋ္ဌု.
</Paragraph>

<Paragraph number="1608" book="pari">
ယံ ဒုမ္မင်္ကူနံ ပုဂ္ဂလာနံ နိဂ္ဂဟာယ …ပေ…  ယံ ပေသလာနံ ဘိက္ခူနံ ဖာသုဝိဟာရာယ…  ယံ ဒိဋ္ဌဓမ္မိကာနံ အာသဝါနံ သံဝရာယ…  ယံ သမ္ပရာယိကာနံ အာသဝါနံ ပဋိဃာတာယ…  ယံ အပ္ပသန္နာနံ ပသာဒါယ…  ယံ ပသန္နာနံ ဘိယျောဘာဝါယ…  ယံ သဒ္ဓမ္မဋ္ဌိတိယာ…  ယံ ဝိနယာနုဂ္ဂဟာယ တံ သံဃသုဋ္ဌု. ယံ ဝိနယာနုဂ္ဂဟာယ တံ သံဃဖာသု. ယံ ဝိနယာနုဂ္ဂဟာယ တံ ဒုမ္မင်္ကူနံ ပုဂ္ဂလာနံ နိဂ္ဂဟာယ. ယံ ဝိနယာနုဂ္ဂဟာယ တံ ပေသလာနံ ဘိက္ခူနံ ဖာသုဝိဟာရာယ. ယံ ဝိနယာနုဂ္ဂဟာယ တံ ဒိဋ္ဌဓမ္မိကာနံ အာသဝါနံ သံဝရာယ. ယံ ဝိနယာနုဂ္ဂဟာယ တံ သမ္ပရာယိကာနံ အာသဝါနံ ပဋိဃာတာယ. ယံ ဝိနယာနုဂ္ဂဟာယ တံ အပ္ပသန္နာနံ ပသာဒါယ. ယံ ဝိနယာနုဂ္ဂဟာယ တံ ပသန္နာနံ ဘိယျောဘာဝါယ. ယံ ဝိနယာနုဂ္ဂဟာယ တံ သဒ္ဓမ္မဋ္ဌိတိယာတိ.
</Paragraph>

<Paragraph number="1609" type="verses" book="pari">
_အတ္ထသတံ ဓမ္မသတံ,_  
_ဒွေ စ နိရုတ္တိသတာနိ;_  
_စတ္တာရိ ဉာဏသတာနိ,_  
_အတ္ထဝသေ ပကရဏေတိ._  


</Paragraph>
</Division>

<Paragraph number="1610" type="center" book="pari">
အတ္ထဝသပကရဏံ နိဋ္ဌိတံ.

  
မဟာဝဂ္ဂေါ နိဋ္ဌိတော.



</Paragraph>

<Paragraph number="1611" type="center" book="pari">
တဿုဒ္ဒါနံ


</Paragraph>

<Paragraph number="1612" type="verses" book="pari">
_ပဌမံ အဋ္ဌပုစ္ဆာယံ,_  
_ပစ္စယေသု ပုနဋ္ဌ စ;_  
_ဘိက္ခူနံ သောဠသ ဧတေ,_  
_ဘိက္ခုနီနဉ္စ သောဠသ._  

</Paragraph>

<Paragraph number="1613" type="verses" book="pari">
_ပေယျာလအန္တရာ ဘေဒါ,_  
_ဧကုတ္တရိကမေဝ စ;_  
_ပဝါရဏတ္ထဝသိကာ,_  
_မဟာဝဂ္ဂဿ သင်္ဂဟောတိ._  


</Paragraph>

<Paragraph number="1614" type="center" book="pari">
အတ္ထဝသပကရဏံ နိဋ္ဌိတံ.
</Paragraph>