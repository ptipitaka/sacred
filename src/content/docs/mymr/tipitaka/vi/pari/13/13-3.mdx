---
title: "13.3 စောဒကဿအတ္တဈာပန"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1803" type="verses" book="pari">
_ကောဓနော ဥပနာဟီ စ,_  
_စဏ္ဍော စ ပရိဘာသကော;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1804" type="verses" book="pari">
ဥပကဏ္ဏကံ ဇပ္ပတိ ဇိမှံ ပေက္ခတိ,_  
_ဝီတိဟရတိ ကုမ္မဂ္ဂံ ပဋိသေဝတိ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1805" type="verses" book="pari">
_အကာလေန စောဒေတိ အဘူတေန,_  
_ဖရုသေန အနတ္ထသံဟိတေန;_  
_ဒေါသန္တရော စောဒေတိ နော မေတ္တာစိတ္တော,_  
_အနာပတ္တိယာ အာပတ္တီတိ ရောပေတိ;_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1806" type="verses" book="pari">
_ဓမ္မာဓမ္မံ န ဇာနာတိ,_  
_ဓမ္မာဓမ္မဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1807" type="verses" book="pari">
_ဝိနယာဝိနယံ န ဇာနာတိ,_  
_ဝိနယာဝိနယဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1808" type="verses" book="pari">
_ဘာသိတာဘာသိတံ န ဇာနာတိ,_  
_ဘာသိတာဘာသိတဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1809" type="verses" book="pari">
_အာစိဏ္ဏာနာစိဏ္ဏံ န ဇာနာတိ,_  
_အာစိဏ္ဏာနာစိဏ္ဏဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1810" type="verses" book="pari">
_ပညတ္တာပညတ္တံ န ဇာနာတိ,_  
_ပညတ္တာပညတ္တဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1811" type="verses" book="pari">
_အာပတ္တာနာပတ္တိံ န ဇာနာတိ,_  
_အာပတ္တာနာပတ္တိယာ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1812" type="verses" book="pari">
_လဟုကဂရုကံ န ဇာနာတိ,_  
_လဟုကဂရုကဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1813" type="verses" book="pari">
_သာဝသေသာနဝသေသံ န ဇာနာတိ,_  
_သာဝသေသာနဝသေသဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1814" type="verses" book="pari">
_ဒုဋ္ဌုလ္လာဒုဋ္ဌုလ္လံ န ဇာနာတိ,_  
_ဒုဋ္ဌုလ္လာဒုဋ္ဌုလ္လဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1815" type="verses" book="pari">
_ပုဗ္ဗာပရံ န ဇာနာတိ,_  
_ပုဗ္ဗာပရဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနံ._  

</Paragraph>

<Paragraph number="1816" type="verses" book="pari">
_အနုသန္ဓိဝစနပထံ န ဇာနာတိ,_  
_အနုသန္ဓိဝစနပထဿ အကောဝိဒေါ;_  
_အနာပတ္တိယာ အာပတ္တီတိ ရောပေတိ,_  
_တာဒိသော စောဒကော ဈာပေတိ အတ္တာနန္တိ._  


</Paragraph>

<Paragraph number="1817" type="center" book="pari">
စောဒနာကဏ္ဍံ နိဋ္ဌိတံ.



</Paragraph>

<Paragraph number="1818" type="center" book="pari">
တဿုဒ္ဒါနံ


</Paragraph>

<Paragraph number="1819" type="verses" book="pari">
_စောဒနာ အနုဝိဇ္ဇာ စ,_  
_အာဒိ မူလေနုပေါသထော;_  
_ဂတိ စောဒနကဏ္ဍမှိ,_  
_သာသနံ ပတိဋ္ဌာပယန္တိ._
</Paragraph>