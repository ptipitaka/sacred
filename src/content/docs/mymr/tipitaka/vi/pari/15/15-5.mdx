---
title: "15.5 ပရပက္ခာဒိအဝဇာနန"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="391" book="pari" e="ch" v="5" p="297">

<Paragraph number="1861" book="pari">
<Emphasis>ကထံ လဒ္ဓပက္ခောမှီတိ ပရပက္ခံ အဝဇာနာတိ</Emphasis>? ဣဓေကစ္စော လဒ္ဓပက္ခော ဟောတိ လဒ္ဓပရိဝါရော ပက္ခဝါ ဉာတိမာ. “အယံ အလဒ္ဓပက္ခော အလဒ္ဓပရိဝါရော န ပက္ခဝါ န ဉာတိမာ”တိ တဿ အဝဇာနန္တော အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ …ပေ…  ဒုဋ္ဌုလ္လံ အာပတ္တိံ အဒုဋ္ဌုလ္လာ အာပတ္တီတိ ဒီပေတိ, အဒုဋ္ဌုလ္လံ အာပတ္တိံ ဒုဋ္ဌုလ္လာ အာပတ္တီတိ ဒီပေတိ. ဧဝံ လဒ္ဓပက္ခောမှီတိ ပရပက္ခံ အဝဇာနာတိ.
</Paragraph>

</Division>
<Division number="392" book="pari" e="ch" v="5" p="297">

<Paragraph number="1862" book="pari">
<Emphasis>ကထံ ဗဟုဿုတောမှီတိ အပ္ပဿုတံ အဝဇာနာတိ</Emphasis>? ဣဓေကစ္စော ဗဟုဿုတော ဟောတိ သုတဓရော သုတသန္နိစယော. “အယံ အပ္ပဿုတော အပ္ပါဂမော အပ္ပဓရော”တိ တဿ အဝဇာနန္တော အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ …ပေ…  ဒုဋ္ဌုလ္လံ အာပတ္တိံ အဒုဋ္ဌုလ္လာ အာပတ္တီတိ ဒီပေတိ, အဒုဋ္ဌုလ္လံ အာပတ္တိံ ဒုဋ္ဌုလ္လာ အာပတ္တီတိ ဒီပေတိ. ဧဝံ ဗဟုဿုတောမှီတိ အပ္ပဿုတံ အဝဇာနာတိ.
</Paragraph>

</Division>
<Division number="393" book="pari" e="ch" v="5" p="298">

<Paragraph number="1863" book="pari">
<Emphasis>ကထံ ထေရတရောမှီတိ နဝကတရံ အဝဇာနာတိ</Emphasis>? ဣဓေကစ္စော ထေရော ဟောတိ ရတ္တညူ စိရပဗ္ဗဇိတော “အယံ နဝကော အပ္ပညာတော အပ္ပကတညူ ဣမဿ ဝစနံ အကတံ ဘဝိဿတီ”တိ တဿ အဝဇာနန္တော အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ …ပေ…  ဒုဋ္ဌုလ္လံ အာပတ္တိံ အဒုဋ္ဌုလ္လာ အာပတ္တီတိ ဒီပေတိ, အဒုဋ္ဌုလ္လံ အာပတ္တိံ ဒုဋ္ဌုလ္လာ အာပတ္တီတိ ဒီပေတိ. ဧဝံ ထေရတရောမှီတိ နဝကတရံ အဝဇာနာတိ.
</Paragraph>

</Division>
<Division number="394" book="pari" e="ch" v="5" p="298">

<Paragraph number="1864" book="pari">
<Emphasis>အသမ္ပတ္တံ န ဗျာဟရိတဗ္ဗန်</Emphasis>တိ အနောတိဏ္ဏံ ဘာရံ န ဩတာရေတဗ္ဗံ. <Emphasis>သမ္ပတ္တံ ဓမ္မတော ဝိနယတော န ပရိဟာပေတဗ္ဗန်</Emphasis>တိ ယံအတ္ထာယ သံဃော သန္နိပတိတော ဟောတိ, တံ အတ္ထံ ဓမ္မတော ဝိနယတော န ပရိဟာပေတဗ္ဗံ.
</Paragraph>

</Division>
<Division number="395" book="pari" e="ch" v="5" p="298">

<Paragraph number="1865" book="pari">
<Emphasis>ယေန ဓမ္မေနာ</Emphasis>တိ ဘူတေန ဝတ္ထုနာ. <Emphasis>ယေန ဝိနယေနာ</Emphasis>တိ စောဒေတွာ သာရေတွာ. <Emphasis>ယေန သတ္ထုသာသနေနာ</Emphasis>တိ ဉတ္တိသမ္ပဒါယ အနုဿာဝနသမ္ပဒါယ, ယေန ဓမ္မေန ယေန ဝိနယေန ယေန သတ္ထုသာသနေန တံ အဓိကရဏံ ဝူပသမ္မတိ, တထာ တံ အဓိကရဏံ ဝူပသမေတဗ္ဗန္တိ.
</Paragraph>
</Division>