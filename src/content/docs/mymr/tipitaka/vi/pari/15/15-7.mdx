---
title: 15.7 ပုစ္ဆာဝိဘာဂ
tableOfContents: false
sidebar:
  order: 7
type: tipitaka
basket: vi
book: pari
review:
  current: review
  updated: '2025-10-20T14:12:16.314930'
  updated_by: ''
  notes: ''
  history:
  - state: review
    date: '2025-10-20T14:12:16.314930'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="398" book="pari" e="ch" v="5" p="300">

<Paragraph number="1870" book="pari">
ကိံ တေ ဒိဋ္ဌန္တိ ကတမာ ပုစ္ဆာ? ကိန္တိ တေ ဒိဋ္ဌန္တိ ကတမာ ပုစ္ဆာ? ကဒါ တေ ဒိဋ္ဌန္တိ ကတမာ ပုစ္ဆာ? ကတ္ထ တေ ဒိဋ္ဌန္တိ ကတမာ ပုစ္ဆာ?
</Paragraph>

</Division>
<Division number="399" book="pari" e="ch" v="5" p="300">

<Paragraph number="1871" book="pari">
<Emphasis>ကိံ တေ ဒိဋ္ဌန်</Emphasis>တိ ဝတ္ထုပုစ္ဆာ, ဝိပတ္တိပုစ္ဆာ, အာပတ္တိပုစ္ဆာ, အဇ္ဈာစာရပုစ္ဆာ. ဝတ္ထုပုစ္ဆာတိ—  အဋ္ဌပါရာဇိကာနံ ဝတ္ထုပုစ္ဆာ, တေဝီသသံဃာဒိသေသာနံ ဝတ္ထုပုစ္ဆာ, ဒွေအနိယတာနံ ဝတ္ထုပုစ္ဆာ, ဒွေစတ္တာရီသနိဿဂ္ဂိယာနံ ဝတ္ထုပုစ္ဆာ, အဋ္ဌာသီတိသတပါစိတ္တိယာနံ ဝတ္ထုပုစ္ဆာ, ဒွါဒသပါဋိဒေသနီယာနံ ဝတ္ထုပုစ္ဆာ, ဒုက္ကဋာနံ ဝတ္ထုပုစ္ဆာ, ဒုဗ္ဘာသိတာနံ ဝတ္ထုပုစ္ဆာ. ဝိပတ္တိပုစ္ဆာတိ—  သီလဝိပတ္တိပုစ္ဆာ, အာစာရဝိပတ္တိပုစ္ဆာ, ဒိဋ္ဌိဝိပတ္တိပုစ္ဆာ, အာဇီဝဝိပတ္တိပုစ္ဆာ. အာပတ္တိပုစ္ဆာတိ—  ပါရာဇိကာပတ္တိပုစ္ဆာ, သံဃာဒိသေသာပတ္တိပုစ္ဆာ, ထုလ္လစ္စယာပတ္တိပုစ္ဆာ, ပါစိတ္တိယာပတ္တိပုစ္ဆာ, ပါဋိဒေသနီယာပတ္တိပုစ္ဆာ, ဒုက္ကဋာပတ္တိပုစ္ဆာ, ဒုဗ္ဘာသိတာပတ္တိပုစ္ဆာ. အဇ္ဈာစာရပုစ္ဆာတိ—  ဒွယံဒွယသမာပတ္တိပုစ္ဆာ.
</Paragraph>

</Division>
<Division number="400" book="pari" e="ch" v="5" p="300">

<Paragraph number="1872" book="pari">
<Emphasis>ကိန္တိ တေ ဒိဋ္ဌန်</Emphasis>တိ လိင်္ဂပုစ္ဆာ, ဣရိယာပထပုစ္ဆာ, အာကာရပုစ္ဆာ, ဝိပ္ပကာရပုစ္ဆာ. လိင်္ဂပုစ္ဆာတိ—  ဒီဃံ ဝါ ရဿံ ဝါ ကဏှံ ဝါ ဩဒါတံ ဝါ. ဣရိယာပထပုစ္ဆာတိ ဂစ္ဆန္တံ ဝါ ဌိတံ ဝါ နိသိန္နံ ဝါ နိပန္နံ ဝါ. အာကာရပုစ္ဆာတိ ဂိဟိလိင်္ဂေ ဝါ တိတ္ထိယလိင်္ဂေ ဝါ ပဗ္ဗဇိတလိင်္ဂေ ဝါ. ဝိပ္ပကာရပုစ္ဆာတိ ဂစ္ဆန္တံ ဝါ ဌိတံ ဝါ နိသိန္နံ ဝါ နိပန္နံ ဝါ.
</Paragraph>

</Division>
<Division number="401" book="pari" e="ch" v="5" p="301">

<Paragraph number="1873" book="pari">
<Emphasis>ကဒါ တေ ဒိဋ္ဌန်</Emphasis>တိ ကာလပုစ္ဆာ, သမယပုစ္ဆာ, ဒိဝသပုစ္ဆာ, ဥတုပုစ္ဆာ. ကာလပုစ္ဆာတိ ပုဗ္ဗဏှကာလေ ဝါ မဇ္ဈနှိကကာလေ ဝါ သာယနှကာလေ ဝါ. သမယပုစ္ဆာတိ ပုဗ္ဗဏှသမယေ ဝါ မဇ္ဈနှိကသမယေ ဝါ သာယနှသမယေ ဝါ. ဒိဝသပုစ္ဆာတိ ပုရေဘတ္တံ ဝါ ပစ္ဆာဘတ္တံ ဝါ ရတ္တိံ ဝါ ဒိဝါ ဝါ ကာဠေ ဝါ ဇုဏှေ ဝါ. ဥတုပုစ္ဆာတိ ဟေမန္တေ ဝါ ဂိမှေ ဝါ ဝဿေ ဝါ.
</Paragraph>

</Division>
<Division number="402" book="pari" e="ch" v="5" p="301">

<Paragraph number="1874" book="pari">
<Emphasis>ကတ္ထ တေ ဒိဋ္ဌန်</Emphasis>တိ ဌာနပုစ္ဆာ, ဘူမိပုစ္ဆာ, ဩကာသပုစ္ဆာ, ပဒေသပုစ္ဆာ. ဌာနပုစ္ဆာတိ ဘူမိယာ ဝါ ပထဝိယာ ဝါ ဓရဏိယာ ဝါ ဇဂတိယာ ဝါ. ဘူမိပုစ္ဆာတိ ဘူမိယာ ဝါ ပထဝိယာ ဝါ ပဗ္ဗတေ ဝါ ပါသာဏေ ဝါ ပါသာဒေ ဝါ. ဩကာသပုစ္ဆာတိ ပုရတ္ထိမေ ဝါ ဩကာသေ ပစ္ဆိမေ ဝါ ဩကာသေ ဥတ္တရေ ဝါ ဩကာသေ ဒက္ခိဏေ ဝါ ဩကာသေ. ပဒေသပုစ္ဆာတိ ပုရတ္ထိမေ ဝါ ပဒေသေ ပစ္ဆိမေ ဝါ ပဒေသေ ဥတ္တရေ ဝါ ပဒေသေ ဒက္ခိဏေ ဝါ ပဒေသေတိ.

</Paragraph>
</Division>

<Paragraph number="1875" type="center" book="pari">
မဟာသင်္ဂါမံ နိဋ္ဌိတံ.



</Paragraph>

<Paragraph number="1876" type="center" book="pari">
တဿုဒ္ဒါနံ


</Paragraph>

<Paragraph number="1877" type="verses" book="pari">
_ဝတ္ထု နိဒါနံ အာကာရော,_  
_ပုဗ္ဗာပရံ ကတာကတံ;_  
_ကမ္မာဓိကရဏဉ္စေဝ,_  
_သမထော ဆန္ဒဂါမိ စ._  

</Paragraph>

<Paragraph number="1878" type="verses" book="pari">
_ဒေါသာ မောဟာ ဘယာ စေဝ,_  
_သညာ နိဇ္ဈာပနေန စ;_  
_ပေက္ခာ ပသာဒေ ပက္ခောမှိ,_  
_သုတထေရတရေန စ._  

</Paragraph>

<Paragraph number="1879" type="verses" book="pari">
_အသမ္ပတ္တဉ္စ သမ္ပတ္တံ,_  
_ဓမ္မေန ဝိနယေန စ;_  
_သတ္ထုဿ သာသနေနာပိ,_  
_မဟာသင်္ဂါမဉာပနာတိ._
</Paragraph>