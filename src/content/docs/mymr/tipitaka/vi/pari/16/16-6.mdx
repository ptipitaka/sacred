---
title: 16.6 ပလိဗောဓပဉှာဗျာကရဏ
tableOfContents: false
sidebar:
  order: 6
type: tipitaka
basket: vi
book: pari
review:
  current: review
  updated: '2025-10-22T11:23:36.774684'
  updated_by: ''
  notes: ''
  history:
  - state: review
    date: '2025-10-22T11:23:36.774684'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="415" book="pari" e="ch" v="5" p="310">

<Paragraph number="1917" type="verses" book="pari">
_ပက္ကမနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1918" type="verses" book="pari">
_ပက္ကမနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_စီဝရပလိဗောဓော ပဌမံ ဆိဇ္ဇတိ;_  
_တဿ သဟ ဗဟိသီမဂမနာ,_  
_အာဝါသပလိဗောဓော ဆိဇ္ဇတိ. (1)_  

</Paragraph>

<Paragraph number="1919" type="verses" book="pari">
_နိဋ္ဌာနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1920" type="verses" book="pari">
_နိဋ္ဌာနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_အာဝါသပလိဗောဓော ပဌမံ ဆိဇ္ဇတိ;_  
_စီဝရေ နိဋ္ဌိတေ စီဝရပလိဗောဓော ဆိဇ္ဇတိ. (2)_  

</Paragraph>

<Paragraph number="1921" type="verses" book="pari">
_သန္နိဋ္ဌာနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1922" type="verses" book="pari">
_သန္နိဋ္ဌာနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_ဒွေ ပလိဗောဓာ အပုဗ္ဗံ အစရိမံ ဆိဇ္ဇန္တိ. (3)_  

</Paragraph>

<Paragraph number="1923" type="verses" book="pari">
_နာသနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1924" type="verses" book="pari">
_နာသနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_အာဝါသပလိဗောဓော ပဌမံ ဆိဇ္ဇတိ;_  
_စီဝရေ နဋ္ဌေ စီဝရပလိဗောဓော ဆိဇ္ဇတိ. (4)_  

</Paragraph>

<Paragraph number="1925" type="verses" book="pari">
_သဝနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1926" type="verses" book="pari">
_သဝနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_စီဝရပလိဗောဓော ပဌမံ ဆိဇ္ဇတိ;_  
_တဿ သဟ သဝနေန,_  
_အာဝါသပလိဗောဓော ဆိဇ္ဇတိ. (5)_  

</Paragraph>

<Paragraph number="1927" type="verses" book="pari">
_အာသာဝစ္ဆေဒိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1928" type="verses" book="pari">
_အာသာဝစ္ဆေဒိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_အာဝါသပလိဗောဓော ပဌမံ ဆိဇ္ဇတိ;_  
_စီဝရာသာယ ဥပစ္ဆိန္နာယ စီဝရပလိဗောဓော ဆိဇ္ဇတိ. (6)_  

</Paragraph>

<Paragraph number="1929" type="verses" book="pari">
_သီမာတိက္ကမနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1930" type="verses" book="pari">
_သီမာတိက္ကမနန္တိကော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_စီဝရပလိဗောဓော ပဌမံ ဆိဇ္ဇတိ;_  
_တဿ ဗဟိသီမေ အာဝါသပလိဗောဓော ဆိဇ္ဇတိ. (7)_  

</Paragraph>

<Paragraph number="1931" type="verses" book="pari">
_သဟုဗ္ဘာရော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ပုစ္ဆာမိ,_  
_ကတမော ပလိဗောဓော ပဌမံ ဆိဇ္ဇတိ._  

</Paragraph>

<Paragraph number="1932" type="verses" book="pari">
_သဟုဗ္ဘာရော ကထိနုဒ္ဓါရော,_  
_ဝုတ္တော အာဒိစ္စဗန္ဓုနာ;_  
_ဧတဉ္စ တာဟံ ဝိဿဇ္ဇိဿံ,_  
_ဒွေ ပလိဗောဓာ အပုဗ္ဗံ အစရိမံ ဆိဇ္ဇန္တီတိ. (8)_  

</Paragraph>

</Division>
<Division number="416" book="pari" e="ch" v="5" p="311">

<Paragraph number="1933" book="pari">
ကတိ ကထိနုဒ္ဓါရာ သံဃာဓီနာ? ကတိ ကထိနုဒ္ဓါရာ ပုဂ္ဂလာဓီနာ? ကတိ ကထိနုဒ္ဓါရာ နေဝ သံဃာဓီနာ န ပုဂ္ဂလာဓီနာ? ဧကော ကထိနုဒ္ဓါရော သံဃာဓီနော—  အန္တရုဗ္ဘာရော. စတ္တာရော ကထိနုဒ္ဓါရာ ပုဂ္ဂလာဓီနာ—  ပက္ကမနန္တိကော, နိဋ္ဌာနန္တိကော, သန္နိဋ္ဌာနန္တိကော, သီမာတိက္ကမနန္တိကော. စတ္တာရော ကထိနုဒ္ဓါရာ နေဝ သံဃာဓီနာ န ပုဂ္ဂလာဓီနာ—  နာသနန္တိကော, သဝနန္တိကော, အာသာဝစ္ဆေဒိကော, သဟုဗ္ဘာရော. ကတိ ကထိနုဒ္ဓါရာ အန္တောသီမာယ ဥဒ္ဓရိယျန္တိ? ကတိ ကထိနုဒ္ဓါရာ ဗဟိသီမာယ ဥဒ္ဓရိယျန္တိ? ကတိ ကထိနုဒ္ဓါရာ သိယာ အန္တောသီမာယ ဥဒ္ဓရိယျန္တိ သိယာ ဗဟိသီမာယ ဥဒ္ဓရိယျန္တိ? ဒွေ ကထိနုဒ္ဓါရာ အန္တောသီမာယ ဥဒ္ဓရိယျန္တိ—  အန္တရုဗ္ဘာရော, သဟုဗ္ဘာရော. တယော ကထိနုဒ္ဓါရာ ဗဟိသီမာယ ဥဒ္ဓရိယျန္တိ—  ပက္ကမနန္တိကော, သဝနန္တိကော, သီမာတိက္ကမနန္တိကော. စတ္တာရော ကထိနုဒ္ဓါရာ သိယာ အန္တောသီမာယ ဥဒ္ဓရိယျန္တိ သိယာ ဗဟိသီမာယ ဥဒ္ဓရိယျန္တိ—  နိဋ္ဌာနန္တိကော, သန္နိဋ္ဌာနန္တိကော, နာသနန္တိကော, အာသာဝစ္ဆေဒိကော.
</Paragraph>

<Paragraph number="1934" book="pari">
ကတိ ကထိနုဒ္ဓါရာ ဧကုပ္ပါဒါ ဧကနိရောဓာ? ကတိ ကထိနုဒ္ဓါရာ ဧကုပ္ပါဒါ နာနာနိရောဓာ? ဒွေ ကထိနုဒ္ဓါရာ ဧကုပ္ပါဒါ ဧကနိရောဓာ—  အန္တရုဗ္ဘာရော, သဟုဗ္ဘာရော. အဝသေသာ ကထိနုဒ္ဓါရာ ဧကုပ္ပါဒါ နာနာနိရောဓာတိ.

</Paragraph>
</Division>

<Paragraph number="1935" type="center" book="pari">
ကထိနဘေဒေါ နိဋ္ဌိတော.



</Paragraph>

<Paragraph number="1936" type="center" book="pari">
တဿုဒ္ဒါနံ


</Paragraph>

<Paragraph number="1937" type="verses" book="pari">
_ကဿ ကိန္တိ ပန္နရသ,_  
_ဓမ္မာ နိဒါနဟေတု စ;_  
_ပစ္စယသင်္ဂဟမူလာ,_  
_အာဒိ စ အတ္ထာရပုဂ္ဂလာ._  

</Paragraph>

<Paragraph number="1938" type="verses" book="pari">
_တိဏ္ဏံ တယော ဇာနိတဗ္ဗံ,_  
_အတ္ထာရံ ဥဒ္ဒေသေန စ;_  
_ပလိဗောဓာဓိနာ သီမာယ,_  
ဥပ္ပါဒနိရောဓေန စာတိ._
</Paragraph>