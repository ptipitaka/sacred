---
title: 1.1.2.4.1 ကထိနဝဂ္ဂ
tableOfContents: false
sidebar:
  order: 1
type: tipitaka
basket: vi
book: pari
review:
  current: review
  updated: '2025-10-22T11:23:35.665660'
  updated_by: ''
  notes: ''
  history:
  - state: review
    date: '2025-10-22T11:23:35.665660'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="162" book="pari" e="ch" v="5" p="58">

<Paragraph number="352" book="pari">
အတိရေကစီဝရံ ဒသာဟံ အတိက္ကာမေန္တော ဧကံ အာပတ္တိံ အာပဇ္ဇတိ. နိဿဂ္ဂိယံ ပါစိတ္တိယံ. (1)
</Paragraph>

<Paragraph number="353" book="pari">
ဧကရတ္တံ တိစီဝရေန ဝိပ္ပဝသန္တော ဧကံ အာပတ္တိံ အာပဇ္ဇတိ. နိဿဂ္ဂိယံ ပါစိတ္တိယံ. (2)
</Paragraph>

<Paragraph number="354" book="pari">
အကာလစီဝရံ ပဋိဂ္ဂဟေတွာ မာသံ အတိက္ကာမေန္တော ဧကံ အာပတ္တိံ အာပဇ္ဇတိ. နိဿဂ္ဂိယံ ပါစိတ္တိယံ. (3)
</Paragraph>

<Paragraph number="355" book="pari">
အညာတိကာယ ဘိက္ခုနိယာ ပုရာဏစီဝရံ ဓောဝါပေန္တော ဒွေ အာပတ္တိယော အာပဇ္ဇတိ. ဓောဝါပေတိ, ပယောဂေ ဒုက္ကဋံ; ဓောဝါပိတေ နိဿဂ္ဂိယံ ပါစိတ္တိယံ. (4)
</Paragraph>

<Paragraph number="356" book="pari">
အညာတိကာယ ဘိက္ခုနိယာ ဟတ္ထတော စီဝရံ ပဋိဂ္ဂဏှန္တော ဒွေ အာပတ္တိယော အာပဇ္ဇတိ. ဂဏှာတိ, ပယောဂေ ဒုက္ကဋံ; ဂဟိတေ နိဿဂ္ဂိယံ ပါစိတ္တိယံ. (5)
</Paragraph>

<Paragraph number="357" book="pari">
အညာတကံ ဂဟပတိံ ဝါ ဂဟပတာနိံ ဝါ စီဝရံ ဝိညာပေန္တော ဒွေ အာပတ္တိယော အာပဇ္ဇတိ. ဝိညာပေတိ, ပယောဂေ ဒုက္ကဋံ; ဝိညာပိတေ နိဿဂ္ဂိယံ ပါစိတ္တိယံ. (6)
</Paragraph>

<Paragraph number="358" book="pari">
အညာတကံ ဂဟပတိံ ဝါ ဂဟပတာနိံ ဝါ တတုတ္တရိ စီဝရံ ဝိညာပေန္တော ဒွေ အာပတ္တိယော အာပဇ္ဇတိ. ဝိညာပေတိ, ပယောဂေ ဒုက္ကဋံ; ဝိညာပိတေ နိဿဂ္ဂိယံ ပါစိတ္တိယံ. (7)
</Paragraph>

<Paragraph number="359" book="pari">
ပုဗ္ဗေ အပ္ပဝါရိတော အညာတကံ ဂဟပတိကံ ဥပသင်္ကမိတွာ စီဝရေ ဝိကပ္ပံ အာပဇ္ဇန္တော ဒွေ အာပတ္တိယော အာပဇ္ဇတိ. ဝိကပ္ပံ အာပဇ္ဇတိ, ပယောဂေ ဒုက္ကဋံ; ဝိကပ္ပံ အာပန္နေ နိဿဂ္ဂိယံ ပါစိတ္တိယံ. (8)
</Paragraph>

<Paragraph number="360" book="pari">
ပုဗ္ဗေ အပ္ပဝါရိတော အညာတကေ ဂဟပတိကေ ဥပသင်္ကမိတွာ စီဝရေ ဝိကပ္ပံ အာပဇ္ဇန္တော ဒွေ အာပတ္တိယော အာပဇ္ဇတိ. ဝိကပ္ပံ အာပဇ္ဇတိ, ပယောဂေ ဒုက္ကဋံ; ဝိကပ္ပံ အာပန္နေ နိဿဂ္ဂိယံ ပါစိတ္တိယံ. (9)
</Paragraph>

<Paragraph number="361" book="pari">
အတိရေကတိက္ခတ္တုံ စောဒနာယ အတိရေကဆက္ခတ္တုံ ဌာနေန စီဝရံ အဘိနိပ္ဖါဒေန္တော ဒွေ အာပတ္တိယော အာပဇ္ဇတိ. အဘိနိပ္ဖါဒေတိ, ပယောဂေ ဒုက္ကဋံ; အဘိနိပ္ဖါဒိတေ နိဿဂ္ဂိယံ ပါစိတ္တိယံ. (10)

</Paragraph>
</Division>

<Paragraph number="362" type="center" book="pari">
ကထိနဝဂ္ဂေါ ပဌမော.
</Paragraph>