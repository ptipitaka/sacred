---
title: 1.1.2.5.7 သပ္ပါဏကဝဂ္ဂ
tableOfContents: false
sidebar:
  order: 7
type: tipitaka
basket: vi
book: pari
review:
  current: review
  updated: '2025-10-20T14:12:16.007417'
  updated_by: ''
  notes: ''
  history:
  - state: review
    date: '2025-10-20T14:12:16.007417'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="171" book="pari" e="ch" v="5" p="68">

<Paragraph number="451" book="pari">
သဉ္စိစ္စ ပါဏံ ဇီဝိတာ ဝေါရောပေန္တော ကတိ အာပတ္တိယော အာပဇ္ဇတိ? သဉ္စိစ္စ ပါဏံ ဇီဝိတာ ဝေါရောပေန္တော စတဿော အာပတ္တိယော အာပဇ္ဇတိ. အနောဒိဿ ဩပါတံ ခဏတိ—  “ယော ကောစိ ပပတိတွာ မရိဿတီ”တိ, အာပတ္တိ ဒုက္ကဋဿ; မနုဿော တသ္မိံ ပပတိတွာ မရတိ, အာပတ္တိ ပါရာဇိကဿ; ယက္ခော ဝါ ပေတော ဝါ တိရစ္ဆာနဂတမနုဿဝိဂ္ဂဟော ဝါ တသ္မိံ ပပတိတွာ မရတိ, အာပတ္တိ ထုလ္လစ္စယဿ; တိရစ္ဆာနဂတော တသ္မိံ ပပတိတွာ မရတိ, အာပတ္တိ ပါစိတ္တိယဿ—  သဉ္စိစ္စ ပါဏံ ဇီဝိတာ ဝေါရောပေန္တော ဣမာ စတဿော အာပတ္တိယော အာပဇ္ဇတိ. (1)
</Paragraph>

<Paragraph number="452" book="pari">
ဇာနံ သပ္ပါဏကံ ဥဒကံ ပရိဘုဉ္ဇန္တော ဒွေ အာပတ္တိယော အာပဇ္ဇတိ. ပရိဘုဉ္ဇတိ, ပယောဂေ ဒုက္ကဋံ; ပရိဘုတ္တေ အာပတ္တိ ပါစိတ္တိယဿ. (2)
</Paragraph>

<Paragraph number="453" book="pari">
ဇာနံ ယထာဓမ္မံ နိဟတာဓိကရဏံ ပုနကမ္မာယ ဥက္ကောဋေန္တော ဒွေ အာပတ္တိယော အာပဇ္ဇတိ. ဥက္ကောဋေတိ, ပယောဂေ ဒုက္ကဋံ; ဥက္ကောဋိတေ အာပတ္တိ ပါစိတ္တိယဿ. (3)
</Paragraph>

<Paragraph number="454" book="pari">
ဘိက္ခုဿ ဇာနံ ဒုဋ္ဌုလ္လံ အာပတ္တိံ ပဋိစ္ဆာဒေန္တော ဧကံ အာပတ္တိံ အာပဇ္ဇတိ, ပါစိတ္တိယံ. (4)
</Paragraph>

<Paragraph number="455" book="pari">
ဇာနံ ဦနဝီသတိဝဿံ ပုဂ္ဂလံ ဥပသမ္ပာဒေန္တော ဒွေ အာပတ္တိယော အာပဇ္ဇတိ. ဥပသမ္ပာဒေတိ, ပယောဂေ ဒုက္ကဋံ; ဥပသမ္ပာဒိတေ အာပတ္တိ ပါစိတ္တိယဿ. (5)
</Paragraph>

<Paragraph number="456" book="pari">
ဇာနံ ထေယျသတ္ထေန သဒ္ဓိံ သံဝိဓာယ ဧကဒ္ဓါနမဂ္ဂံ ပဋိပဇ္ဇန္တော ဒွေ အာပတ္တိယော အာပဇ္ဇတိ. ပဋိပဇ္ဇတိ, ပယောဂေ ဒုက္ကဋံ; ပဋိပန္နေ အာပတ္တိ ပါစိတ္တိယဿ. (6)
</Paragraph>

<Paragraph number="457" book="pari">
မာတုဂါမေန သဒ္ဓိံ သံဝိဓာယ ဧကဒ္ဓါနမဂ္ဂံ ပဋိပဇ္ဇန္တော ဒွေ အာပတ္တိယော အာပဇ္ဇတိ. ပဋိပဇ္ဇတိ, ပယောဂေ ဒုက္ကဋံ; ပဋိပန္နေ အာပတ္တိ ပါစိတ္တိယဿ. (7)
</Paragraph>

<Paragraph number="458" book="pari">
ပါပိကာယ ဒိဋ္ဌိယာ ယာဝတတိယံ သမနုဘာသနာယ န ပဋိနိဿဇ္ဇန္တော ဒွေ အာပတ္တိယော အာပဇ္ဇတိ. ဉတ္တိယာ ဒုက္ကဋံ; ကမ္မဝါစာပရိယောသာနေ အာပတ္တိ ပါစိတ္တိယဿ. (8)
</Paragraph>

<Paragraph number="459" book="pari">
ဇာနံ တထာဝါဒိနာ ဘိက္ခုနာ အကဋာနုဓမ္မေန တံ ဒိဋ္ဌိံ အပ္ပဋိနိဿဋ္ဌေန သဒ္ဓိံ သမ္ဘုဉ္ဇန္တော ဒွေ အာပတ္တိယော အာပဇ္ဇတိ. သမ္ဘုဉ္ဇတိ, ပယောဂေ ဒုက္ကဋံ; သမ္ဘုတ္တေ အာပတ္တိ ပါစိတ္တိယဿ. (9)
</Paragraph>

<Paragraph number="460" book="pari">
ဇာနံ တထာနာသိတံ သမဏုဒ္ဒေသံ ဥပလာပေန္တော ဒွေ အာပတ္တိယော အာပဇ္ဇတိ. ဥပလာပေတိ, ပယောဂေ ဒုက္ကဋံ; ဥပလာပိတေ အာပတ္တိ ပါစိတ္တိယဿ. (10)

</Paragraph>
</Division>

<Paragraph number="461" type="center" book="pari">
သပ္ပါဏကဝဂ္ဂေါ သတ္တမော.
</Paragraph>