---
title: "1.1.2.5.3 ဩဝါဒဝဂ္ဂ"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="167" book="pari" e="ch" v="5" p="64">

<Paragraph number="407" book="pari">
အသမ္မတော ဘိက္ခုနိယော ဩဝဒန္တော ဒွေ အာပတ္တိယော အာပဇ္ဇတိ. ဩဝဒတိ, ပယောဂေ ဒုက္ကဋံ; ဩဝဒိတေ အာပတ္တိ ပါစိတ္တိယဿ. (1)
</Paragraph>

<Paragraph number="408" book="pari">
အတ္ထင်္ဂတေ သူရိယေ ဘိက္ခုနိယော ဩဝဒန္တော ဒွေ အာပတ္တိယော အာပဇ္ဇတိ. ဩဝဒတိ, ပယောဂေ ဒုက္ကဋံ; ဩဝဒိတေ အာပတ္တိ ပါစိတ္တိယဿ. (2)
</Paragraph>

<Paragraph number="409" book="pari">
ဘိက္ခုနုပဿယံ ဥပသင်္ကမိတွာ ဘိက္ခုနိယော ဩဝဒန္တော ဒွေ အာပတ္တိယော အာပဇ္ဇတိ. ဩဝဒတိ, ပယောဂေ ဒုက္ကဋံ; ဩဝဒိတေ အာပတ္တိ ပါစိတ္တိယဿ. (3)
</Paragraph>

<Paragraph number="410" book="pari">
“အာမိသဟေတု ဘိက္ခူ ဘိက္ခုနိယော ဩဝဒန္တီ”တိ ဘဏန္တော ဒွေ အာပတ္တိယော အာပဇ္ဇတိ. ဘဏတိ, ပယောဂေ ဒုက္ကဋံ; ဘဏိတေ အာပတ္တိ ပါစိတ္တိယဿ. (4)
</Paragraph>

<Paragraph number="411" book="pari">
အညာတိကာယ ဘိက္ခုနိယာ စီဝရံ ဒေန္တော ဒွေ အာပတ္တိယော အာပဇ္ဇတိ. ဒေတိ, ပယောဂေ ဒုက္ကဋံ; ဒိန္နေ အာပတ္တိ ပါစိတ္တိယဿ. (5)
</Paragraph>

<Paragraph number="412" book="pari">
အညာတိကာယ ဘိက္ခုနိယာ စီဝရံ သိဗ္ဗေန္တော ဒွေ အာပတ္တိယော အာပဇ္ဇတိ. သိဗ္ဗေတိ, ပယောဂေ ဒုက္ကဋံ; အာရာပထေ အာရာပထေ အာပတ္တိ ပါစိတ္တိယဿ. (6)
</Paragraph>

<Paragraph number="413" book="pari">
ဘိက္ခုနိယာ သဒ္ဓိံ သံဝိဓာယ ဧကဒ္ဓါနမဂ္ဂံ ပဋိပဇ္ဇန္တော ဒွေ အာပတ္တိယော အာပဇ္ဇတိ. ပဋိပဇ္ဇတိ, ပယောဂေ ဒုက္ကဋံ; ပဋိပန္နေ အာပတ္တိ ပါစိတ္တိယဿ. (7)
</Paragraph>

<Paragraph number="414" book="pari">
ဘိက္ခုနိယာ သဒ္ဓိံ သံဝိဓာယ ဧကံ နာဝံ အဘိရုဟန္တော ဒွေ အာပတ္တိယော အာပဇ္ဇတိ. အဘိရုဟတိ, ပယောဂေ ဒုက္ကဋံ; အဘိရုဠှေ အာပတ္တိ ပါစိတ္တိယဿ. (8)
</Paragraph>

<Paragraph number="415" book="pari">
ဇာနံ ဘိက္ခုနိပရိပါစိတံ ပိဏ္ဍပါတံ ဘုဉ္ဇန္တော ဒွေ အာပတ္တိယော အာပဇ္ဇတိ. “ဘုဉ္ဇိဿာမီ”တိ ပဋိဂ္ဂဏှာတိ, အာပတ္တိ ဒုက္ကဋဿ; အဇ္ဈောဟာရေ အဇ္ဈောဟာရေ အာပတ္တိ ပါစိတ္တိယဿ. (9)
</Paragraph>

<Paragraph number="416" book="pari">
ဘိက္ခုနိယာ သဒ္ဓိံ ဧကော ဧကာယ ရဟော နိသဇ္ဇံ ကပ္ပေန္တော ဒွေ အာပတ္တိယော အာပဇ္ဇတိ. နိသီဒတိ, ပယောဂေ ဒုက္ကဋံ; နိသိန္နေ အာပတ္တိ ပါစိတ္တိယဿ. (10)

</Paragraph>
</Division>

<Paragraph number="417" type="center" book="pari">
ဩဝါဒဝဂ္ဂေါ တတိယော.
</Paragraph>