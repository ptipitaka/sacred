---
title: "1.1.2.7.6 သုရုသုရုဝဂ္ဂ"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="pari">

<Paragraph number="546" book="pari">
အနာဒရိယံ ပဋိစ္စ သုရုသုရုကာရကံ ဘုဉ္ဇန္တော ဧကံ အာပတ္တိံ အာပဇ္ဇတိ. ဒုက္ကဋံ. (1)
</Paragraph>

<Paragraph number="547" book="pari">
အနာဒရိယံ ပဋိစ္စ ဟတ္ထနိလ္လေဟကံ ဘုဉ္ဇန္တော ဧကံ အာပတ္တိံ အာပဇ္ဇတိ. ဒုက္ကဋံ. (2)
</Paragraph>

<Paragraph number="548" book="pari">
အနာဒရိယံ ပဋိစ္စ ပတ္တနိလ္လေဟကံ ဘုဉ္ဇန္တော ဧကံ အာပတ္တိံ အာပဇ္ဇတိ. ဒုက္ကဋံ. (3)
</Paragraph>

<Paragraph number="549" book="pari">
အနာဒရိယံ ပဋိစ္စ ဩဋ္ဌနိလ္လေဟကံ ဘုဉ္ဇန္တော ဧကံ အာပတ္တိံ အာပဇ္ဇတိ. ဒုက္ကဋံ. (4)
</Paragraph>

<Paragraph number="550" book="pari">
အနာဒရိယံ ပဋိစ္စ သာမိသေန ဟတ္ထေန ပါနီယထာလကံ ပဋိဂ္ဂဏှန္တော ဧကံ အာပတ္တိံ အာပဇ္ဇတိ. ဒုက္ကဋံ. (5)
</Paragraph>

<Paragraph number="551" book="pari">
အနာဒရိယံ ပဋိစ္စ သသိတ္ထကံ ပတ္တဓောဝနံ အန္တရဃရေ ဆဍ္ဍေန္တော ဧကံ အာပတ္တိံ အာပဇ္ဇတိ. ဒုက္ကဋံ. (6)
</Paragraph>

<Paragraph number="552" book="pari">
အနာဒရိယံ ပဋိစ္စ ဆတ္တပါဏိဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (7)
</Paragraph>

<Paragraph number="553" book="pari">
အနာဒရိယံ ပဋိစ္စ ဒဏ္ဍပါဏိဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (8)
</Paragraph>

<Paragraph number="554" book="pari">
အနာဒရိယံ ပဋိစ္စ သတ္ထပါဏိဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (9)
</Paragraph>

<Paragraph number="555" book="pari">
အနာဒရိယံ ပဋိစ္စ အာဝုဓပါဏိဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (10)

</Paragraph>
</Division>

<Paragraph number="556" type="center" book="pari">
သုရုသုရုဝဂ္ဂေါ ဆဋ္ဌော.
</Paragraph>