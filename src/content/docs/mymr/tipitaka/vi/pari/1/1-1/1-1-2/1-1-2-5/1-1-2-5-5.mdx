---
title: "1.1.2.5.5 အစေလကဝဂ္ဂ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="169" book="pari">

<Paragraph number="429" book="pari">
အစေလကဿ ဝါ ပရိဗ္ဗာဇကဿ ဝါ ပရိဗ္ဗာဇိကာယ ဝါ သဟတ္ထာ ခါဒနီယံ ဝါ ဘောဇနီယံ ဝါ ဒေန္တော ဒွေ အာပတ္တိယော အာပဇ္ဇတိ. ဒေတိ, ပယောဂေ ဒုက္ကဋံ; ဒိန္နေ အာပတ္တိ ပါစိတ္တိယဿ. (1)
</Paragraph>

<Paragraph number="430" book="pari">
ဘိက္ခုံ—  “ဧဟာဝုသော, ဂါမံ ဝါ နိဂမံ ဝါ ပိဏ္ဍာယ ပဝိသိဿာမာ”တိ တဿ ဒါပေတွာ ဝါ အဒါပေတွာ ဝါ ဥယျောဇေန္တော ဒွေ အာပတ္တိယော အာပဇ္ဇတိ. ဥယျောဇေတိ, ပယောဂေ ဒုက္ကဋံ; ဥယျောဇိတေ အာပတ္တိ ပါစိတ္တိယဿ. (2)
</Paragraph>

<Paragraph number="431" book="pari">
သဘောဇနေ ကုလေ အနုပခဇ္ဇ နိသဇ္ဇံ ကပ္ပေန္တော ဒွေ အာပတ္တိယော အာပဇ္ဇတိ. နိသီဒတိ, ပယောဂေ ဒုက္ကဋံ; နိသိန္နေ အာပတ္တိ ပါစိတ္တိယဿ. (3)
</Paragraph>

<Paragraph number="432" book="pari">
မာတုဂါမေန သဒ္ဓိံ ရဟော ပဋိစ္ဆန္နေ အာသနေ နိသဇ္ဇံ ကပ္ပေန္တော ဒွေ အာပတ္တိယော အာပဇ္ဇတိ. နိသီဒတိ, ပယောဂေ ဒုက္ကဋံ; နိသိန္နေ အာပတ္တိ ပါစိတ္တိယဿ. (4)
</Paragraph>

<Paragraph number="433" book="pari">
မာတုဂါမေန သဒ္ဓိံ ဧကော ဧကာယ ရဟော နိသဇ္ဇံ ကပ္ပေန္တော ဒွေ အာပတ္တိယော အာပဇ္ဇတိ. နိသီဒတိ, ပယောဂေ ဒုက္ကဋံ; နိသိန္နေ အာပတ္တိ ပါစိတ္တိယဿ. (5)
</Paragraph>

<Paragraph number="434" book="pari">
နိမန္တိတော သဘတ္တော သမာနော ပုရေဘတ္တံ ပစ္ဆာဘတ္တံ ကုလေသု စာရိတ္တံ အာပဇ္ဇန္တော ဒွေ အာပတ္တိယော အာပဇ္ဇတိ. ပဌမံ ပါဒံ ဥမ္မာရံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, အာပတ္တိ ပါစိတ္တိယဿ. (6)
</Paragraph>

<Paragraph number="435" book="pari">
တတုတ္တရိ ဘေသဇ္ဇံ ဝိညာပေန္တော ဒွေ အာပတ္တိယော အာပဇ္ဇတိ. ဝိညာပေတိ, ပယောဂေ ဒုက္ကဋံ; ဝိညာပိတေ အာပတ္တိ ပါစိတ္တိယဿ. (7)
</Paragraph>

<Paragraph number="436" book="pari">
ဥယျုတ္တံ သေနံ ဒဿနာယ ဂစ္ဆန္တော ဒွေ အာပတ္တိယော အာပဇ္ဇတိ. ဂစ္ဆတိ, အာပတ္တိ ဒုက္ကဋဿ; ယတ္ထ ဌိတော ပဿတိ, အာပတ္တိ ပါစိတ္တိယဿ. (8)
</Paragraph>

<Paragraph number="437" book="pari">
အတိရေကတိရတ္တံ သေနာယ ဝသန္တော ဒွေ အာပတ္တိယော အာပဇ္ဇတိ. ဝသတိ, ပယောဂေ ဒုက္ကဋံ; ဝသိတေ အာပတ္တိ ပါစိတ္တိယဿ. (9)
</Paragraph>

<Paragraph number="438" book="pari">
ဥယျောဓိကံ ဂစ္ဆန္တော ဒွေ အာပတ္တိယော အာပဇ္ဇတိ. ဂစ္ဆတိ, အာပတ္တိ ဒုက္ကဋဿ; ယတ္ထ ဌိတော ပဿတိ, အာပတ္တိ ပါစိတ္တိယဿ. (10)

</Paragraph>
</Division>

<Paragraph number="439" type="center" book="pari">
အစေလကဝဂ္ဂေါ ပဉ္စမော.
</Paragraph>