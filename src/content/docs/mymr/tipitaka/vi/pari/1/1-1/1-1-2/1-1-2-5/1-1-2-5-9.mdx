---
title: 1.1.2.5.9 ရာဇဝဂ္ဂ
tableOfContents: false
sidebar:
  order: 9
type: tipitaka
basket: vi
book: pari
review:
  current: review
  updated: '2025-10-27T21:49:46.551965'
  updated_by: ''
  notes: ''
  history:
  - state: review
    date: '2025-10-27T21:49:46.551965'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="173" book="pari" e="ch" v="5" p="71">

<Paragraph number="475" book="pari">
ပုဗ္ဗေ အပ္ပဋိသံဝိဒိတော ရညော အန္တေပုရံ ပဝိသန္တော ဒွေ အာပတ္တိယော အာပဇ္ဇတိ. ပဌမံ ပါဒံ ဥမ္မာရံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, အာပတ္တိ ပါစိတ္တိယဿ. (1)
</Paragraph>

<Paragraph number="476" book="pari">
ရတနံ ဥဂ္ဂဏှန္တော ဒွေ အာပတ္တိယော အာပဇ္ဇတိ. ဂဏှာတိ, ပယောဂေ ဒုက္ကဋံ; ဂဟိတေ အာပတ္တိ ပါစိတ္တိယဿ. (2)
</Paragraph>

<Paragraph number="477" book="pari">
သန္တံ ဘိက္ခုံ အနာပုစ္ဆာ ဝိကာလေ ဂါမံ ပဝိသန္တော ဒွေ အာပတ္တိယော အာပဇ္ဇတိ. ပဌမံ ပါဒံ ပရိက္ခေပံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, အာပတ္တိ ပါစိတ္တိယဿ. (3)
</Paragraph>

<Paragraph number="478" book="pari">
အဋ္ဌိမယံ ဝါ ဒန္တမယံ ဝါ ဝိသာဏမယံ ဝါ သူစိဃရံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ အာပတ္တိ ပါစိတ္တိယဿ. (4)
</Paragraph>

<Paragraph number="479" book="pari">
ပမာဏာတိက္ကန္တံ မဉ္စံ ဝါ ပီဌံ ဝါ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ အာပတ္တိ ပါစိတ္တိယဿ. (5)
</Paragraph>

<Paragraph number="480" book="pari">
မဉ္စံ ဝါ ပီဌံ ဝါ တူလောနဒ္ဓံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ အာပတ္တိ ပါစိတ္တိယဿ. (6)
</Paragraph>

<Paragraph number="481" book="pari">
ပမာဏာတိက္ကန္တံ နိသီဒနံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ အာပတ္တိ ပါစိတ္တိယဿ. (7)
</Paragraph>

<Paragraph number="482" book="pari">
ပမာဏာတိက္ကန္တံ ကဏ္ဍုပ္ပဋိစ္ဆာဒိံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ အာပတ္တိ ပါစိတ္တိယဿ. (8)
</Paragraph>

<Paragraph number="483" book="pari">
ပမာဏာတိက္ကန္တံ ဝဿိကသာဋိကံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ အာပတ္တိ ပါစိတ္တိယဿ. (9)
</Paragraph>

<Paragraph number="484" book="pari">
သုဂတစီဝရပ္ပမာဏံ စီဝရံ ကာရာပေန္တော ကတိ အာပတ္တိယော အာပဇ္ဇတိ? သုဂတစီဝရပ္ပမာဏံ စီဝရံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ အာပတ္တိ ပါစိတ္တိယဿ—  သုဂတစီဝရပ္ပမာဏံ စီဝရံ ကာရာပေန္တော ဣမာ ဒွေ အာပတ္တိယော အာပဇ္ဇတိ. (10)

</Paragraph>
</Division>

<Paragraph number="485" type="center" book="pari">
ရာဇဝဂ္ဂေါ နဝမော.

  
ခုဒ္ဒကာ နိဋ္ဌိတာ.
</Paragraph>