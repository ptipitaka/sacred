---
title: "1.1.2.7.7 ပါဒုကဝဂ္ဂ"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="181" book="pari">

<Paragraph number="557" book="pari">
အနာဒရိယံ ပဋိစ္စ ပါဒုကာရုဠှဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (1)
</Paragraph>

<Paragraph number="558" book="pari">
အနာဒရိယံ ပဋိစ္စ ဥပါဟနာရုဠှဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (2)
</Paragraph>

<Paragraph number="559" book="pari">
အနာဒရိယံ ပဋိစ္စ ယာနဂတဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (3)
</Paragraph>

<Paragraph number="560" book="pari">
အနာဒရိယံ ပဋိစ္စ သယနဂတဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (4)
</Paragraph>

<Paragraph number="561" book="pari">
အနာဒရိယံ ပဋိစ္စ ပလ္လတ္ထိကာယ နိသိန္နဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (5)
</Paragraph>

<Paragraph number="562" book="pari">
အနာဒရိယံ ပဋိစ္စ ဝေဌိတသီသဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (6)
</Paragraph>

<Paragraph number="563" book="pari">
အနာဒရိယံ ပဋိစ္စ ဩဂုဏ္ဌိတသီသဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (7)
</Paragraph>

<Paragraph number="564" book="pari">
အနာဒရိယံ ပဋိစ္စ ဆမာယံ နိသီဒိတွာ အာသနေ နိသိန္နဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (8)
</Paragraph>

<Paragraph number="565" book="pari">
အနာဒရိယံ ပဋိစ္စ နီစေ အာသနေ နိသီဒိတွာ ဥစ္စေ အာသနေ နိသိန္နဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (9)
</Paragraph>

<Paragraph number="566" book="pari">
အနာဒရိယံ ပဋိစ္စ ဌိတော နိသိန္နဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (10)
</Paragraph>

<Paragraph number="567" book="pari">
အနာဒရိယံ ပဋိစ္စ ပစ္ဆတော ဂစ္ဆန္တော ပုရတော ဂစ္ဆန္တဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (11)
</Paragraph>

<Paragraph number="568" book="pari">
အနာဒရိယံ ပဋိစ္စ ဥပ္ပထေန ဂစ္ဆန္တော ပထေန ဂစ္ဆန္တဿ ဓမ္မံ ဒေသေန္တော ဧကံ အာပတ္တိံ အာပဇ္ဇတိ. ဒုက္ကဋံ. (12)
</Paragraph>

<Paragraph number="569" book="pari">
အနာဒရိယံ ပဋိစ္စ ဌိတော ဥစ္စာရံ ဝါ ပဿာဝံ ဝါ ကရောန္တော ဧကံ အာပတ္တိံ အာပဇ္ဇတိ. ဒုက္ကဋံ. (13)
</Paragraph>

<Paragraph number="570" book="pari">
အနာဒရိယံ ပဋိစ္စ ဟရိတေ ဥစ္စာရံ ဝါ ပဿာဝံ ဝါ ခေဠံ ဝါ ကရောန္တော ဧကံ အာပတ္တိံ အာပဇ္ဇတိ. ဒုက္ကဋံ. (14)
</Paragraph>

<Paragraph number="571" book="pari">
အနာဒရိယံ ပဋိစ္စ ဥဒကေ ဥစ္စာရံ ဝါ ပဿာဝံ ဝါ ခေဠံ ဝါ ကရောန္တော ကတိ အာပတ္တိယော အာပဇ္ဇတိ? အနာဒရိယံ ပဋိစ္စ ဥဒကေ ဥစ္စာရံ ဝါ ပဿာဝံ ဝါ ခေဠံ ဝါ ကရောန္တော ဧကံ အာပတ္တိံ အာပဇ္ဇတိ. ဒုက္ကဋံ—  အနာဒရိယံ ပဋိစ္စ ဥဒကေ ဥစ္စာရံ ဝါ ပဿာဝံ ဝါ ခေဠံ ဝါ ကရောန္တော ဣမံ ဧကံ အာပတ္တိံ အာပဇ္ဇတိ. (15)

</Paragraph>
</Division>

<Paragraph number="572" type="center" book="pari">
ပါဒုကဝဂ္ဂေါ သတ္တမော.

  
သေခိယာ နိဋ္ဌိတာ.

  
ကတာပတ္တိဝါရော နိဋ္ဌိတော ဒုတိယော.
</Paragraph>