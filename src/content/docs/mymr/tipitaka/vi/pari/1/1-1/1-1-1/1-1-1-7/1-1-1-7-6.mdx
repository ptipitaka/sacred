---
title: 1.1.1.7.6 သုရုသုရုဝဂ္ဂ
tableOfContents: false
sidebar:
  order: 6
type: tipitaka
basket: vi
book: pari
review:
  current: review
  updated: '2025-10-27T21:49:46.263984'
  updated_by: ''
  notes: ''
  history:
  - state: review
    date: '2025-10-27T21:49:46.263984'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="155" book="pari" e="ch" v="5" p="50">

<Paragraph number="294" book="pari">
အနာဒရိယံ ပဋိစ္စ သုရုသုရုကာရကံ ဘုဉ္ဇန္တဿ ဒုက္ကဋံ ကတ္ထ ပညတ္တန္တိ? ကောသမ္ဗိယံ ပညတ္တံ. ကံ အာရဗ္ဘာတိ? သမ္ဗဟုလေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခူ သုရုသုရုကာရကံ ခီရံ ပိဝိံသု, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌာတိ—  ကာယတော စ စိတ္တတော စ သမုဋ္ဌာတိ, န ဝါစတော …ပေ… . (1)
</Paragraph>

<Paragraph number="295" book="pari">
အနာဒရိယံ ပဋိစ္စ ဟတ္ထနိလ္လေဟကံ ဘုဉ္ဇန္တဿ ဒုက္ကဋံ …ပေ…  ဧကာ ပညတ္တိ. ဧကေန သမုဋ္ဌာနေန သမုဋ္ဌာတိ—  ကာယတော စ စိတ္တတော စ သမုဋ္ဌာတိ, န ဝါစတော …ပေ… . (2)
</Paragraph>

<Paragraph number="296" book="pari">
အနာဒရိယံ ပဋိစ္စ ပတ္တနိလ္လေဟကံ ဘုဉ္ဇန္တဿ ဒုက္ကဋံ …ပေ…  ဧကာ ပညတ္တိ. ဧကေန သမုဋ္ဌာနေန သမုဋ္ဌာတိ—  ကာယတော စ စိတ္တတော စ သမုဋ္ဌာတိ, န ဝါစတော …ပေ… . (3)
</Paragraph>

<Paragraph number="297" book="pari">
အနာဒရိယံ ပဋိစ္စ ဩဋ္ဌနိလ္လေဟကံ ဘုဉ္ဇန္တဿ ဒုက္ကဋံ …ပေ…  ဧကာ ပညတ္တိ. ဧကေန သမုဋ္ဌာနေန သမုဋ္ဌာတိ—  ကာယတော စ စိတ္တတော စ သမုဋ္ဌာတိ, န ဝါစတော …ပေ… . (4)
</Paragraph>

<Paragraph number="298" book="pari">
အနာဒရိယံ ပဋိစ္စ သာမိသေန ဟတ္ထေန ပါနီယထာလကံ ပဋိဂ္ဂဏှန္တဿ ဒုက္ကဋံ ကတ္ထ ပညတ္တန္တိ? ဘဂ္ဂေသု ပညတ္တံ. ကံ အာရဗ္ဘာတိ? သမ္ဗဟုလေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခူ သာမိသေန ဟတ္ထေန ပါနီယထာလကံ ပဋိဂ္ဂဟေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌာတိ—  ကာယတော စ စိတ္တတော စ သမုဋ္ဌာတိ, န ဝါစတော …ပေ… . (5)
</Paragraph>

<Paragraph number="299" book="pari">
အနာဒရိယံ ပဋိစ္စ သသိတ္ထကံ ပတ္တဓောဝနံ အန္တရဃရေ ဆဍ္ဍေန္တဿ ဒုက္ကဋံ ကတ္ထ ပညတ္တန္တိ? ဘဂ္ဂေသု ပညတ္တံ. ကံ အာရဗ္ဘာတိ? သမ္ဗဟုလေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခူ သသိတ္ထကံ ပတ္တဓောဝနံ အန္တရဃရေ ဆဍ္ဍေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌာတိ—  ကာယတော စ စိတ္တတော စ သမုဋ္ဌာတိ, န ဝါစတော …ပေ… . (6)
</Paragraph>

<Paragraph number="300" book="pari">
အနာဒရိယံ ပဋိစ္စ ဆတ္တပါဏိဿ ဓမ္မံ ဒေသေန္တဿ ဒုက္ကဋံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခူ ဆတ္တပါဏိဿ ဓမ္မံ ဒေသေသုံ, တသ္မိံ ဝတ္ထုသ္မိံ. ဧကာ ပညတ္တိ, ဧကာ အနုပညတ္တိ. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌာတိ—  ဝါစတော စ စိတ္တတော စ သမုဋ္ဌာတိ, န ကာယတော …ပေ… . (7)
</Paragraph>

<Paragraph number="301" book="pari">
အနာဒရိယံ ပဋိစ္စ ဒဏ္ဍပါဏိဿ ဓမ္မံ ဒေသေန္တဿ ဒုက္ကဋံ …ပေ…  ဧကာ ပညတ္တိ, ဧကာ အနုပညတ္တိ. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌာတိ—  ဝါစတော စ စိတ္တတော စ သမုဋ္ဌာတိ, န ကာယတော …ပေ… . (8)
</Paragraph>

<Paragraph number="302" book="pari">
အနာဒရိယံ ပဋိစ္စ သတ္ထပါဏိဿ ဓမ္မံ ဒေသေန္တဿ ဒုက္ကဋံ …ပေ…  ဧကာ ပညတ္တိ, ဧကာ အနုပညတ္တိ. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌာတိ—  ဝါစတော စ စိတ္တတော စ သမုဋ္ဌာတိ, န ကာယတော …ပေ… . (9)
</Paragraph>

<Paragraph number="303" book="pari">
အနာဒရိယံ ပဋိစ္စ အာဝုဓပါဏိဿ ဓမ္မံ ဒေသေန္တဿ ဒုက္ကဋံ …ပေ…  ဧကာ ပညတ္တိ, ဧကာ အနုပညတ္တိ. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌာတိ—  ဝါစတော စ စိတ္တတော စ သမုဋ္ဌာတိ, န ကာယတော …ပေ… . (10)

</Paragraph>
</Division>

<Paragraph number="304" type="center" book="pari">
သုရုသုရုဝဂ္ဂေါ ဆဋ္ဌော.
</Paragraph>