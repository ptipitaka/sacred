---
title: 1.1.2.2 သံဃာဒိသေသကဏ္ဍ
tableOfContents: false
sidebar:
  order: 2
type: tipitaka
basket: vi
book: pari
review:
  current: review
  updated: '2025-10-22T11:23:35.430635'
  updated_by: ''
  notes: ''
  history:
  - state: review
    date: '2025-10-22T11:23:35.430635'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="161" book="pari" e="ch" v="5" p="56">

<Paragraph number="338" book="pari">
( ) ဥပက္ကမိတွာ အသုစိံ မောစေန္တော တိဿော အာပတ္တိယော အာပဇ္ဇတိ. စေတေတိ ဥပက္ကမတိ မုစ္စတိ, အာပတ္တိ သံဃာဒိသေသဿ; စေတေတိ ဥပက္ကမတိ န မုစ္စတိ, အာပတ္တိ ထုလ္လစ္စယဿ; ပယောဂေ ဒုက္ကဋံ. (1)
</Paragraph>

<Paragraph number="339" book="pari">
မာတုဂါမေန သဒ္ဓိံ ကာယသံသဂ္ဂံ သမာပဇ္ဇန္တော တိဿော အာပတ္တိယော အာပဇ္ဇတိ. ကာယေန ကာယံ အာမသတိ, အာပတ္တိ သံဃာဒိသေသဿ; ကာယေန ကာယပဋိဗဒ္ဓံ အာမသတိ, အာပတ္တိ ထုလ္လစ္စယဿ; ကာယပဋိဗဒ္ဓေန ကာယပဋိဗဒ္ဓံ အာမသတိ, အာပတ္တိ ဒုက္ကဋဿ. (2)
</Paragraph>

<Paragraph number="340" book="pari">
မာတုဂါမံ ဒုဋ္ဌုလ္လာဟိ ဝါစာဟိ ဩဘာသေန္တော တိဿော အာပတ္တိယော အာပဇ္ဇတိ. ဝစ္စမဂ္ဂံ ပဿာဝမဂ္ဂံ အာဒိဿ ဝဏ္ဏမ္ပိ ဘဏတိ, အဝဏ္ဏမ္ပိ ဘဏတိ, အာပတ္တိ သံဃာဒိသေသဿ; ဝစ္စမဂ္ဂံ ပဿာဝမဂ္ဂံ ဌပေတွာ အဓက္ခကံ ဥဗ္ဘဇာဏုမဏ္ဍလံ အာဒိဿ ဝဏ္ဏမ္ပိ ဘဏတိ အဝဏ္ဏမ္ပိ ဘဏတိ, အာပတ္တိ ထုလ္လစ္စယဿ; ကာယပဋိဗဒ္ဓံ အာဒိဿ ဝဏ္ဏမ္ပိ ဘဏတိ အဝဏ္ဏမ္ပိ ဘဏတိ, အာပတ္တိ ဒုက္ကဋဿ. (3)
</Paragraph>

<Paragraph number="341" book="pari">
အတ္တကာမပါရိစရိယာယ ဝဏ္ဏံ ဘာသန္တော တိဿော အာပတ္တိယော အာပဇ္ဇတိ. မာတုဂါမဿ သန္တိကေ အတ္တကာမပါရိစရိယာယ ဝဏ္ဏံ ဘာသတိ, အာပတ္တိ သံဃာဒိသေသဿ; ပဏ္ဍကဿ သန္တိကေ အတ္တကာမပါရိစရိယာယ ဝဏ္ဏံ ဘာသတိ, အာပတ္တိ ထုလ္လစ္စယဿ; တိရစ္ဆာနဂတဿ သန္တိကေ အတ္တကာမပါရိစရိယာယ ဝဏ္ဏံ ဘာသတိ, အာပတ္တိ ဒုက္ကဋဿ. (4)
</Paragraph>

<Paragraph number="342" book="pari">
သဉ္စရိတ္တံ သမာပဇ္ဇန္တော တိဿော အာပတ္တိယော အာပဇ္ဇတိ. ပဋိဂ္ဂဏှာတိ ဝီမံသတိ ပစ္စာဟရတိ, အာပတ္တိ သံဃာဒိသေသဿ; ပဋိဂ္ဂဏှာတိ ဝီမံသတိ န ပစ္စာဟရတိ, အာပတ္တိ ထုလ္လစ္စယဿ; ပဋိဂ္ဂဏှာတိ န ဝီမံသတိ န ပစ္စာဟရတိ, အာပတ္တိ ဒုက္ကဋဿ. (5)
</Paragraph>

<Paragraph number="343" book="pari">
သညာစိကာယ ကုဋိံ ကာရာပေန္တော တိဿော အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ဧကံ ပိဏ္ဍံ အနာဂတေ, အာပတ္တိ ထုလ္လစ္စယဿ; တသ္မိံ ပိဏ္ဍေ အာဂတေ, အာပတ္တိ သံဃာဒိသေသဿ. (6)
</Paragraph>

<Paragraph number="344" book="pari">
မဟလ္လကံ ဝိဟာရံ ကာရာပေန္တော တိဿော အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ဧကံ ပိဏ္ဍံ အနာဂတေ, အာပတ္တိ ထုလ္လစ္စယဿ; တသ္မိံ ပိဏ္ဍေ အာဂတေ, အာပတ္တိ သံဃာဒိသေသဿ. (7)
</Paragraph>

<Paragraph number="345" book="pari">
ဘိက္ခုံ အမူလကေန ပါရာဇိကေန ဓမ္မေန အနုဒ္ဓံသေန္တော တိဿော အာပတ္တိယော အာပဇ္ဇတိ. အနောကာသံ ကာရာပေတွာ စာဝနာဓိပ္ပါယော ဝဒေတိ, အာပတ္တိ သံဃာဒိသေသေန ဒုက္ကဋဿ; ဩကာသံ ကာရာပေတွာ အက္ကောသာဓိပ္ပါယော ဝဒေတိ, အာပတ္တိ ဩမသဝါဒဿ. (8)
</Paragraph>

<Paragraph number="346" book="pari">
ဘိက္ခုံ အညဘာဂိယဿ အဓိကရဏဿ ကိဉ္စိ ဒေသံ လေသမတ္တံ ဥပါဒါယ ပါရာဇိကေန ဓမ္မေန အနုဒ္ဓံသေန္တော တိဿော အာပတ္တိယော အာပဇ္ဇတိ. အနောကာသံ ကာရာပေတွာ စာဝနာဓိပ္ပါယော ဝဒေတိ, အာပတ္တိ သံဃာဒိသေသေန ဒုက္ကဋဿ; ဩကာသံ ကာရာပေတွာ အက္ကောသာဓိပ္ပါယော ဝဒေတိ, အာပတ္တိ ဩမသဝါဒဿ. (9)
</Paragraph>

<Paragraph number="347" book="pari">
သံဃဘေဒကော ဘိက္ခု ယာဝတတိယံ သမနုဘာသနာယ န ပဋိနိဿဇ္ဇန္တော တိဿော အာပတ္တိယော အာပဇ္ဇတိ. ဉတ္တိယာ ဒုက္ကဋံ; ဒွီဟိ ကမ္မဝါစာဟိ ထုလ္လစ္စယာ; ကမ္မဝါစာပရိယောသာနေ အာပတ္တိ သံဃာဒိသေသဿ. (10)
</Paragraph>

<Paragraph number="348" book="pari">
ဘေဒကာနုဝတ္တကာ ဘိက္ခူ ယာဝတတိယံ သမနုဘာသနာယ န ပဋိနိဿဇ္ဇန္တာ တိဿော အာပတ္တိယော အာပဇ္ဇန္တိ. ဉတ္တိယာ ဒုက္ကဋံ; ဒွီဟိ ကမ္မဝါစာဟိ ထုလ္လစ္စယာ; ကမ္မဝါစာပရိယောသာနေ အာပတ္တိ သံဃာဒိသေသဿ. (11)
</Paragraph>

<Paragraph number="349" book="pari">
ဒုဗ္ဗစော ဘိက္ခု ယာဝတတိယံ သမနုဘာသနာယ န ပဋိနိဿဇ္ဇန္တော တိဿော အာပတ္တိယော အာပဇ္ဇတိ. ဉတ္တိယာ ဒုက္ကဋံ; ဒွီဟိ ကမ္မဝါစာဟိ ထုလ္လစ္စယာ; ကမ္မဝါစာပရိယောသာနေ အာပတ္တိ သံဃာဒိသေသဿ. (12)
</Paragraph>

<Paragraph number="350" book="pari">
ကုလဒူသကော ဘိက္ခု ယာဝတတိယံ သမနုဘာသနာယ န ပဋိနိဿဇ္ဇန္တော တိဿော အာပတ္တိယော အာပဇ္ဇတိ. ဉတ္တိယာ ဒုက္ကဋံ; ဒွီဟိ ကမ္မဝါစာဟိ ထုလ္လစ္စယာ; ကမ္မဝါစာပရိယောသာနေ အာပတ္တိ သံဃာဒိသေသဿ. (13)

</Paragraph>
</Division>

<Paragraph number="351" type="center" book="pari">
တေရသ သံဃာဒိသေသာ နိဋ္ဌိတာ.
</Paragraph>