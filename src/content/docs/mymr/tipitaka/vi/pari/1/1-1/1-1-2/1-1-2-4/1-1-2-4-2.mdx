---
title: "1.1.2.4.2 ကောသိယဝဂ္ဂ"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="163" book="pari" e="ch" v="5" p="59">

<Paragraph number="363" book="pari">
ကောသိယမိဿကံ သန္ထတံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ နိဿဂ္ဂိယံ ပါစိတ္တိယံ. (1)
</Paragraph>

<Paragraph number="364" book="pari">
သုဒ္ဓကာဠကာနံ ဧဠကလောမာနံ သန္ထတံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ နိဿဂ္ဂိယံ ပါစိတ္တိယံ. (2)
</Paragraph>

<Paragraph number="365" book="pari">
အနာဒိယိတွာ တုလံ ဩဒါတာနံ တုလံ ဂေါစရိယာနံ နဝံ သန္ထတံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ နိဿဂ္ဂိယံ ပါစိတ္တိယံ. (3)
</Paragraph>

<Paragraph number="366" book="pari">
အနုဝဿံ သန္ထတံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ နိဿဂ္ဂိယံ ပါစိတ္တိယံ. (4)
</Paragraph>

<Paragraph number="367" book="pari">
အနာဒိယိတွာ ပုရာဏသန္ထတဿ သာမန္တာ သုဂတဝိဒတ္ထိံ နဝံ နိသီဒနသန္ထတံ ကာရာပေန္တော ဒွေ အာပတ္တိယော အာပဇ္ဇတိ. ကာရာပေတိ, ပယောဂေ ဒုက္ကဋံ; ကာရာပိတေ နိဿဂ္ဂိယံ ပါစိတ္တိယံ. (5)
</Paragraph>

<Paragraph number="368" book="pari">
ဧဠကလောမာနိ ပဋိဂ္ဂဟေတွာ တိယောဇနံ အတိက္ကာမေန္တော ဒွေ အာပတ္တိယော အာပဇ္ဇတိ. ပဌမံ ပါဒံ တိယောဇနံ အတိက္ကာမေတိ, အာပတ္တိ ဒုက္ကဋဿ; ဒုတိယံ ပါဒံ အတိက္ကာမေတိ, နိဿဂ္ဂိယံ ပါစိတ္တိယံ. (6)
</Paragraph>

<Paragraph number="369" book="pari">
အညာတိကာယ ဘိက္ခုနိယာ ဧဠကလောမာနိ ဓောဝါပေန္တော ဒွေ အာပတ္တိယော အာပဇ္ဇတိ. ဓောဝါပေတိ, ပယောဂေ ဒုက္ကဋံ; ဓောဝါပိတေ နိဿဂ္ဂိယံ ပါစိတ္တိယံ. (7)
</Paragraph>

<Paragraph number="370" book="pari">
ရူပိယံ ပဋိဂ္ဂဏှန္တော ဒွေ အာပတ္တိယော အာပဇ္ဇတိ. ဂဏှာတိ, ပယောဂေ ဒုက္ကဋံ; ဂဟိတေ နိဿဂ္ဂိယံ ပါစိတ္တိယံ. (8)
</Paragraph>

<Paragraph number="371" book="pari">
နာနပ္ပကာရကံ ရူပိယသံဝေါဟာရံ သမာပဇ္ဇန္တော ဒွေ အာပတ္တိယော အာပဇ္ဇတိ. သမာပဇ္ဇတိ, ပယောဂေ ဒုက္ကဋံ; သမာပန္နေ နိဿဂ္ဂိယံ ပါစိတ္တိယံ. (9)
</Paragraph>

<Paragraph number="372" book="pari">
နာနပ္ပကာရကံ ကယဝိက္ကယံ သမာပဇ္ဇန္တော ဒွေ အာပတ္တိယော အာပဇ္ဇတိ. သမာပဇ္ဇတိ, ပယောဂေ ဒုက္ကဋံ; သမာပန္နေ နိဿဂ္ဂိယံ ပါစိတ္တိယံ. (10)

</Paragraph>
</Division>

<Paragraph number="373" type="center" book="pari">
ကောသိယဝဂ္ဂေါ ဒုတိယော.
</Paragraph>