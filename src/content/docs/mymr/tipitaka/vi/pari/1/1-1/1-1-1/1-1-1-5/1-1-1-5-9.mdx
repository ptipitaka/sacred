---
title: 1.1.1.5.9 ရာဇဝဂ္ဂ
tableOfContents: false
sidebar:
  order: 9
type: tipitaka
basket: vi
book: pari
review:
  current: review
  updated: '2025-10-22T11:23:35.294858'
  updated_by: ''
  notes: ''
  history:
  - state: review
    date: '2025-10-22T11:23:35.294858'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="136" book="pari" e="ch" v="5" p="39">

<Paragraph number="209" book="pari">
ပုဗ္ဗေ အပ္ပဋိသံဝိဒိတေန ရညော အန္တေပုရံ ပဝိသန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? အာယသ္မန္တံ အာနန္ဒံ အာရဗ္ဘ. ကိသ္မိံ ဝတ္ထုသ္မိန္တိ? အာယသ္မာ အာနန္ဒော ပုဗ္ဗေ အပ္ပဋိသံဝိဒိတော ရညော အန္တေပုရံ ပါဝိသိ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ ကထိနကေ …ပေ… .
</Paragraph>

</Division>
<Division number="137" book="pari" e="ch" v="5" p="39">

<Paragraph number="210" book="pari">
ရတနံ ဥဂ္ဂဏှန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? အညတရံ ဘိက္ခုံ အာရဗ္ဘ. ကိသ္မိံ ဝတ္ထုသ္မိန္တိ? အညတရော ဘိက္ခု ရတနံ ဥဂ္ဂဟေသိ, တသ္မိံ ဝတ္ထုသ္မိံ. ဧကာ ပညတ္တိ, ဒွေ အနုပညတ္တိယော. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .
</Paragraph>

</Division>
<Division number="138" book="pari" e="ch" v="5" p="39">

<Paragraph number="211" book="pari">
သန္တံ ဘိက္ခုံ အနာပုစ္ဆာ ဝိကာလေ ဂါမံ ပဝိသန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခူ ဝိကာလေ ဂါမံ ပဝိသိံသု, တသ္မိံ ဝတ္ထုသ္မိံ. ဧကာ ပညတ္တိ, တိဿော အနုပညတ္တိယော. ဆန္နံ အာပတ္တိသမုဋ္ဌာနာနံ ဒွီဟိ သမုဋ္ဌာနေဟိ သမုဋ္ဌာတိ ကထိနကေ …ပေ… .
</Paragraph>

</Division>
<Division number="139" book="pari" e="ch" v="5" p="40">

<Paragraph number="212" book="pari">
အဋ္ဌိမယံ ဝါ ဒန္တမယံ ဝါ ဝိသာဏမယံ ဝါ သူစိဃရံ ကာရာပေန္တဿ ပါစိတ္တိယံ ကတ္ထ ပညတ္တန္တိ? သက္ကေသု ပညတ္တံ. ကံ အာရဗ္ဘာတိ? သမ္ဗဟုလေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? သမ္ဗဟုလာ ဘိက္ခူ န မတ္တံ ဇာနိတွာ ဗဟူ သူစိဃရေ ဝိညာပေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .
</Paragraph>

</Division>
<Division number="140" book="pari" e="ch" v="5" p="40">

<Paragraph number="213" book="pari">
ပမာဏာတိက္ကန္တံ မဉ္စံ ဝါ ပီဌံ ဝါ ကာရာပေန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? အာယသ္မန္တံ ဥပနန္ဒံ သကျပုတ္တံ အာရဗ္ဘ. ကိသ္မိံ ဝတ္ထုသ္မိန္တိ? အာယသ္မာ ဥပနန္ဒော သကျပုတ္တော ဥစ္စေ မဉ္စေ သယိ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .
</Paragraph>

</Division>
<Division number="141" book="pari" e="ch" v="5" p="40">

<Paragraph number="214" book="pari">
မဉ္စံ ဝါ ပီဌံ ဝါ တူလောနဒ္ဓံ ကာရာပေန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခူ မဉ္စံ ဝါ ပီဌံ ဝါ တူလောနဒ္ဓံ ကာရာပေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .
</Paragraph>

</Division>
<Division number="142" book="pari" e="ch" v="5" p="40">

<Paragraph number="215" book="pari">
ပမာဏာတိက္ကန္တံ နိသီဒနံ ကာရာပေန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခူ အပ္ပမာဏိကာနိ နိသီဒနာနိ ဓာရေသုံ, တသ္မိံ ဝတ္ထုသ္မိံ. ဧကာ ပညတ္တိ, ဧကာ အနုပညတ္တိ. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .
</Paragraph>

</Division>
<Division number="143" book="pari" e="ch" v="5" p="40">

<Paragraph number="216" book="pari">
ပမာဏာတိက္ကန္တံ ကဏ္ဍုပ္ပဋိစ္ဆာဒိံ ကာရာပေန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခူ အပ္ပမာဏိကာယော ကဏ္ဍုပ္ပဋိစ္ဆာဒိယော ဓာရေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .
</Paragraph>

</Division>
<Division number="144" book="pari" e="ch" v="5" p="40">

<Paragraph number="217" book="pari">
ပမာဏာတိက္ကန္တံ ဝဿိကသာဋိကံ ကာရာပေန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? ဆဗ္ဗဂ္ဂိယေ ဘိက္ခူ အာရဗ္ဘ. ကိသ္မိံ ဝတ္ထုသ္မိန္တိ? ဆဗ္ဗဂ္ဂိယာ ဘိက္ခူ အပ္ပမာဏိကာယော ဝဿိကသာဋိကာယော ဓာရေသုံ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .
</Paragraph>

</Division>
<Division number="145" book="pari" e="ch" v="5" p="41">

<Paragraph number="218" book="pari">
သုဂတစီဝရပ္ပမာဏံ စီဝရံ ကာရာပေန္တဿ ပါစိတ္တိယံ ကတ္ထ ပညတ္တန္တိ? သာဝတ္ထိယံ ပညတ္တံ. ကံ အာရဗ္ဘာတိ? အာယသ္မန္တံ နန္ဒံ အာရဗ္ဘ. ကိသ္မိံ ဝတ္ထုသ္မိန္တိ? အာယသ္မာ နန္ဒော သုဂတစီဝရပ္ပမာဏံ စီဝရံ ဓာရေသိ, တသ္မိံ ဝတ္ထုသ္မိံ. ဧကာ ပညတ္တိ. ဆန္နံ အာပတ္တိသမုဋ္ဌာနာနံ ဆဟိ သမုဋ္ဌာနေဟိ သမုဋ္ဌာတိ …ပေ… .

</Paragraph>
</Division>

<Paragraph number="219" type="center" book="pari">
ရာဇဝဂ္ဂေါ နဝမော.

  
ဒွေနဝုတိ ပါစိတ္တိယာ နိဋ္ဌိတာ.

  
ခုဒ္ဒကံ သမတ္တံ.



</Paragraph>

<Paragraph number="220" type="center" book="pari">
တဿုဒ္ဒါနံ


</Paragraph>

<Paragraph number="221" type="verses" book="pari">
_မုသာ ဩမသပေသုညံ,_  
_ပဒသေယျာ စ ဣတ္ထိယာ;_  
_အညတြ ဝိညုနာ ဘူတာ,_  
_ဒုဋ္ဌုလ္လာပတ္တိ ခဏနာ._  

</Paragraph>

<Paragraph number="222" type="verses" book="pari">
_ဘူတံ အညာယ ဥဇ္ဈာယိ,_  
_မဉ္စော သေယျော စ ဝုစ္စတိ;_  
_ပုဗ္ဗေ နိက္ကဍ္ဎနာဟစ္စ,_  
_ဒွါရံ သပ္ပါဏကေန စ._  

</Paragraph>

<Paragraph number="223" type="verses" book="pari">
_အသမ္မတာ အတ္ထင်္ဂတေ,_  
ဥပဿယာမိသေန စ;_  
_ဒဒေ သိဗ္ဗေ ဝိဓာနေန,_  
_နာဝါ ဘုဉ္ဇေယျ ဧကတော._  

</Paragraph>

<Paragraph number="224" type="verses" book="pari">
_ပိဏ္ဍံ ဂဏံ ပရံ ပူဝံ,_  
_ပဝါရိတော ပဝါရိတံ;_  
_ဝိကာလံ သန္နိဓိ ခီရံ,_  
_ဒန္တပေါနေန တေ ဒသ._  

</Paragraph>

<Paragraph number="225" type="verses" book="pari">
_အစေလကံ ဥယျောခဇ္ဇ,_  
_ပဋိစ္ဆန္နံ ရဟေန စ;_  
_နိမန္တိတော ပစ္စယေဟိ,_  
_သေနာဝသနုယျောဓိကံ._  

</Paragraph>

<Paragraph number="226" type="verses" book="pari">
_သုရာ အင်္ဂုလိ ဟာသော စ,_  
_အနာဒရိယဉ္စ ဘိံသနံ;_  
_ဇောတိ နဟာန ဒုဗ္ဗဏ္ဏံ,_  
_သာမံ အပနိဓေန စ._  

</Paragraph>

<Paragraph number="227" type="verses" book="pari">
_သဉ္စိစ္စုဒကကမ္မာ စ,_  
_ဒုဋ္ဌုလ္လံ ဦနဝီသတိ;_  
_ထေယျဲတ္ထိအဝဒေသံ,_  
_သံဝါသေ နာသိတေန စ._  

</Paragraph>

<Paragraph number="228" type="verses" book="pari">
_သဟဓမ္မိကဝိလေခါ,_  
_မောဟော ပဟာရေနုဂ္ဂိရေ;_  
_အမူလကဉ္စ သဉ္စိစ္စ,_  
_သောဿာမိ ခိယျပက္ကမေ._  

</Paragraph>

<Paragraph number="229" type="verses" book="pari">
_သံဃေန စီဝရံ ဒတွာ,_  
_ပရိဏာမေယျ ပုဂ္ဂလေ;_  
_ရညဉ္စ ရတနံ သန္တံ,_  
_သူစိ မဉ္စော စ တူလိကာ;_  
_နိသီဒနံ ကဏ္ဍုစ္ဆာဒိ,_  
_ဝဿိကာ သုဂတေန စာတိ._  


</Paragraph>

<Paragraph number="230" type="center" book="pari">
တေသံ ဝဂ္ဂါနံ ဥဒ္ဒါနံ


</Paragraph>

<Paragraph number="231" type="verses" book="pari">
_မုသာ ဘူတာ စ ဩဝါဒေါ,_  
_ဘောဇနာစေလကေန စ;_  
_သုရာ သပ္ပါဏကာ ဓမ္မော,_  
_ရာဇဝဂ္ဂေန တေ နဝါတိ._
</Paragraph>