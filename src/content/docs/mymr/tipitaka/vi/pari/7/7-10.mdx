---
title: 7.10 ဒသကဝါရ
tableOfContents: false
sidebar:
  order: 10
type: tipitaka
basket: vi
book: pari
review:
  current: review
  updated: '2025-10-27T21:49:50.799347'
  updated_by: ''
  notes: ''
  history:
  - state: review
    date: '2025-10-27T21:49:50.799347'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="330" book="pari" e="ch" v="5" p="245">

<Paragraph number="1565" book="pari">
ဒသ အာဃာတဝတ္ထူနိ. ဒသ အာဃာတပဋိဝိနယာ. ဒသ ဝိနီတဝတ္ထူနိ. ဒသဝတ္ထုကာ မိစ္ဆာဒိဋ္ဌိ. ဒသဝတ္ထုကာ သမ္မာဒိဋ္ဌိ. ဒသ အန္တဂ္ဂါဟိကာ ဒိဋ္ဌိ. ဒသ မိစ္ဆတ္တာ. ဒသ သမ္မတ္တာ. ဒသ အကုသလကမ္မပထာ. ဒသ ကုသလကမ္မပထာ. ဒသ အဓမ္မိကာ သလာကဂ္ဂါဟာ. ဒသ ဓမ္မိကာ သလာကဂ္ဂါဟာ. သာမဏေရာနံ ဒသ သိက္ခာပဒါနိ. ဒသဟင်္ဂေဟိ သမန္နာဂတော သာမဏေရော နာသေတဗ္ဗော.
</Paragraph>

<Paragraph number="1566" book="pari">
ဒသဟင်္ဂေဟိ သမန္နာဂတော ဝိနယဓရော “ဗာလော” တွေဝ သင်္ခံ ဂစ္ဆတိ—  အတ္တနော ဘာသပရိယန္တံ န ဥဂ္ဂဏှာတိ, ပရဿ ဘာသပရိယန္တံ န ဥဂ္ဂဏှာတိ, အတ္တနော ဘာသပရိယန္တံ အနုဂ္ဂဟေတွာ ပရဿ ဘာသပရိယန္တံ အနုဂ္ဂဟေတွာ အဓမ္မေန ကာရေတိ, အပ္ပဋိညာယ အာပတ္တိံ န ဇာနာတိ, အာပတ္တိယာ မူလံ န ဇာနာတိ, အာပတ္တိသမုဒယံ န ဇာနာတိ, အာပတ္တိနိရောဓံ န ဇာနာတိ, အာပတ္တိနိရောဓဂါမိနိံ ပဋိပဒံ န ဇာနာတိ.
</Paragraph>

<Paragraph number="1567" book="pari">
ဒသဟင်္ဂေဟိ သမန္နာဂတော ဝိနယဓရော “ပဏ္ဍိတော” တွေဝ သင်္ခံ ဂစ္ဆတိ—  အတ္တနော ဘာသပရိယန္တံ ဥဂ္ဂဏှာတိ, ပရဿ ဘာသပရိယန္တံ ဥဂ္ဂဏှာတိ, အတ္တနော ဘာသပရိယန္တံ ဥဂ္ဂဟေတွာ ပရဿ ဘာသပရိယန္တံ ဥဂ္ဂဟေတွာ ဓမ္မေန ကာရေတိ, ပဋိညာယ အာပတ္တိံ ဇာနာတိ, အာပတ္တိယာ မူလံ ဇာနာတိ, အာပတ္တိသမုဒယံ ဇာနာတိ, အာပတ္တိနိရောဓံ ဇာနာတိ, အာပတ္တိနိရောဓဂါမိနိံ ပဋိပဒံ ဇာနာတိ.
</Paragraph>

<Paragraph number="1568" book="pari">
အပရေဟိပိ ဒသဟင်္ဂေဟိ သမန္နာဂတော ဝိနယဓရော “ဗာလော” တွေဝ သင်္ခံ ဂစ္ဆတိ—  အဓိကရဏံ န ဇာနာတိ, အဓိကရဏဿ မူလံ န ဇာနာတိ, အဓိကရဏသမုဒယံ န ဇာနာတိ, အဓိကရဏနိရောဓံ န ဇာနာတိ, အဓိကရဏနိရောဓဂါမိနိံ ပဋိပဒံ န ဇာနာတိ, ဝတ္ထုံ န ဇာနာတိ, နိဒါနံ န ဇာနာတိ, ပညတ္တိံ န ဇာနာတိ, အနုပညတ္တိံ န ဇာနာတိ, အနုသန္ဓိဝစနပထံ န ဇာနာတိ.
</Paragraph>

<Paragraph number="1569" book="pari">
ဒသဟင်္ဂေဟိ သမန္နာဂတော ဝိနယဓရော “ပဏ္ဍိတော” တွေဝ သင်္ခံ ဂစ္ဆတိ—  အဓိကရဏံ ဇာနာတိ, အဓိကရဏဿ မူလံ ဇာနာတိ, အဓိကရဏသမုဒယံ ဇာနာတိ, အဓိကရဏနိရောဓံ ဇာနာတိ, အဓိကရဏနိရောဓဂါမိနိံ ပဋိပဒံ ဇာနာတိ, ဝတ္ထုံ ဇာနာတိ, နိဒါနံ ဇာနာတိ, ပညတ္တိံ ဇာနာတိ, အနုပညတ္တိံ ဇာနာတိ, အနုသန္ဓိဝစနပထံ ဇာနာတိ.
</Paragraph>

<Paragraph number="1570" book="pari">
အပရေဟိပိ ဒသဟင်္ဂေဟိ သမန္နာဂတော ဝိနယဓရော “ဗာလော” တွေဝ သင်္ခံ ဂစ္ဆတိ—  ဉတ္တိံ န ဇာနာတိ, ဉတ္တိယာ ကရဏံ န ဇာနာတိ, န ပုဗ္ဗကုသလော ဟောတိ, န အပရကုသလော ဟောတိ, အကာလညူ စ ဟောတိ, အာပတ္တာနာပတ္တိံ န ဇာနာတိ, လဟုကဂရုကံ အာပတ္တိံ န ဇာနာတိ, သာဝသေသာနဝသေသံ အာပတ္တိံ န ဇာနာတိ, ဒုဋ္ဌုလ္လာဒုဋ္ဌုလ္လံ အာပတ္တိံ န ဇာနာတိ, အာစရိယပရမ္ပရာ ခေါ ပနဿ န သုဂ္ဂဟိတာ ဟောတိ န သုမနသိကတာ န သူပဓာရိတာ.
</Paragraph>

<Paragraph number="1571" book="pari">
ဒသဟင်္ဂေဟိ သမန္နာဂတော ဝိနယဓရော “ပဏ္ဍိတော” တွေဝ သင်္ခံ ဂစ္ဆတိ—  ဉတ္တိံ ဇာနာတိ, ဉတ္တိယာ ကရဏံ ဇာနာတိ, ပုဗ္ဗကုသလော ဟောတိ, အပရကုသလော ဟောတိ, ကာလညူ စ ဟောတိ, အာပတ္တာနာပတ္တိံ ဇာနာတိ, လဟုကဂရုကံ အာပတ္တိံ ဇာနာတိ, သာဝသေသာနဝသေသံ အာပတ္တိံ ဇာနာတိ, ဒုဋ္ဌုလ္လာဒုဋ္ဌုလ္လံ အာပတ္တိံ ဇာနာတိ, အာစရိယပရမ္ပရာ ခေါ ပနဿ သုဂ္ဂဟိတာ ဟောတိ သုမနသိကတာ သူပဓာရိတာ.
</Paragraph>

<Paragraph number="1572" book="pari">
အပရေဟိပိ ဒသဟင်္ဂေဟိ သမန္နာဂတော ဝိနယဓရော “ဗာလော” တွေဝ သင်္ခံ ဂစ္ဆတိ—  အာပတ္တာနာပတ္တိံ န ဇာနာတိ, လဟုကဂရုကံ အာပတ္တိံ န ဇာနာတိ, သာဝသေသာနဝသေသံ အာပတ္တိံ န ဇာနာတိ, ဒုဋ္ဌုလ္လာဒုဋ္ဌုလ္လံ အာပတ္တိံ န ဇာနာတိ, ဥဘယာနိ ခေါ ပနဿ ပါတိမောက္ခာနိ ဝိတ္ထာရေန န သွာဂတာနိ ဟောန္တိ န သုဝိဘတ္တာနိ န သုပ္ပဝတ္တီနိ န သုဝိနိစ္ဆိတာနိ သုတ္တသော အနုဗျဉ္ဇနသော, အာပတ္တာနာပတ္တိံ န ဇာနာတိ, လဟုကဂရုကံ အာပတ္တိံ န ဇာနာတိ, သာဝသေသာနဝသေသံ အာပတ္တိံ န ဇာနာတိ, ဒုဋ္ဌုလ္လာဒုဋ္ဌုလ္လံ အာပတ္တိံ န ဇာနာတိ, အဓိကရဏေ စ န ဝိနိစ္ဆယကုသလော ဟောတိ.
</Paragraph>

<Paragraph number="1573" book="pari">
ဒသဟင်္ဂေဟိ သမန္နာဂတော ဝိနယဓရော “ပဏ္ဍိတော” တွေဝ သင်္ခံ ဂစ္ဆတိ—  အာပတ္တာနာပတ္တိံ ဇာနာတိ, လဟုကဂရုကံ အာပတ္တိံ ဇာနာတိ, သာဝသေသာနဝသေသံ အာပတ္တိံ ဇာနာတိ, ဒုဋ္ဌုလ္လာဒုဋ္ဌုလ္လံ အာပတ္တိံ ဇာနာတိ, ဥဘယာနိ ခေါ ပနဿ ပါတိမောက္ခာနိ ဝိတ္ထာရေန သွာဂတာနိ ဟောန္တိ သုဝိဘတ္တာနိ သုပ္ပဝတ္တီနိ သုဝိနိစ္ဆိတာနိ သုတ္တသော အနုဗျဉ္ဇနသော, အာပတ္တာနာပတ္တိံ ဇာနာတိ, လဟုကဂရုကံ အာပတ္တိံ ဇာနာတိ, သာဝသေသာနဝသေသံ အာပတ္တိံ ဇာနာတိ, ဒုဋ္ဌုလ္လာဒုဋ္ဌုလ္လံ အာပတ္တိံ ဇာနာတိ, အဓိကရဏေ စ ဝိနိစ္ဆယကုသလော ဟောတိ.
</Paragraph>

<Paragraph number="1574" book="pari">
ဒသဟင်္ဂေဟိ သမန္နာဂတော ဘိက္ခု ဥဗ္ဗာဟိကာယ သမ္မန္နိတဗ္ဗော. ဒသ အတ္ထဝသေ ပဋိစ္စ တထာဂတေန သာဝကာနံ သိက္ခာပဒံ ပညတ္တံ. ဒသ အာဒီနဝါ ရာဇန္တေပုရပ္ပဝေသနေ. ဒသ ဒါနဝတ္ထူနိ. ဒသ ရတနာနိ. ဒသဝဂ္ဂေါ ဘိက္ခုသံဃော. ဒသဝဂ္ဂေန ဂဏေန ဥပသမ္ပာဒေတဗ္ဗံ. ဒသ ပံသုကူလာနိ. ဒသ စီဝရဓာရဏာ. ဒသာဟပရမံ အတိရေကစီဝရံ ဓာရေတဗ္ဗံ. ဒသ သုက္ကာနိ. ဒသ ဣတ္ထိယော. ဒသ ဘရိယာယော. ဝေသာလိယာ ဒသ ဝတ္ထူနိ ဒီပေန္တိ. ဒသ ပုဂ္ဂလာ အဝန္ဒိယာ. ဒသ အက္ကောသဝတ္ထူနိ. ဒသဟာကာရေဟိ ပေသုညံ ဥပသံဟရတိ. ဒသ သေနာသနာနိ. ဒသ ဝရာနိ ယာစိံသု. ဒသ အဓမ္မိကာနိ ပါတိမောက္ခဋ္ဌပနာနိ. ဒသ ဓမ္မိကာနိ ပါတိမောက္ခဋ္ဌပနာနိ. ဒသာနိသံသာ ယာဂုယာ. ဒသ မံသာ အကပ္ပိယာ. ဒသ ပရမာနိ. ဒသဝဿေန ဘိက္ခုနာ ဗျတ္တေန ပဋိဗလေန ပဗ္ဗာဇေတဗ္ဗံ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော. ဒသဝဿာယ ဘိက္ခုနိယာ ဗျတ္တာယ ပဋိဗလာယ ပဗ္ဗာဇေတဗ္ဗံ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရီ ဥပဋ္ဌာပေတဗ္ဗာ. ဒသဝဿာယ ဘိက္ခုနိယာ ဗျတ္တာယ ပဋိဗလာယ ဝုဋ္ဌာပနသမ္မုတိ သာဒိတဗ္ဗာ. ဒသဝဿာယ ဂိဟိဂတာယ သိက္ခာ ဒါတဗ္ဗာတိ.

</Paragraph>
</Division>

<Paragraph number="1575" type="center" book="pari">
ဒသကံ နိဋ္ဌိတံ.



</Paragraph>

<Paragraph number="1576" type="center" book="pari">
တဿုဒ္ဒါနံ


</Paragraph>

<Paragraph number="1577" type="verses" book="pari">
_အာဃာတံ ဝိနယံ ဝတ္ထု,_  
_မိစ္ဆာ သမ္မာ စ အန္တဂါ;_  
_မိစ္ဆတ္တာ စေဝ သမ္မတ္တာ,_  
_အကုသလာ ကုသလာပိ စ._  

</Paragraph>

<Paragraph number="1578" type="verses" book="pari">
_သလာကာ အဓမ္မာ ဓမ္မာ,_  
_သာမဏေရာ စ နာသနာ;_  
_ဘာသာဓိကရဏဉ္စေဝ,_  
_ဉတ္တိလဟုကမေဝ စ._  

</Paragraph>

<Paragraph number="1579" type="verses" book="pari">
_လဟုကာ ဂရုကာ ဧတေ,_  
_ကဏှသုက္ကာ ဝိဇာနထ;_  
ဥဗ္ဗာဟိကာ စ သိက္ခာ စ,_  
_အန္တေပုရေ စ ဝတ္ထူနိ._  

</Paragraph>

<Paragraph number="1580" type="verses" book="pari">
_ရတနံ ဒသဝဂ္ဂေါ စ,_  
_တထေဝ ဥပသမ္ပဒါ;_  
_ပံသုကူလဓာရဏာ စ,_  
_ဒသာဟသုက္ကဲတ္ထိယော._  

</Paragraph>

<Paragraph number="1581" type="verses" book="pari">
_ဘရိယာ ဒသ ဝတ္ထူနိ,_  
_အဝန္ဒိယက္ကောသေန စ;_  
_ပေသုညဉ္စေဝ သေနာနိ,_  
_ဝရာနိ စ အဓမ္မိကာ._  

</Paragraph>

<Paragraph number="1582" type="verses" book="pari">
_ဓမ္မိကာ ယာဂုမံသာ စ,_  
_ပရမာ ဘိက္ခု ဘိက္ခုနီ;_  
_ဝုဋ္ဌာပနာ ဂိဟိဂတာ,_  
_ဒသကာ သုပ္ပကာသိတာတိ._
</Paragraph>