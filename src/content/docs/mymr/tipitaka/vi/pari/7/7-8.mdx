---
title: "7.8 အဋ္ဌကဝါရ"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="328" book="pari">

<Paragraph number="1552" book="pari">
အဋ္ဌာနိသံသေ သမ္ပဿမာနေန န သော ဘိက္ခု အာပတ္တိယာ အဒဿနေ ဥက္ခိပိတဗ္ဗော. အဋ္ဌာနိသံသေ သမ္ပဿမာနေန ပရေသမ္ပိ သဒ္ဓါယ သာ အာပတ္တိ ဒေသေတဗ္ဗာ. အဋ္ဌ ယာဝတတိယကာ. အဋ္ဌဟာကာရေဟိ ကုလာနိ ဒူသေတိ. အဋ္ဌ မာတိကာ စီဝရဿ ဥပ္ပါဒါယ. အဋ္ဌ မာတိကာ ကထိနဿ ဥဗ္ဘာရာယ. အဋ္ဌ ပါနာနိ. အဋ္ဌဟိ အသဒ္ဓမ္မေဟိ အဘိဘူတော ပရိယာဒိန္နစိတ္တော ဒေဝဒတ္တော အာပါယိကော နေရယိကော ကပ္ပဋ္ဌော အတေကိစ္ဆော. အဋ္ဌ လောကဓမ္မာ. အဋ္ဌ ဂရုဓမ္မာ. အဋ္ဌ ပါဋိဒေသနီယာ. အဋ္ဌင်္ဂိကော မုသာဝါဒေါ. အဋ္ဌ ဥပေါသထင်္ဂါနိ. အဋ္ဌ ဒူတေယျင်္ဂါနိ. အဋ္ဌ တိတ္ထိယဝတ္တာနိ. အဋ္ဌ အစ္ဆရိယာ အဗ္ဘုတဓမ္မာ မဟာသမုဒ္ဒေ. အဋ္ဌ အစ္ဆရိယာ အဗ္ဘုတဓမ္မာ ဣမသ္မိံ ဓမ္မဝိနယေ. အဋ္ဌ အနတိရိတ္တာ. အဋ္ဌ အတိရိတ္တာ. အဋ္ဌမေ အရုဏုဂ္ဂမနေ နိဿဂ္ဂိယံ ဟောတိ. အဋ္ဌ ပါရာဇိကာ. အဋ္ဌမံ ဝတ္ထုံ ပရိပူရေန္တီ နာသေတဗ္ဗာ. အဋ္ဌမံ ဝတ္ထုံ ပရိပူရေန္တိယာ ဒေသိတာပိ အဒေသိတာ ဟောတိ. အဋ္ဌဝါစိကာ ဥပသမ္ပဒါ. အဋ္ဌန္နံ ပစ္စုဋ္ဌာတဗ္ဗံ. အဋ္ဌန္နံ အာသနံ ဒါတဗ္ဗံ. ဥပါသိကာ အဋ္ဌ ဝရာနိ ယာစတိ. အဋ္ဌဟင်္ဂေဟိ သမန္နာဂတော ဘိက္ခု ဘိက္ခုနောဝါဒကော သမ္မန္နိတဗ္ဗော. အဋ္ဌာနိသံသာ ဝိနယဓရေ. အဋ္ဌ ပရမာနိ. တဿပါပိယသိကာကမ္မကတေန ဘိက္ခုနာ အဋ္ဌသု ဓမ္မေသု သမ္မာ ဝတ္တိတဗ္ဗံ. အဋ္ဌ အဓမ္မိကာနိ ပါတိမောက္ခဋ္ဌပနာနိ အဋ္ဌ ဓမ္မိကာနိ ပါတိမောက္ခဋ္ဌပနာနီတိ.

</Paragraph>
</Division>

<Paragraph number="1553" type="center" book="pari">
အဋ္ဌကံ နိဋ္ဌိတံ.



</Paragraph>

<Paragraph number="1554" type="center" book="pari">
တဿုဒ္ဒါနံ


</Paragraph>

<Paragraph number="1555" type="verses" book="pari">
_န သော ဘိက္ခု ပရေသမ္ပိ,_  
_ယာဝတတိယဒူသနာ;_  
_မာတိကာ ကထိနုဗ္ဘာရာ,_  
_ပါနာ အဘိဘူတေန စ._  

</Paragraph>

<Paragraph number="1556" type="verses" book="pari">
_လောကဓမ္မာ ဂရုဓမ္မာ,_  
_ပါဋိဒေသနီယာ မုသာ;_  
ဥပေါသထာ စ ဒူတင်္ဂါ,_  
_တိတ္ထိယာ သမုဒ္ဒေပိ စ._  

</Paragraph>

<Paragraph number="1557" type="verses" book="pari">
_အဗ္ဘုတာ အနတိရိတ္တံ,_  
_အတိရိတ္တံ နိဿဂ္ဂိယံ;_  
_ပါရာဇိကဋ္ဌမံ ဝတ္ထု,_  
_အဒေသိတူပသမ္ပဒါ._  

</Paragraph>

<Paragraph number="1558" type="verses" book="pari">
_ပစ္စုဋ္ဌာနာသနဉ္စေဝ,_  
_ဝရံ ဩဝါဒကေန စ;_  
_အာနိသံသာ ပရမာနိ,_  
_အဋ္ဌဓမ္မေသု ဝတ္တနာ;_  
_အဓမ္မိကာ ဓမ္မိကာ စ,_  
_အဋ္ဌကာ သုပ္ပကာသိတာတိ._
</Paragraph>