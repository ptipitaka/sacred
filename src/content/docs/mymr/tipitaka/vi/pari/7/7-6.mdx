---
title: "7.6 ဆက္ကဝါရ"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="326" book="pari">

<Paragraph number="1520" book="pari">
ဆ အဂါရဝါ. ဆ ဂါရဝါ. ဆ ဝိနီတဝတ္ထူနိ. ဆ သာမီစိယော. ဆ အာပတ္တိသမုဋ္ဌာနာ. ဆစ္ဆေဒနကာ အာပတ္တိယော. ဆဟာကာရေဟိ အာပတ္တိံ အာပဇ္ဇတိ. ဆာနိသံသာ ဝိနယဓရေ. ဆ ပရမာနိ. ဆာရတ္တံ တိစီဝရေန ဝိပ္ပဝသိတဗ္ဗံ. ဆ စီဝရာနိ. ဆ ရဇနာနိ. ဆ အာပတ္တိယော ကာယတော စ စိတ္တတော စ သမုဋ္ဌန္တိ န ဝါစတော. ဆ အာပတ္တိယော ဝါစတော စ စိတ္တတော စ သမုဋ္ဌန္တိ န ကာယတော. ဆ အာပတ္တိယော ကာယတော စ ဝါစတော စ စိတ္တတော စ သမုဋ္ဌန္တိ. ဆ ကမ္မာနိ. ဆ ဝိဝါဒမူလာနိ. ဆ အနုဝါဒမူလာနိ. ဆ သာရဏီယာ ဓမ္မာ ဒီဃသော. ဆ ဝိဒတ္ထိယော, သုဂတဝိဒတ္ထိယာ, တိရိယံ ဆ ဝိဒတ္ထိယော. ဆ နိဿယပဋိပ္ပဿဒ္ဓိယော အာစရိယမှာ. ဆ နဟာနေ အနုပညတ္တိယော—  ဝိပ္ပကတစီဝရံ အာဒါယ ပက္ကမတိ, ဝိပ္ပကတစီဝရံ သမာဒါယ ပက္ကမတိ.
</Paragraph>

<Paragraph number="1521" book="pari">
ဆဟင်္ဂေဟိ သမန္နာဂတေန ဘိက္ခုနာ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော—  အသေက္ခေန သီလက္ခန္ဓေန သမန္နာဂတော ဟောတိ, အသေက္ခေန သမာဓိက္ခန္ဓေန သမန္နာဂတော ဟောတိ, အသေက္ခေန ပညက္ခန္ဓေန သမန္နာဂတော ဟောတိ, အသေက္ခေန ဝိမုတ္တိက္ခန္ဓေန သမန္နာဂတော ဟောတိ, အသေက္ခေန ဝိမုတ္တိဉာဏဒဿနက္ခန္ဓေန သမန္နာဂတော ဟောတိ, ဒသဝဿော ဝါ ဟောတိ အတိရေကဒသဝဿော ဝါ.
</Paragraph>

<Paragraph number="1522" book="pari">
အပရေဟိပိ ဆဟင်္ဂေဟိ သမန္နာဂတေန ဘိက္ခုနာ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော—  အတ္တနာ အသေက္ခေန သီလက္ခန္ဓေန သမန္နာဂတော ဟောတိ, ပရံ အသေက္ခေ သီလက္ခန္ဓေ သမာဒပေတာ; အတ္တနာ အသေက္ခေန သမာဓိက္ခန္ဓေန သမန္နာဂတော ဟောတိ, ပရံ အသေက္ခေ သမာဓိက္ခန္ဓေ သမာဒပေတာ; အတ္တနာ အသေက္ခေန ပညက္ခန္ဓေန သမန္နာဂတော ဟောတိ, ပရံ အသေက္ခေ ပညက္ခန္ဓေ သမာဒပေတာ; အတ္တနာ အသေက္ခေန ဝိမုတ္တိက္ခန္ဓေန သမန္နာဂတော ဟောတိ, ပရံ အသေက္ခေ ဝိမုတ္တိက္ခန္ဓေ သမာဒပေတာ; အတ္တနာ အသေက္ခေန ဝိမုတ္တိဉာဏဒဿနက္ခန္ဓေန သမန္နာဂတော ဟောတိ, ပရံ အသေက္ခေ ဝိမုတ္တိဉာဏဒဿနက္ခန္ဓေ သမာဒပေတာ; ဒသဝဿော ဝါ ဟောတိ အတိရေကဒသဝဿော ဝါ.
</Paragraph>

<Paragraph number="1523" book="pari">
အပရေဟိပိ ဆဟင်္ဂေဟိ သမန္နာဂတေန ဘိက္ခုနာ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော—  သဒ္ဓေါ ဟောတိ, ဟိရိမာ ဟောတိ, ဩတ္တပ္ပီ ဟောတိ, အာရဒ္ဓဝီရိယော ဟောတိ, ဥပဋ္ဌိတဿတိ ဟောတိ, ဒသဝဿော ဝါ ဟောတိ အတိရေကဒသဝဿော ဝါ.
</Paragraph>

<Paragraph number="1524" book="pari">
အပရေဟိပိ ဆဟင်္ဂေဟိ သမန္နာဂတေန ဘိက္ခုနာ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော—  န အဓိသီလေ သီလဝိပန္နော ဟောတိ, န အဇ္ဈာစာရေ အာစာရဝိပန္နော ဟောတိ, န အတိဒိဋ္ဌိယာ ဒိဋ္ဌိဝိပန္နော ဟောတိ, ဗဟုဿုတော ဟောတိ, ပညဝါ ဟောတိ, ဒသဝဿော ဝါ ဟောတိ အတိရေကဒသဝဿော ဝါ.
</Paragraph>

<Paragraph number="1525" book="pari">
အပရေဟိပိ ဆဟင်္ဂေဟိ သမန္နာဂတေန ဘိက္ခုနာ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော—  ပဋိဗလော ဟောတိ အန္တေဝါသိံ ဝါ သဒ္ဓိဝိဟာရိံ ဝါ ဂိလာနံ ဥပဋ္ဌာတုံ ဝါ ဥပဋ္ဌာပေတုံ ဝါ, အနဘိရတံ ဝူပကာသေတုံ ဝါ ဝူပကာသာပေတုံ ဝါ, ဥပ္ပန္နံ ကုက္ကုစ္စံ ဓမ္မတော ဝိနောဒေတုံ, အာပတ္တိံ ဇာနာတိ, အာပတ္တိဝုဋ္ဌာနံ ဇာနာတိ, ဒသဝဿော ဝါ ဟောတိ အတိရေကဒသဝဿော ဝါ.
</Paragraph>

<Paragraph number="1526" book="pari">
အပရေဟိပိ ဆဟင်္ဂေဟိ သမန္နာဂတေန ဘိက္ခုနာ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော—  ပဋိဗလော ဟောတိ အန္တေဝါသိံ ဝါ သဒ္ဓိဝိဟာရိံ ဝါ အာဘိသမာစာရိကာယ သိက္ခာယ သိက္ခာပေတုံ, အာဒိဗြဟ္မစာရိယကာယ သိက္ခာယ ဝိနေတုံ, အဘိဓမ္မေ ဝိနေတုံ, အဘိဝိနယေ ဝိနေတုံ, ဥပ္ပန္နံ ဒိဋ္ဌိဂတံ ဓမ္မတော ဝိဝေစေတုံ, ဒသဝဿော ဝါ ဟောတိ အတိရေကဒသဝဿော ဝါ.
</Paragraph>

<Paragraph number="1527" book="pari">
အပရေဟိပိ ဆဟင်္ဂေဟိ သမန္နာဂတေန ဘိက္ခုနာ ဥပသမ္ပာဒေတဗ္ဗံ နိဿယော ဒါတဗ္ဗော သာမဏေရော ဥပဋ္ဌာပေတဗ္ဗော—  အာပတ္တိံ ဇာနာတိ, အနာပတ္တိံ ဇာနာတိ, လဟုကံ အာပတ္တိံ ဇာနာတိ, ဂရုကံ အာပတ္တိံ ဇာနာတိ, ဥဘယာနိ ခေါ ပနဿ ပါတိမောက္ခာနိ ဝိတ္ထာရေန သွာဂတာနိ ဟောန္တိ သုဝိဘတ္တာနိ သုပ္ပဝတ္တီနိ သုဝိနိစ္ဆိတာနိ သုတ္တသော အနုဗျဉ္ဇနသော, ဒသဝဿော ဝါ ဟောတိ အတိရေကဒသဝဿော ဝါ.
</Paragraph>

<Paragraph number="1528" book="pari">
ဆ အဓမ္မိကာနိ ပါတိမောက္ခဋ္ဌပနာနိ, ဆ ဓမ္မိကာနိ ပါတိမောက္ခဋ္ဌပနာနီတိ.

</Paragraph>
</Division>

<Paragraph number="1529" type="center" book="pari">
ဆက္ကံ နိဋ္ဌိတံ.



</Paragraph>

<Paragraph number="1530" type="center" book="pari">
တဿုဒ္ဒါနံ


</Paragraph>

<Paragraph number="1531" type="verses" book="pari">
_အဂါရဝါ ဂါရဝါ စ,_  
_ဝိနီတာ သာမီစိပိ စ;_  
_သမုဋ္ဌာနာ ဆေဒနာ စေဝ,_  
_အာကာရာနိသံသေန စ._  

</Paragraph>

<Paragraph number="1532" type="verses" book="pari">
_ပရမာနိ စ ဆာရတ္တံ,_  
_စီဝရံ ရဇနာနိ စ;_  
_ကာယတော စိတ္တတော စာပိ,_  
_ဝါစတော စိတ္တတောပိ စ._  

</Paragraph>

<Paragraph number="1533" type="verses" book="pari">
_ကာယဝါစာစိတ္တတော စ,_  
_ကမ္မဝိဝါဒမေဝ စ;_  
_အနုဝါဒါ ဒီဃသော စ,_  
_တိရိယံ နိဿယေန စ._  

</Paragraph>

<Paragraph number="1534" type="verses" book="pari">
_အနုပညတ္တိ အာဒါယ,_  
_သမာဒါယ တထေဝ စ;_  
_အသေက္ခေ သမာဒပေတာ,_  
_သဒ္ဓေါ အဓိသီလေန စ;_  
_ဂိလာနာဘိသမာစာရီ,_  
_အာပတ္တာဓမ္မဓမ္မိကာတိ._
</Paragraph>