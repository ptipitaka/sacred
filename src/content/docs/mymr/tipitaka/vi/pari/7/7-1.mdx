---
title: "7.1 ဧကကဝါရ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="pari">

<Paragraph number="1440" book="pari">
အာပတ္တိကရာ ဓမ္မာ ဇာနိတဗ္ဗာ. အနာပတ္တိကရာ ဓမ္မာ ဇာနိတဗ္ဗာ. အာပတ္တိ ဇာနိတဗ္ဗာ. အနာပတ္တိ ဇာနိတဗ္ဗာ. လဟုကာ အာပတ္တိ ဇာနိတဗ္ဗာ. ဂရုကာ အာပတ္တိ ဇာနိတဗ္ဗာ. သာဝသေသာ အာပတ္တိ ဇာနိတဗ္ဗာ. အနဝသေသာ အာပတ္တိ ဇာနိတဗ္ဗာ. ဒုဋ္ဌုလ္လာ အာပတ္တိ ဇာနိတဗ္ဗာ. အဒုဋ္ဌုလ္လာ အာပတ္တိ ဇာနိတဗ္ဗာ. သပ္ပဋိကမ္မာ အာပတ္တိ ဇာနိတဗ္ဗာ. အပ္ပဋိကမ္မာ အာပတ္တိ ဇာနိတဗ္ဗာ. ဒေသနာဂါမိနီ အာပတ္တိ ဇာနိတဗ္ဗာ. အဒေသနာဂါမိနီ အာပတ္တိ ဇာနိတဗ္ဗာ. အန္တရာယိကာ အာပတ္တိ ဇာနိတဗ္ဗာ. အနန္တရာယိကာ အာပတ္တိ ဇာနိတဗ္ဗာ. သာဝဇ္ဇပညတ္တိ အာပတ္တိ ဇာနိတဗ္ဗာ. အနဝဇ္ဇပညတ္တိ အာပတ္တိ ဇာနိတဗ္ဗာ. ကိရိယတော သမုဋ္ဌိတာ အာပတ္တိ ဇာနိတဗ္ဗာ. အကိရိယတော သမုဋ္ဌိတာ အာပတ္တိ ဇာနိတဗ္ဗာ. ကိရိယာကိရိယတော သမုဋ္ဌိတာ အာပတ္တိ ဇာနိတဗ္ဗာ. ပုဗ္ဗာပတ္တိ ဇာနိတဗ္ဗာ. အပရာပတ္တိ ဇာနိတဗ္ဗာ. ပုဗ္ဗာပတ္တီနံ အန္တရာပတ္တိ ဇာနိတဗ္ဗာ. အပရာပတ္တီနံ အန္တရာပတ္တိ ဇာနိတဗ္ဗာ. ဒေသိတာ ဂဏနူပဂါ အာပတ္တိ ဇာနိတဗ္ဗာ. ဒေသိတာ န ဂဏနူပဂါ အာပတ္တိ ဇာနိတဗ္ဗာ. ပညတ္တိ ဇာနိတဗ္ဗာ. အနုပညတ္တိ ဇာနိတဗ္ဗာ. အနုပ္ပန္နပညတ္တိ ဇာနိတဗ္ဗာ. သဗ္ဗတ္ထပညတ္တိ ဇာနိတဗ္ဗာ. ပဒေသပညတ္တိ ဇာနိတဗ္ဗာ. သာဓာရဏပညတ္တိ ဇာနိတဗ္ဗာ. အသာဓာရဏပညတ္တိ ဇာနိတဗ္ဗာ. ဧကတောပညတ္တိ ဇာနိတဗ္ဗာ. ဥဘတောပညတ္တိ ဇာနိတဗ္ဗာ. ထုလ္လဝဇ္ဇာ အာပတ္တိ ဇာနိတဗ္ဗာ. အထုလ္လဝဇ္ဇာ အာပတ္တိ ဇာနိတဗ္ဗာ. ဂိဟိပဋိသံယုတ္တာ အာပတ္တိ ဇာနိတဗ္ဗာ. န ဂိဟိပဋိသံယုတ္တာ အာပတ္တိ ဇာနိတဗ္ဗာ. နိယတာ အာပတ္တိ ဇာနိတဗ္ဗာ. အနိယတာ အာပတ္တိ ဇာနိတဗ္ဗာ. အာဒိကရော ပုဂ္ဂလော ဇာနိတဗ္ဗော. အနာဒိကရော ပုဂ္ဂလော ဇာနိတဗ္ဗော. အဓိစ္စာပတ္တိကော ပုဂ္ဂလော ဇာနိတဗ္ဗော. အဘိဏှာပတ္တိကော ပုဂ္ဂလော ဇာနိတဗ္ဗော. စောဒကော ပုဂ္ဂလော ဇာနိတဗ္ဗော. စုဒိတကော ပုဂ္ဂလော ဇာနိတဗ္ဗော. အဓမ္မစောဒကော ပုဂ္ဂလော ဇာနိတဗ္ဗော. အဓမ္မစုဒိတကော ပုဂ္ဂလော ဇာနိတဗ္ဗော. ဓမ္မစောဒကော ပုဂ္ဂလော ဇာနိတဗ္ဗော. ဓမ္မစုဒိတကော ပုဂ္ဂလော ဇာနိတဗ္ဗော. နိယတော ပုဂ္ဂလော ဇာနိတဗ္ဗော. အနိယတော ပုဂ္ဂလော ဇာနိတဗ္ဗော. အဘဗ္ဗာပတ္တိကော ပုဂ္ဂလော ဇာနိတဗ္ဗော. ဘဗ္ဗာပတ္တိကော ပုဂ္ဂလော ဇာနိတဗ္ဗော. ဥက္ခိတ္တကော ပုဂ္ဂလော ဇာနိတဗ္ဗော. အနုက္ခိတ္တကော ပုဂ္ဂလော ဇာနိတဗ္ဗော. နာသိတကော ပုဂ္ဂလော ဇာနိတဗ္ဗော. အနာသိတကော ပုဂ္ဂလော ဇာနိတဗ္ဗော. သမာနသံဝါသကော ပုဂ္ဂလော ဇာနိတဗ္ဗော. အသမာနသံဝါသကော ပုဂ္ဂလော ဇာနိတဗ္ဗော. ဌပနံ ဇာနိတဗ္ဗန္တိ.

</Paragraph>
</Division>

<Paragraph number="1441" type="center" book="pari">
ဧကကံ နိဋ္ဌိတံ.



</Paragraph>

<Paragraph number="1442" type="center" book="pari">
တဿုဒ္ဒါနံ


</Paragraph>

<Paragraph number="1443" type="verses" book="pari">
_ကရာ အာပတ္တိ လဟုကာ,_  
_သာဝသေသာ စ ဒုဋ္ဌုလ္လာ;_  
_ပဋိကမ္မဒေသနာ စ,_  
_အန္တရာ ဝဇ္ဇကိရိယံ._  

</Paragraph>

<Paragraph number="1444" type="verses" book="pari">
_ကိရိယာကိရိယံ ပုဗ္ဗာ,_  
_အန္တရာ ဂဏနူပဂါ;_  
_ပညတ္တိ အနာနုပ္ပန္န,_  
_သဗ္ဗသာဓာရဏာ စ ဧကတော._  

</Paragraph>

<Paragraph number="1445" type="verses" book="pari">
_ထုလ္လဂိဟိနိယတာ စ,_  
_အာဒိ အဓိစ္စစောဒကော;_  
_အဓမ္မဓမ္မနိယတော,_  
_အဘဗ္ဗောက္ခိတ္တနာသိတာ;_  
_သမာနံ ဌပနဉ္စေဝ,_  
ဥဒ္ဒါနံ ဧကကေ ဣဒန္တိ._
</Paragraph>