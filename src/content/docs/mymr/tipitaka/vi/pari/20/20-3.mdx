---
title: 20.3 ပါစိတ္တိယာဒိပဉှာ
tableOfContents: false
sidebar:
  order: 3
type: tipitaka
basket: vi
book: pari
review:
  current: review
  updated: '2025-10-27T21:49:49.593772'
  updated_by: ''
  notes: ''
  history:
  - state: review
    date: '2025-10-27T21:49:49.593772'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="481" book="pari" e="ch" v="5" p="377">

<Paragraph number="2369" type="verses" book="pari">
_အဓိဋ္ဌိတံ ရဇနာယ ရတ္တံ,_  
_ကပ္ပကတမ္ပိ သန္တံ;_  
_ပရိဘုဉ္ဇန္တဿ အာပတ္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2370" type="verses" book="pari">
_အတ္ထင်္ဂတေ သူရိယေ ဘိက္ခု မံသာနိ ခါဒတိ,_  
_န ဥမ္မတ္တကော န စ ပန ခိတ္တစိတ္တော;_  
_န စာပိ သော ဝေဒနာဋ္ဋော ဘဝေယျ,_  
_န စဿ ဟောတိ အာပတ္တိ;_  
_သော စ ဓမ္မော သုဂတေန ဒေသိတော,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2371" type="verses" book="pari">
_န ရတ္တစိတ္တော န စ ပန ထေယျစိတ္တော,_  
_န စာပိ သော ပရံ မရဏာယ စေတယိ;_  
_သလာကံ ဒေန္တဿ ဟောတိ ဆေဇ္ဇံ,_  
_ပဋိဂ္ဂဏှန္တဿ ထုလ္လစ္စယံ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2372" type="verses" book="pari">
_န စာပိ အာရညကံ သာသင်္ကသမ္မတံ,_  
_န စာပိ သံဃေန သမ္မုတိ ဒိန္နာ;_  
_န စဿ ကထိနံ အတ္ထတံ တတ္ထေဝ,_  
_စီဝရံ နိက္ခိပိတွာ ဂစ္ဆေယျ အဍ္ဎယောဇနံ;_  
_တတ္ထေဝ အရုဏံ ဥဂ္ဂစ္ဆန္တဿ အနာပတ္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2373" type="verses" book="pari">
_ကာယိကာနိ န ဝါစသိကာနိ,_  
_သဗ္ဗာနိ နာနာဝတ္ထုကာနိ;_  
_အပုဗ္ဗံ အစရိမံ အာပဇ္ဇေယျ ဧကတော,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2374" type="verses" book="pari">
_ဝါစသိကာနိ န ကာယိကာနိ,_  
_သဗ္ဗာနိ နာနာဝတ္ထုကာနိ;_  
_အပုဗ္ဗံ အစရိမံ အာပဇ္ဇေယျ ဧကတော,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2375" type="verses" book="pari">
_တိဿိတ္ထိယော မေထုနံ တံ န သေဝေ,_  
_တယော ပုရိသေ တယော အနရိယပဏ္ဍကေ;_  
_န စာစရေ မေထုနံ ဗျဉ္ဇနသ္မိံ,_  
_ဆေဇ္ဇံ သိယာ မေထုနဓမ္မပစ္စယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2376" type="verses" book="pari">
_မာတရံ စီဝရံ ယာစေ,_  
_နော စ သံဃေ ပရိဏတံ;_  
_ကေနဿ ဟောတိ အာပတ္တိ,_  
_အနာပတ္တိ စ ဉာတကေ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2377" type="verses" book="pari">
_ကုဒ္ဓေါ အာရာဓကော ဟောတိ,_  
_ကုဒ္ဓေါ ဟောတိ ဂရဟိယော;_  
_အထ ကော နာမ သော ဓမ္မော,_  
_ယေန ကုဒ္ဓေါ ပသံသိယော;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2378" type="verses" book="pari">
_တုဋ္ဌော အာရာဓကော ဟောတိ,_  
_တုဋ္ဌော ဟောတိ ဂရဟိယော;_  
_အထ ကော နာမ သော ဓမ္မော,_  
_ယေန တုဋ္ဌော ဂရဟိယော;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2379" type="verses" book="pari">
_သံဃာဒိသေသံ ထုလ္လစ္စယံ,_  
_ပါစိတ္တိယံ ပါဋိဒေသနီယံ;_  
_ဒုက္ကဋံ အာပဇ္ဇေယျ ဧကတော,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2380" book="pari">
ဥဘော ပရိပုဏ္ဏဝီသတိဝဿာ,_  
ဥဘိန္နံ ဧကုပဇ္ဈာယော;_  
_ဧကာစရိယော ဧကာ ကမ္မဝါစာ,_  
_ဧကော ဥပသမ္ပန္နော ဧကော အနုပသမ္ပန္နော;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2381" type="verses" book="pari">
_အကပ္ပကတံ နာပိ ရဇနာယ ရတ္တံ,_  
_တေန နိဝတ္ထော ယေန ကာမံ ဝဇေယျ;_  
_န စဿ ဟောတိ အာပတ္တိ,_  
_သော စ ဓမ္မော သုဂတေန ဒေသိတော;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2382" type="verses" book="pari">
_န ဒေတိ န ပဋိဂ္ဂဏှာတိ,_  
_ပဋိဂ္ဂဟော တေန န ဝိဇ္ဇတိ;_  
_အာပဇ္ဇတိ ဂရုကံ န လဟုကံ,_  
_တဉ္စ ပရိဘောဂပစ္စယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2383" type="verses" book="pari">
_န ဒေတိ န ပဋိဂ္ဂဏှာတိ,_  
_ပဋိဂ္ဂဟော တေန န ဝိဇ္ဇတိ;_  
_အာပဇ္ဇတိ လဟုကံ န ဂရုကံ,_  
_တဉ္စ ပရိဘောဂပစ္စယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2384" type="verses" book="pari">
_အာပဇ္ဇတိ ဂရုကံ သာဝသေသံ,_  
_ဆာဒေတိ အနာဒရိယံ ပဋိစ္စ;_  
_န ဘိက္ခုနီ နော စ ဖုသေယျ ဝဇ္ဇံ,_  
_ပဉှာ မေသာ ကုသလေဟိ စိန္တိတာ._  


</Paragraph>
</Division>

<Paragraph number="2385" type="center" book="pari">
သေဒမောစနဂါထာ နိဋ္ဌိတာ.



</Paragraph>

<Paragraph number="2386" type="center" book="pari">
တဿုဒ္ဒါနံ


</Paragraph>

<Paragraph number="2387" type="verses" book="pari">
_အသံဝါသော အဝိဿဇ္ဇိ,_  
_ဒသ စ အနုက္ခိတ္တကော;_  
ဥပေတိ ဓမ္မံ ဥဗ္ဘက္ခကံ,_  
_တတော သညာစိကာ စ ဒွေ._  

</Paragraph>

<Paragraph number="2388" type="verses" book="pari">
_န ကာယိကဉ္စ ဂရုကံ,_  
_န ကာယိကံ န ဝါစသိကံ;_  
_အနာလပန္တော သိက္ခာ စ,_  
ဥဘော စ စတုရော ဇနာ._  

</Paragraph>

<Paragraph number="2389" type="verses" book="pari">
ဣတ္ထီ တေလဉ္စ နိဿဂ္ဂိ,_  
_ဘိက္ခု စ ပဒဝီတိယော;_  
_နိဝတ္ထော စ န စ ဉတ္တိ,_  
_န မာတရံ ပိတရံ ဟနေ._  

</Paragraph>

<Paragraph number="2390" type="verses" book="pari">
_အစောဒယိတွာ စောဒယိတွာ,_  
_ဆိန္ဒန္တံ သစ္စမေဝ စ;_  
_အဓိဋ္ဌိတဉ္စတ္ထင်္ဂတေ,_  
_န ရတ္တံ န စာရညကံ._  

</Paragraph>

<Paragraph number="2391" type="verses" book="pari">
_ကာယိကာ ဝါစသိကာ စ,_  
_တိဿိတ္ထီ စာပိ မာတရံ;_  
_ကုဒ္ဓေါ အာရာဓကော တုဋ္ဌော,_  
_သံဃာဒိသေသာ စ ဥဘော._  

</Paragraph>

<Paragraph number="2392" type="verses" book="pari">
_အကပ္ပကတံ န ဒေတိ,_  
_န ဒေတာပဇ္ဇတီ ဂရုံ;_  
_သေဒမောစနိကာ ဂါထာ,_  
_ပဉှာ ဝိညူဟိ ဝိဘာဝိတာတိ._
</Paragraph>