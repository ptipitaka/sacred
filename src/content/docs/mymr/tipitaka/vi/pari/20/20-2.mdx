---
title: 20.2 ပါရာဇိကာဒိပဉှာ
tableOfContents: false
sidebar:
  order: 2
type: tipitaka
basket: vi
book: pari
review:
  current: review
  updated: '2025-10-20T14:12:16.633518'
  updated_by: ''
  notes: ''
  history:
  - state: review
    date: '2025-10-20T14:12:16.633518'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="480" book="pari" e="ch" v="5" p="375">

<Paragraph number="2356" type="verses" book="pari">
ဣတ္ထီ စ အဗ္ဘန္တရေ သိယာ,_  
_ဘိက္ခု စ ဗဟိဒ္ဓါ သိယာ;_  
_ဆိဒ္ဒံ တသ္မိံ ဃရေ နတ္ထိ,_  
_မေထုနဓမ္မပစ္စယာ;_  
_ကထံ ပါရာဇိကော သိယာ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2357" type="verses" book="pari">
_တေလံ မဓုံ ဖာဏိတဉ္စာပိ သပ္ပိံ,_  
_သာမံ ဂဟေတွာန နိက္ခိပေယျ;_  
_အဝီတိဝတ္တေ သတ္တာဟေ,_  
_သတိ ပစ္စယေ ပရိဘုဉ္ဇန္တဿ အာပတ္တိ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2358" type="verses" book="pari">
_နိဿဂ္ဂိယေန အာပတ္တိ,_  
_သုဒ္ဓကေန ပါစိတ္တိယံ;_  
_အာပဇ္ဇန္တဿ ဧကတော,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2359" type="verses" book="pari">
_ဘိက္ခူ သိယာ ဝီသတိယာ သမာဂတာ,_  
_ကမ္မံ ကရေယျုံ သမဂ္ဂသညိနော;_  
_ဘိက္ခု သိယာ ဒွါဒသယောဇနေ ဌိတော,_  
_ကမ္မဉ္စ တံ ကုပ္ပေယျ ဝဂ္ဂပစ္စယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2360" type="verses" book="pari">
_ပဒဝီတိဟာရမတ္တေန ဝါစာယ ဘဏိတေန စ,_  
_သဗ္ဗာနိ ဂရုကာနိ သပ္ပဋိကမ္မာနိ;_  
_စတုသဋ္ဌိ အာပတ္တိယော အာပဇ္ဇေယျ ဧကတော,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2361" type="verses" book="pari">
_နိဝတ္ထော အန္တရဝါသကေန,_  
_ဒိဂုဏံ သင်္ဃာဋိံ ပါရုတော;_  
_သဗ္ဗာနိ တာနိ နိဿဂ္ဂိယာနိ ဟောန္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2362" type="verses" book="pari">
_န စာပိ ဉတ္တိ န စ ပန ကမ္မဝါစာ,_  
_န စေဟိ ဘိက္ခူတိ ဇိနော အဝေါစ;_  
_သရဏဂမနမ္ပိ န တဿ အတ္ထိ,_  
ဥပသမ္ပဒါ စဿ အကုပ္ပါ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2363" type="verses" book="pari">
ဣတ္ထိံ ဟနေ န မာတရံ,_  
_ပုရိသဉ္စ န ပိတရံ ဟနေ;_  
_ဟနေယျ အနရိယံ မန္ဒော,_  
_တေန စာနန္တရံ ဖုသေ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2364" type="verses" book="pari">
ဣတ္ထိံ ဟနေ စ မာတရံ,_  
_ပုရိသဉ္စ ပိတရံ ဟနေ;_  
_မာတရံ ပိတရံ ဟန္တွာ,_  
_န တေနာနန္တရံ ဖုသေ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2365" type="verses" book="pari">
_အစောဒယိတွာ အဿာရယိတွာ,_  
_အသမ္မုခီဘူတဿ ကရေယျ ကမ္မံ;_  
_ကတဉ္စ ကမ္မံ သုကတံ ဘဝေယျ,_  
_ကာရကော စ သံဃော အနာပတ္တိကော သိယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2366" type="verses" book="pari">
_စောဒယိတွာ သာရယိတွာ,_  
_သမ္မုခီဘူတဿ ကရေယျ ကမ္မံ;_  
_ကတဉ္စ ကမ္မံ အကတံ ဘဝေယျ,_  
_ကာရကော စ သံဃော သာပတ္တိကော သိယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2367" type="verses" book="pari">
_ဆိန္ဒန္တဿ အာပတ္တိ,_  
_ဆိန္ဒန္တဿ အနာပတ္တိ;_  
_ဆာဒေန္တဿ အာပတ္တိ,_  
_ဆာဒေန္တဿ အနာပတ္တိ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2368" type="verses" book="pari">
_သစ္စံ ဘဏန္တော ဂရုကံ,_  
_မုသာ စ လဟု ဘာသတော;_  
_မုသာ ဘဏန္တော ဂရုကံ,_  
_သစ္စဉ္စ လဟု ဘာသတော;_  
_ပဉှာ မေသာ ကုသလေဟိ စိန္တိတာ._
</Paragraph>
</Division>