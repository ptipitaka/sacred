---
title: 20.1 အဝိပ္ပဝါသပဉှာ
tableOfContents: false
sidebar:
  order: 1
type: tipitaka
basket: vi
book: pari
review:
  current: review
  updated: '2025-10-27T21:49:49.540875'
  updated_by: ''
  notes: ''
  history:
  - state: review
    date: '2025-10-27T21:49:49.540875'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="479" book="pari" e="ch" v="5" p="373">

<Paragraph number="2342" type="verses" book="pari">
_အသံဝါသော ဘိက္ခူဟိ စ ဘိက္ခုနီဟိ စ,_  
_သမ္ဘောဂေါ ဧကစ္စော တဟိံ န လဗ္ဘတိ;_  
_အဝိပ္ပဝါသေန အနာပတ္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2343" type="verses" book="pari">
_အဝိဿဇ္ဇိယံ အဝေဘင်္ဂိယံ,_  
_ပဉ္စ ဝုတ္တာ မဟေသိနာ;_  
_ဝိဿဇ္ဇန္တဿ ပရိဘုဉ္ဇန္တဿ အနာပတ္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2344" type="verses" book="pari">
_ဒသ ပုဂ္ဂလေ န ဝဒါမိ,_  
_ဧကာဒသ ဝိဝဇ္ဇိယ;_  
_ဝုဍ္ဎံ ဝန္ဒန္တဿ အာပတ္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2345" type="verses" book="pari">
_န ဥက္ခိတ္တကော န စ ပန ပါရိဝါသိကော,_  
_န သံဃဘိန္နော န စ ပန ပက္ခသင်္ကန္တော;_  
_သမာနသံဝါသကဘူမိယာ ဌိတော,_  
_ကထံ နု သိက္ခာယ အသာဓာရဏော သိယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2346" type="verses" book="pari">
ဥပေတိ ဓမ္မံ ပရိပုစ္ဆမာနော,_  
_ကုသလံ အတ္ထူပသဉှိတံ;_  
_န ဇီဝတိ န မတော န နိဗ္ဗုတော,_  
_တံ ပုဂ္ဂလံ ကတမံ ဝဒန္တိ ဗုဒ္ဓါ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2347" type="verses" book="pari">
ဥဗ္ဘက္ခကေ န ဝဒါမိ,_  
_အဓော နာဘိံ ဝိဝဇ္ဇိယ;_  
_မေထုနဓမ္မပစ္စယာ,_  
_ကထံ ပါရာဇိကော သိယာ;_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2348" type="verses" book="pari">
_ဘိက္ခု သညာစိကာယ ကုဋိံ ကရောတိ,_  
_အဒေသိတဝတ္ထုကံ ပမာဏာတိက္ကန္တံ;_  
_သာရမ္ဘံ အပရိက္ကမနံ အနာပတ္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2349" type="verses" book="pari">
_ဘိက္ခု သညာစိကာယ ကုဋိံ ကရောတိ,_  
_ဒေသိတဝတ္ထုကံ ပမာဏိကံ;_  
_အနာရမ္ဘံ သပရိက္ကမနံ အာပတ္တိ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2350" type="verses" book="pari">
_န ကာယိကံ ကိဉ္စိ ပယောဂမာစရေ,_  
_န စာပိ ဝါစာယ ပရေ ဘဏေယျ;_  
_အာပဇ္ဇေယျ ဂရုကံ ဆေဇ္ဇဝတ္ထုံ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2351" type="verses" book="pari">
_န ကာယိကံ ဝါစသိကဉ္စ ကိဉ္စိ,_  
_မနသာပိ သန္တော န ကရေယျ ပါပံ;_  
_သော နာသိတော ကိန္တိ သုနာသိတော ဘဝေ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2352" type="verses" book="pari">
_အနာလပန္တော မနုဇေန ကေနစိ,_  
_ဝါစာဂိရံ နော စ ပရေ ဘဏေယျ;_  
_အာပဇ္ဇေယျ ဝါစသိကံ န ကာယိကံ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2353" type="verses" book="pari">
_သိက္ခာပဒါ ဗုဒ္ဓဝရေန ဝဏ္ဏိတာ,_  
_သံဃာဒိသေသာ စတုရော ဘဝေယျုံ;_  
_အာပဇ္ဇေယျ ဧကပယောဂေန သဗ္ဗေ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2354" book="pari">
ဥဘော ဧကတော ဥပသမ္ပန္နာ,_  
ဥဘိန္နံ ဟတ္ထတော စီဝရံ ပဋိဂ္ဂဏှေယျ;_  
_သိယာ အာပတ္တိယော နာနာ,_  
_ပဉှာ မေသာ ကုသလေဟိ စိန္တိတာ._  

</Paragraph>

<Paragraph number="2355" type="verses" book="pari">
_စတုရော ဇနာ သံဝိဓာယ,_  
_ဂရုဘဏ္ဍံ အဝါဟရုံ;_  
_တယော ပါရာဇိကာ ဧကော န ပါရာဇိကော,_  
_ပဉှာ မေသာ ကုသလေဟိ စိန္တိတာ._
</Paragraph>
</Division>