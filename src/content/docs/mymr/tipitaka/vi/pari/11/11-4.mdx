---
title: 11.4 အဓိကရဏပစ္စယာပတ္တိ
tableOfContents: false
sidebar:
  order: 4
type: tipitaka
basket: vi
book: pari
review:
  current: review
  updated: '2025-10-27T21:49:46.945060'
  updated_by: ''
  notes: ''
  history:
  - state: review
    date: '2025-10-27T21:49:46.945060'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="344" book="pari" e="ch" v="5" p="267">

<Paragraph number="1718" book="pari">
ဝိဝါဒါဓိကရဏံ အာပတ္တာနာပတ္တီတိ? ဝိဝါဒါဓိကရဏံ န အာပတ္တိ. ကိံ ပန ဝိဝါဒါဓိကရဏပစ္စယာ အာပတ္တိံ အာပဇ္ဇေယျာတိ? အာမ, ဝိဝါဒါဓိကရဏပစ္စယာ အာပတ္တိံ အာပဇ္ဇေယျ. ဝိဝါဒါဓိကရဏပစ္စယာ ကတိ အာပတ္တိယော အာပဇ္ဇတိ? ဝိဝါဒါဓိကရဏပစ္စယာ ဒွေ အာပတ္တိယော အာပဇ္ဇတိ. ဥပသမ္ပန္နံ ဩမသတိ, အာပတ္တိ ပါစိတ္တိယဿ; အနုပသမ္ပန္နံ ဩမသတိ, အာပတ္တိ ဒုက္ကဋဿ—  ဝိဝါဒါဓိကရဏပစ္စယာ ဣမာ ဒွေ အာပတ္တိယော အာပဇ္ဇတိ.
</Paragraph>

<Paragraph number="1719" book="pari">
တာ အာပတ္တိယော စတုန္နံ ဝိပတ္တီနံ ကတိ ဝိပတ္တိယော ဘဇန္တိ? စတုန္နံ အဓိကရဏာနံ ကတမံ အဓိကရဏံ? သတ္တန္နံ အာပတ္တိက္ခန္ဓာနံ ကတိဟိ အာပတ္တိက္ခန္ဓေဟိ သင်္ဂဟိတာ? ဆန္နံ အာပတ္တိသမုဋ္ဌာနာနံ ကတိဟိ သမုဋ္ဌာနေဟိ သမုဋ္ဌန္တိ? ကတိဟိ အဓိကရဏေဟိ, ကတိသု ဌာနေသု, ကတိဟိ သမထေဟိ သမ္မန္တိ?
</Paragraph>

<Paragraph number="1720" book="pari">
တာ အာပတ္တိယော စတုန္နံ ဝိပတ္တီနံ ဧကံ ဝိပတ္တိံ ဘဇန္တိ—  အာစာရဝိပတ္တိံ. စတုန္နံ အဓိကရဏာနံ, အာပတ္တာဓိကရဏံ. သတ္တန္နံ အာပတ္တိက္ခန္ဓာနံ ဒွီဟိ အာပတ္တိက္ခန္ဓေဟိ သင်္ဂဟိတာ—  သိယာ ပါစိတ္တိယာပတ္တိက္ခန္ဓေန, သိယာ ဒုက္ကဋာပတ္တိက္ခန္ဓေန. ဆန္နံ အာပတ္တိသမုဋ္ဌာနာနံ တီဟိ သမုဋ္ဌာနေဟိ သမုဋ္ဌန္တိ. ဧကေန အဓိကရဏေန—  ကိစ္စာဓိကရဏေန; တီသု ဌာနေသု—  သံဃမဇ္ဈေ, ဂဏမဇ္ဈေ, ပုဂ္ဂလဿ သန္တိကေ; တီဟိ သမထေဟိ သမ္မန္တိ—  သိယာ သမ္မုခါဝိနယေန စ ပဋိညာတကရဏေန စ, သိယာ သမ္မုခါဝိနယေန စ တိဏဝတ္ထာရကေန စ.
</Paragraph>

</Division>
<Division number="345" book="pari" e="ch" v="5" p="267">

<Paragraph number="1721" book="pari">
အနုဝါဒါဓိကရဏံ အာပတ္တာနာပတ္တီတိ? အနုဝါဒါဓိကရဏံ န အာပတ္တိ. ကိံ ပန အနုဝါဒါဓိကရဏပစ္စယာ အာပတ္တိံ အာပဇ္ဇေယျာတိ? အာမ, အနုဝါဒါဓိကရဏပစ္စယာ အာပတ္တိံ အာပဇ္ဇေယျ. အနုဝါဒါဓိကရဏပစ္စယာ, ကတိ အာပတ္တိယော အာပဇ္ဇတိ? အနုဝါဒါဓိကရဏပစ္စယာ တိဿော အာပတ္တိယော အာပဇ္ဇတိ. ဘိက္ခုံ အမူလကေန ပါရာဇိကေန ဓမ္မေန အနုဒ္ဓံသေတိ, အာပတ္တိ သံဃာဒိသေသဿ; အမူလကေန သံဃာဒိသေသေန အနုဒ္ဓံသေတိ, အာပတ္တိ ပါစိတ္တိယဿ; အမူလိကာယ အာစာရဝိပတ္တိယာ အနုဒ္ဓံသေတိ, အာပတ္တိ ဒုက္ကဋဿ—  အနုဝါဒါဓိကရဏပစ္စယာ ဣမာ တိဿော အာပတ္တိယော အာပဇ္ဇတိ.
</Paragraph>

<Paragraph number="1722" book="pari">
တာ အာပတ္တိယော စတုန္နံ ဝိပတ္တီနံ ကတိ ဝိပတ္တိယော ဘဇန္တိ? စတုန္နံ အဓိကရဏာနံ ကတမံ အဓိကရဏံ? သတ္တန္နံ အာပတ္တိက္ခန္ဓာနံ ကတိဟိ အာပတ္တိက္ခန္ဓေဟိ သင်္ဂဟိတာ? ဆန္နံ အာပတ္တိသမုဋ္ဌာနာနံ ကတိဟိ သမုဋ္ဌာနေဟိ သမုဋ္ဌန္တိ? ကတိဟိ အဓိကရဏေဟိ, ကတိသု ဌာနေသု, ကတိဟိ သမထေဟိ သမ္မန္တိ?
</Paragraph>

<Paragraph number="1723" book="pari">
တာ အာပတ္တိယော စတုန္နံ ဝိပတ္တီနံ ဒွေ ဝိပတ္တိယော ဘဇန္တိ—  သိယာ သီလဝိပတ္တိံ, သိယာ အာစာရဝိပတ္တိံ. စတုန္နံ အဓိကရဏာနံ, အာပတ္တာဓိကရဏံ. သတ္တန္နံ အာပတ္တိက္ခန္ဓာနံ တီဟိ အာပတ္တိက္ခန္ဓေဟိ သင်္ဂဟိတာ—  သိယာ သံဃာဒိသေသာပတ္တိက္ခန္ဓေန, သိယာ ပါစိတ္တိယာပတ္တိက္ခန္ဓေန, သိယာ ဒုက္ကဋာပတ္တိက္ခန္ဓေန. ဆန္နံ အာပတ္တိသမုဋ္ဌာနာနံ တီဟိ သမုဋ္ဌာနေဟိ သမုဋ္ဌန္တိ. ယာ တာ အာပတ္တိယော ဂရုကာ တာ အာပတ္တိယော ဧကေန အဓိကရဏေန—  ကိစ္စာဓိကရဏေန; ဧကမှိ ဌာနေ—  သံဃမဇ္ဈေ; ဒွီဟိ သမထေဟိ သမ္မန္တိ—  သမ္မုခါဝိနယေန စ ပဋိညာတကရဏေန စ. ယာ တာ အာပတ္တိယော လဟုကာ တာ အာပတ္တိယော ဧကေန အဓိကရဏေန—  ကိစ္စာဓိကရဏေန; တီသု ဌာနေသု—  သံဃမဇ္ဈေ ဂဏမဇ္ဈေ ပုဂ္ဂလဿ သန္တိကေ; တီဟိ သမထေဟိ သမ္မန္တိ—  သိယာ သမ္မုခါဝိနယေန စ ပဋိညာတကရဏေန စ, သိယာ သမ္မုခါဝိနယေန စ တိဏဝတ္ထာရကေန စ.
</Paragraph>

</Division>
<Division number="346" book="pari" e="ch" v="5" p="268">

<Paragraph number="1724" book="pari">
အာပတ္တာဓိကရဏံ အာပတ္တာနာပတ္တီတိ? အာပတ္တာဓိကရဏံ အာပတ္တိ. ကိံ ပန အာပတ္တာဓိကရဏပစ္စယာ အာပတ္တိံ အာပဇ္ဇေယျာတိ? အာမ, အာပတ္တာဓိကရဏပစ္စယာ အာပတ္တိံ အာပဇ္ဇေယျ. အာပတ္တာဓိကရဏပစ္စယာ ကတိ အာပတ္တိယော အာပဇ္ဇတိ? အာပတ္တာဓိကရဏပစ္စယာ စတဿော အာပတ္တိယော အာပဇ္ဇတိ. ဘိက္ခုနီ ဇာနံ ပါရာဇိကံ ဓမ္မံ ပဋိစ္ဆာဒေတိ, အာပတ္တိ ပါရာဇိကဿ; ဝေမတိကာ ပဋိစ္ဆာဒေတိ, အာပတ္တိ ထုလ္လစ္စယဿ; ဘိက္ခု သံဃာဒိသေသံ ပဋိစ္ဆာဒေတိ, အာပတ္တိ ပါစိတ္တိယဿ; အာစာရဝိပတ္တိံ ပဋိစ္ဆာဒေတိ, အာပတ္တိ ဒုက္ကဋဿ—  အာပတ္တာဓိကရဏပစ္စယာ ဣမာ စတဿော အာပတ္တိယော အာပဇ္ဇတိ.
</Paragraph>

<Paragraph number="1725" book="pari">
တာ အာပတ္တိယော စတုန္နံ ဝိပတ္တီနံ ကတိ ဝိပတ္တိယော ဘဇန္တိ? စတုန္နံ အဓိကရဏာနံ ကတမံ အဓိကရဏံ? သတ္တန္နံ အာပတ္တိက္ခန္ဓာနံ ကတိဟိ အာပတ္တိက္ခန္ဓေဟိ သင်္ဂဟိတာ? ဆန္နံ အာပတ္တိသမုဋ္ဌာနာနံ ကတိဟိ သမုဋ္ဌာနေဟိ သမုဋ္ဌန္တိ? ကတိဟိ အဓိကရဏေဟိ, ကတိသု ဌာနေသု, ကတိဟိ သမထေဟိ သမ္မန္တိ?
</Paragraph>

<Paragraph number="1726" book="pari">
တာ အာပတ္တိယော စတုန္နံ ဝိပတ္တီနံ ဒွေ ဝိပတ္တိယော ဘဇန္တိ—  သိယာ သီလဝိပတ္တိံ သိယာ အာစာရဝိပတ္တိံ. စတုန္နံ အဓိကရဏာနံ—  အာပတ္တာဓိကရဏံ. သတ္တန္နံ အာပတ္တိက္ခန္ဓာနံ စတူဟိ အာပတ္တိက္ခန္ဓေဟိ သင်္ဂဟိတာ—  သိယာ ပါရာဇိကာပတ္တိက္ခန္ဓေန, သိယာ ထုလ္လစ္စယာပတ္တိက္ခန္ဓေန, သိယာ ပါစိတ္တိယာပတ္တိက္ခန္ဓေန, သိယာ ဒုက္ကဋာပတ္တိက္ခန္ဓေန. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌန္တိ—  ကာယတော စ ဝါစတော စ စိတ္တတော စ သမုဋ္ဌန္တိ. ယာ သာ အာပတ္တိ အနဝသေသာ သာ အာပတ္တိ န ကတမေန အဓိကရဏေန, န ကတမမှိ ဌာနေ, န ကတမေန သမထေန သမ္မတိ. ယာ တာ အာပတ္တိယော လဟုကာ တာ အာပတ္တိယော ဧကေန အဓိကရဏေန—  ကိစ္စာဓိကရဏေန; တီသု ဌာနေသု—  သံဃမဇ္ဈေ, ဂဏမဇ္ဈေ, ပုဂ္ဂလဿ သန္တိကေ; တီဟိ သမထေဟိ သမ္မန္တိ—  သိယာ သမ္မုခါဝိနယေန စ ပဋိညာတကရဏေန စ, သိယာ သမ္မုခါဝိနယေန စ တိဏဝတ္ထာရကေန စ.
</Paragraph>

</Division>
<Division number="347" book="pari" e="ch" v="5" p="269">

<Paragraph number="1727" book="pari">
ကိစ္စာဓိကရဏံ အာပတ္တာနာပတ္တီတိ? ကိစ္စာဓိကရဏံ န အာပတ္တိ. ကိံ ပန ကိစ္စာဓိကရဏပစ္စယာ အာပတ္တိံ အာပဇ္ဇေယျာတိ? အာမ, ကိစ္စာဓိကရဏပစ္စယာ အာပတ္တိံ အာပဇ္ဇေယျ. ကိစ္စာဓိကရဏပစ္စယာ ကတိ အာပတ္တိယော အာပဇ္ဇတိ? ကိစ္စာဓိကရဏပစ္စယာ ပဉ္စ အာပတ္တိယော အာပဇ္ဇတိ. ဥက္ခိတ္တာနုဝတ္တိကာ ဘိက္ခုနီ ယာဝတတိယံ သမနုဘာသနာယ န ပဋိနိဿဇ္ဇတိ, ဉတ္တိယာ ဒုက္ကဋံ; ဒွီဟိ ကမ္မဝါစာဟိ ထုလ္လစ္စယာ; ကမ္မဝါစာပရိယောသာနေ အာပတ္တိ ပါရာဇိကဿ; ဘေဒကာနုဝတ္တကာ ဘိက္ခူ ယာဝတတိယံ သမနုဘာသနာယ န ပဋိနိဿဇ္ဇန္တိ, အာပတ္တိ သံဃာဒိသေသဿ; ပါပိကာယ ဒိဋ္ဌိယာ ယာဝတတိယံ သမနုဘာသနာယ န ပဋိနိဿဇ္ဇန္တိ, အာပတ္တိ ပါစိတ္တိယဿ—  ကိစ္စာဓိကရဏပစ္စယာ ဣမာ ပဉ္စ အာပတ္တိယော အာပဇ္ဇတိ.
</Paragraph>

<Paragraph number="1728" book="pari">
တာ အာပတ္တိယော စတုန္နံ ဝိပတ္တီနံ ကတိ ဝိပတ္တိယော ဘဇန္တိ? စတုန္နံ အဓိကရဏာနံ ကတမံ အဓိကရဏံ? သတ္တန္နံ အာပတ္တိက္ခန္ဓာနံ ကတိဟိ အာပတ္တိက္ခန္ဓေဟိ သင်္ဂဟိတာ? ဆန္နံ အာပတ္တိသမုဋ္ဌာနာနံ ကတိဟိ သမုဋ္ဌာနေဟိ သမုဋ္ဌန္တိ? ကတိဟိ အဓိကရဏေဟိ, ကတိသု ဌာနေသု, ကတိဟိ သမထေဟိ သမ္မန္တိ?
</Paragraph>

<Paragraph number="1729" book="pari">
တာ အာပတ္တိယော စတုန္နံ ဝိပတ္တီနံ ဒွေ ဝိပတ္တိယော ဘဇန္တိ—  သိယာ သီလဝိပတ္တိံ သိယာ အာစာရဝိပတ္တိံ. စတုန္နံ အဓိကရဏာနံ—  အာပတ္တာဓိကရဏံ. သတ္တန္နံ အာပတ္တိက္ခန္ဓာနံ ပဉ္စဟိ အာပတ္တိက္ခန္ဓေဟိ သင်္ဂဟိတာ—  သိယာ ပါရာဇိကာပတ္တိက္ခန္ဓေန, သိယာ သံဃာဒိသေသာပတ္တိက္ခန္ဓေန, သိယာ ထုလ္လစ္စယာပတ္တိက္ခန္ဓေန, သိယာ ပါစိတ္တိယာပတ္တိက္ခန္ဓေန, သိယာ ဒုက္ကဋာပတ္တိက္ခန္ဓေန. ဆန္နံ အာပတ္တိသမုဋ္ဌာနာနံ ဧကေန သမုဋ္ဌာနေန သမုဋ္ဌန္တိ—  ကာယတော စ ဝါစတော စ စိတ္တတော စ သမုဋ္ဌန္တိ. ယာ သာ အာပတ္တိ အနဝသေသာ သာ အာပတ္တိ န ကတမေန အဓိကရဏေန, န ကတမမှိ ဌာနေ, န ကတမေန သမထေန သမ္မတိ. ယာ သာ အာပတ္တိ ဂရုကာ သာ အာပတ္တိ ဧကေန အဓိကရဏေန—  ကိစ္စာဓိကရဏေန; ဧကမှိ ဌာနေ—  သံဃမဇ္ဈေ; ဒွီဟိ သမထေဟိ သမ္မတိ—  သမ္မုခါဝိနယေန စ ပဋိညာတကရဏေန စ. ယာ တာ အာပတ္တိယော လဟုကာ တာ အာပတ္တိယော ဧကေန အဓိကရဏေန—  ကိစ္စာဓိကရဏေန; တီသု ဌာနေသု—  သံဃမဇ္ဈေ, ဂဏမဇ္ဈေ, ပုဂ္ဂလဿ သန္တိကေ; တီဟိ သမထေဟိ သမ္မန္တိ—  သိယာ သမ္မုခါဝိနယေန စ ပဋိညာတကရဏေန စ, သိယာ သမ္မုခါဝိနယေန စ တိဏဝတ္ထာရကေန စ.
</Paragraph>
</Division>