---
title: "11.3 အဓိကရဏမူလာဒိ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="343" book="pari">

<Paragraph number="1715" book="pari">
စတုန္နံ အဓိကရဏာနံ ကတိ မူလာနိ, ကတိ သမုဋ္ဌာနာ? စတုန္နံ အဓိကရဏာနံ တေတ္တိံသ မူလာနိ, တေတ္တိံသ သမုဋ္ဌာနာ.
</Paragraph>

<Paragraph number="1716" book="pari">
စတုန္နံ အဓိကရဏာနံ ကတမာနိ တေတ္တိံသ မူလာနိ? ဝိဝါဒါဓိကရဏဿ ဒွါဒသ မူလာနိ, အနုဝါဒါဓိကရဏဿ စုဒ္ဒသ မူလာနိ, အာပတ္တာဓိကရဏဿ ဆ မူလာနိ, ကိစ္စာဓိကရဏဿ ဧကံ မူလံ, သံဃော—  စတုန္နံ အဓိကရဏာနံ ဣမာနိ တေတ္တိံသ မူလာနိ.
</Paragraph>

<Paragraph number="1717" book="pari">
စတုန္နံ အဓိကရဏာနံ ကတမေ တေတ္တိံသ သမုဋ္ဌာနာ? ဝိဝါဒါဓိကရဏဿ အဋ္ဌာရသဘေဒကရဝတ္ထူနိ သမုဋ္ဌာနာ, အနုဝါဒါဓိကရဏဿ စတဿော ဝိပတ္တိယော သမုဋ္ဌာနာ, အာပတ္တာဓိကရဏဿ သတ္တာပတ္တိက္ခန္ဓာ သမုဋ္ဌာနာ, ကိစ္စာဓိကရဏဿ စတ္တာရိ ကမ္မာနိ သမုဋ္ဌာနာ—  စတုန္နံ အဓိကရဏာနံ ဣမေ တေတ္တိံသ သမုဋ္ဌာနာ.
</Paragraph>
</Division>