---
title: "11.9 သတ္တသမထနိဒါန"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="352" book="pari">

<Paragraph number="1738" book="pari">
သမ္မုခါဝိနယော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော ကိံသမုဋ္ဌာနော? သတိဝိနယော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော, ကိံသမုဋ္ဌာနော? အမူဠှဝိနယော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော, ကိံသမုဋ္ဌာနော? ပဋိညာတကရဏံ ကိံနိဒါနံ, ကိံသမုဒယံ, ကိံဇာတိကံ, ကိံပဘဝံ, ကိံသမ္ဘာရံ, ကိံသမုဋ္ဌာနံ? ယေဘုယျသိကာ ကိံနိဒါနာ, ကိံသမုဒယာ, ကိံဇာတိကာ, ကိံပဘဝါ, ကိံသမ္ဘာရာ, ကိံသမုဋ္ဌာနာ? တဿပါပိယသိကာ ကိံနိဒါနာ, ကိံသမုဒယာ, ကိံဇာတိကာ, ကိံပဘဝါ, ကိံသမ္ဘာရာ, ကိံသမုဋ္ဌာနာ? တိဏဝတ္ထာရကော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော, ကိံသမုဋ္ဌာနော?
</Paragraph>

<Paragraph number="1739" book="pari">
သမ္မုခါဝိနယော နိဒါနနိဒါနော, နိဒါနသမုဒယော, နိဒါနဇာတိကော, နိဒါနပဘဝေါ, နိဒါနသမ္ဘာရော, နိဒါနသမုဋ္ဌာနော. သတိဝိနယော …ပေ…  အမူဠှဝိနယော …ပေ…  ပဋိညာတကရဏံ နိဒါနနိဒါနံ, နိဒါနသမုဒယံ, နိဒါနဇာတိကံ, နိဒါနပဘဝံ, နိဒါနသမ္ဘာရံ, နိဒါနသမုဋ္ဌာနံ. ယေဘုယျသိကာ …ပေ…  တဿပါပိယသိကာ နိဒါနနိဒါနာ, နိဒါနသမုဒယာ, နိဒါနဇာတိကာ, နိဒါနပဘဝါ, နိဒါနသမ္ဘာရာ, နိဒါနသမုဋ္ဌာနာ. တိဏဝတ္ထာရကော နိဒါနနိဒါနော, နိဒါနသမုဒယော, နိဒါနဇာတိကော, နိဒါနပဘဝေါ, နိဒါနသမ္ဘာရော, နိဒါနသမုဋ္ဌာနော.
</Paragraph>

<Paragraph number="1740" book="pari">
သမ္မုခါဝိနယော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော, ကိံသမုဋ္ဌာနော? သတိဝိနယော …ပေ…  အမူဠှဝိနယော …ပေ…  ပဋိညာတကရဏံ …ပေ…  ယေဘုယျသိကာ …ပေ…  တဿပါပိယသိကာ …ပေ…  တိဏဝတ္ထာရကော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော, ကိံသမုဋ္ဌာနော?
</Paragraph>

<Paragraph number="1741" book="pari">
သမ္မုခါဝိနယော ဟေတုနိဒါနော, ဟေတုသမုဒယော, ဟေတုဇာတိကော, ဟေတုပဘဝေါ, ဟေတုသမ္ဘာရော, ဟေတုသမုဋ္ဌာနော. သတိဝိနယော …ပေ…  အမူဠှဝိနယော …ပေ…  ပဋိညာတကရဏံ ဟေတုနိဒါနံ, ဟေတုသမုဒယံ, ဟေတုဇာတိကံ, ဟေတုပဘဝံ, ဟေတုသမ္ဘာရံ, ဟေတုသမုဋ္ဌာနံ. ယေဘုယျသိကာ …ပေ…  တဿပါပိယသိကာ ဟေတုနိဒါနာ, ဟေတုသမုဒယာ, ဟေတုဇာတိကာ, ဟေတုပဘဝါ, ဟေတုသမ္ဘာရာ, ဟေတုသမုဋ္ဌာနာ. တိဏဝတ္ထာရကော ဟေတုနိဒါနော, ဟေတုသမုဒယော, ဟေတုဇာတိကော, ဟေတုပဘဝေါ, ဟေတုသမ္ဘာရော, ဟေတုသမုဋ္ဌာနော.
</Paragraph>

<Paragraph number="1742" book="pari">
သမ္မုခါဝိနယော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော, ကိံသမုဋ္ဌာနော? သတိဝိနယော …ပေ…  အမူဠှဝိနယော …ပေ…  ပဋိညာတကရဏံ …ပေ…  ယေဘုယျသိကာ …ပေ…  တဿပါပိယသိကာ …ပေ…  တိဏဝတ္ထာရကော ကိံနိဒါနော, ကိံသမုဒယော, ကိံဇာတိကော, ကိံပဘဝေါ, ကိံသမ္ဘာရော, ကိံသမုဋ္ဌာနော? သမ္မုခါဝိနယော ပစ္စယနိဒါနော, ပစ္စယသမုဒယော, ပစ္စယဇာတိကော, ပစ္စယပဘဝေါ, ပစ္စယသမ္ဘာရော, ပစ္စယသမုဋ္ဌာနော. သတိဝိနယော …ပေ…  အမူဠှဝိနယော …ပေ…  ပဋိညာတကရဏံ ပစ္စယနိဒါနံ, ပစ္စယသမုဒယံ, ပစ္စယဇာတိကံ, ပစ္စယပဘဝံ, ပစ္စယသမ္ဘာရံ, ပစ္စယသမုဋ္ဌာနံ. ယေဘုယျသိကာ …ပေ…  တဿပါပိယသိကာ ပစ္စယနိဒါနာ, ပစ္စယသမုဒယာ, ပစ္စယဇာတိကာ, ပစ္စယပဘဝါ, ပစ္စယသမ္ဘာရာ, ပစ္စယသမုဋ္ဌာနာ. တိဏဝတ္ထာရကော ပစ္စယနိဒါနော, ပစ္စယသမုဒယော, ပစ္စယဇာတိကော, ပစ္စယပဘဝေါ, ပစ္စယသမ္ဘာရော, ပစ္စယသမုဋ္ဌာနော.
</Paragraph>

</Division>
<Division number="353" book="pari">

<Paragraph number="1743" book="pari">
သတ္တန္နံ သမထာနံ ကတိ မူလာနိ, ကတိ သမုဋ္ဌာနာ? သတ္တန္နံ သမထာနံ ဆဗ္ဗီသ မူလာနိ, ဆတ္တိံသ သမုဋ္ဌာနာ. သတ္တန္နံ သမထာနံ ကတမာနိ ဆဗ္ဗီသ မူလာနိ? သမ္မုခါဝိနယဿ စတ္တာရိ မူလာနိ—  သံဃသမ္မုခတာ, ဓမ္မသမ္မုခတာ, ဝိနယသမ္မုခတာ, ပုဂ္ဂလသမ္မုခတာ; သတိဝိနယဿ စတ္တာရိ မူလာနိ; အမူဠှဝိနယဿ စတ္တာရိ မူလာနိ; ပဋိညာတကရဏဿ ဒွေ မူလာနိ—  ယော စ ဒေသေတိ ယဿ စ ဒေသေတိ; ယေဘုယျသိကာယ စတ္တာရိ မူလာနိ; တဿပါပိယသိကာယ စတ္တာရိ မူလာနိ; တိဏဝတ္ထာရကဿ စတ္တာရိ မူလာနိ—  သံဃသမ္မုခတာ, ဓမ္မသမ္မုခတာ, ဝိနယသမ္မုခတာ, ပုဂ္ဂလသမ္မုခတာ—  သတ္တန္နံ သမထာနံ ဣမာနိ ဆဗ္ဗီသ မူလာနိ.
</Paragraph>

<Paragraph number="1744" book="pari">
သတ္တန္နံ သမထာနံ ကတမေ ဆတ္တိံသ သမုဋ္ဌာနာ? သတိဝိနယဿ ကမ္မဿ ကိရိယာ, ကရဏံ, ဥပဂမနံ, အဇ္ဈုပဂမနံ, အဓိဝါသနာ, အပ္ပဋိက္ကောသနာ. အမူဠှဝိနယဿ ကမ္မဿ …ပေ…  ပဋိညာတကရဏဿ ကမ္မဿ…  ယေဘုယျသိကာယ ကမ္မဿ…  တဿပါပိယသိကာယ ကမ္မဿ…  တိဏဝတ္ထာရကဿ ကမ္မဿ ကိရိယာ, ကရဏံ, ဥပဂမနံ, အဇ္ဈုပဂမနံ, အဓိဝါသနာ, အပ္ပဋိက္ကောသနာ—  သတ္တန္နံ သမထာနံ ဣမေ ဆတ္တိံသ သမုဋ္ဌာနာ.
</Paragraph>
</Division>