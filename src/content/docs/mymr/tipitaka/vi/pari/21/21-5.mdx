---
title: 21.5 နဝသင်္ဂဟဝဂ္ဂ
tableOfContents: false
sidebar:
  order: 5
type: tipitaka
basket: vi
book: pari
review:
  current: review
  updated: '2025-10-20T14:12:16.653991'
  updated_by: ''
  notes: ''
  history:
  - state: review
    date: '2025-10-20T14:12:16.653991'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="501" book="pari" e="ch" v="5" p="387">

<Paragraph number="2434" book="pari">
နဝသင်္ဂဟာ—  ဝတ္ထုသင်္ဂဟော, ဝိပတ္တိသင်္ဂဟော အာပတ္တိသင်္ဂဟော, နိဒါနသင်္ဂဟော, ပုဂ္ဂလသင်္ဂဟော, ခန္ဓသင်္ဂဟော, သမုဋ္ဌာနသင်္ဂဟော, အဓိကရဏသင်္ဂဟော, သမထသင်္ဂဟောတိ.
</Paragraph>

<Paragraph number="2435" book="pari">
အဓိကရဏေ သမုပ္ပန္နေ သစေ ဥဘော အတ္ထပစ္စတ္ထိကာ အာဂစ္ဆန္တိ ဥဘိန္နမ္ပိ ဝတ္ထု အာရောစာပေတဗ္ဗံ. ဥဘိန္နမ္ပိ ဝတ္ထုံ အာရောစာပေတွာ ဥဘိန္နမ္ပိ ပဋိညာ သောတဗ္ဗာ. ဥဘိန္နမ္ပိ ပဋိညံ သုတွာ ဥဘောပိ ဝတ္တဗ္ဗာ—  “အမှာကံ ဣမသ္မိံ အဓိကရဏေ ဝူပသမိတေ ဥဘောပိ တုဋ္ဌာ ဘဝိဿထာ”တိ. သစေ အာဟံသု—  “ဥဘောပိ တုဋ္ဌာ ဘဝိဿာမာ”တိ, သံဃေန တံ အဓိကရဏံ သမ္ပဋိစ္ဆိတဗ္ဗံ. သစေ အလဇ္ဇုဿန္နာ ဟောတိ, ပရိသာ ဥဗ္ဗာဟိကာယ ဝူပသမေတဗ္ဗံ. သစေ ဗာလုဿန္နာ ဟောတိ, ပရိသာ ဝိနယဓရော ပရိယေသိတဗ္ဗော ယေန ဓမ္မေန ယေန ဝိနယေန ယေန သတ္ထုသာသနေန တံ အဓိကရဏံ ဝူပသမ္မတိ. တထာ တံ အဓိကရဏံ ဝူပသမေတဗ္ဗံ.
</Paragraph>

<Paragraph number="2436" book="pari">
ဝတ္ထု ဇာနိတဗ္ဗံ, ဂေါတ္တံ ဇာနိတဗ္ဗံ, နာမံ ဇာနိတဗ္ဗံ, အာပတ္တိ ဇာနိတဗ္ဗာ.
</Paragraph>

<Paragraph number="2437" book="pari">
မေထုနဓမ္မောတိ ဝတ္ထု စေဝ ဂေါတ္တဉ္စ—  ပါရာဇိကန္တိ နာမဉ္စေဝ အာပတ္တိ စ.
</Paragraph>

<Paragraph number="2438" book="pari">
အဒိန္နာဒါနန္တိ ဝတ္ထု စေဝ ဂေါတ္တဉ္စ—  ပါရာဇိကန္တိ နာမဉ္စေဝ အာပတ္တိ စ.
</Paragraph>

<Paragraph number="2439" book="pari">
မနုဿဝိဂ္ဂဟောတိ ဝတ္ထု စေဝ ဂေါတ္တဉ္စ—  ပါရာဇိကန္တိ နာမဉ္စေဝ အာပတ္တိ စ.
</Paragraph>

<Paragraph number="2440" book="pari">
ဥတ္တရိမနုဿဓမ္မောတိ ဝတ္ထု စေဝ ဂေါတ္တဉ္စ—  ပါရာဇိကန္တိ နာမဉ္စေဝ အာပတ္တိ စ.
</Paragraph>

<Paragraph number="2441" book="pari">
သုက္ကဝိဿဋ္ဌီတိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2442" book="pari">
ကာယသံသဂ္ဂေါတိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2443" book="pari">
ဒုဋ္ဌုလ္လဝါစာတိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2444" book="pari">
အတ္တကာမန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2445" book="pari">
သဉ္စရိတ္တန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2446" book="pari">
သညာစိကာယ ကုဋိံ ကာရာပနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2447" book="pari">
မဟလ္လကံ ဝိဟာရံ ကာရာပနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2448" book="pari">
ဘိက္ခုံ အမူလကေန ပါရာဇိကေန ဓမ္မေန အနုဒ္ဓံသနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2449" book="pari">
ဘိက္ခုံ အညဘာဂိယဿ အဓိကရဏဿ ကိဉ္စိ ဒေသံ လေသမတ္တံ ဥပါဒါယ ပါရာဇိကေန ဓမ္မေန အနုဒ္ဓံသနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2450" book="pari">
သံဃဘေဒကဿ ဘိက္ခုနော ယာဝတတိယံ သမနုဘာသနာယ န ပဋိနိဿဇ္ဇနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2451" book="pari">
ဘေဒကာနုဝတ္တကာနံ ဘိက္ခူနံ ယာဝတတိယံ သမနုဘာသနာယ န ပဋိနိဿဇ္ဇနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2452" book="pari">
ဒုဗ္ဗစဿ ဘိက္ခုနော ယာဝတတိယံ သမနုဘာသနာယ န ပဋိနိဿဇ္ဇနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ.
</Paragraph>

<Paragraph number="2453" book="pari">
ကုလဒူသကဿ ဘိက္ခုနော ယာဝတတိယံ သမနုဘာသနာယ န ပဋိနိဿဇ္ဇနန္တိ ဝတ္ထု စေဝ ဂေါတ္တဉ္စ—  သံဃာဒိသေသောတိ နာမဉ္စေဝ အာပတ္တိ စ …ပေ… .
</Paragraph>

<Paragraph number="2454" book="pari">
အနာဒရိယံ ပဋိစ္စ ဥဒကေ ဥစ္စာရံ ဝါ ပဿာဝံ ဝါ ခေဠံ ဝါ ကရဏန္တိ ဝတ္ထု စေဝ ဂေါတ္တဉ္စ—  ဒုက္ကဋန္တိ နာမဉ္စေဝ အာပတ္တိ စာတိ.

</Paragraph>
</Division>

<Paragraph number="2455" type="center" book="pari">
နဝသင်္ဂဟဝဂ္ဂေါ နိဋ္ဌိတော ပဉ္စမော.



</Paragraph>

<Paragraph number="2456" type="center" book="pari">
တဿုဒ္ဒါနံ


</Paragraph>

<Paragraph number="2457" type="verses" book="pari">
_အပလောကနံ ဉတ္တိ စ,_  
_ဒုတိယံ စတုတ္ထေန စ;_  
_ဝတ္ထု ဉတ္တိ အနုဿာဝနံ,_  
_သီမာ ပရိသမေဝ စ._  

</Paragraph>

<Paragraph number="2458" type="verses" book="pari">
_သမ္မုခါ ပဋိပုစ္ဆာ စ,_  
_ပဋိညာ ဝိနယာရဟော;_  
_ဝတ္ထု သံဃပုဂ္ဂလဉ္စ,_  
_ဉတ္တိံ န ပစ္ဆာ ဉတ္တိ စ._  

</Paragraph>

<Paragraph number="2459" type="verses" book="pari">
_ဝတ္ထုံ သံဃပုဂ္ဂလဉ္စ,_  
_သာဝနံ အကာလေန စ;_  
_အတိခုဒ္ဒကာ မဟန္တာ စ,_  
_ခဏ္ဍစ္ဆာယာ နိမိတ္တကာ._  

</Paragraph>

<Paragraph number="2460" type="verses" book="pari">
_ဗဟိနဒီ သမုဒ္ဒေ စ,_  
_ဇာတဿရေ စ ဘိန္ဒတိ;_  
_အဇ္ဈောတ္ထရတိ သီမာယ,_  
_စတု ပဉ္စ စ ဝဂ္ဂိကာ._  

</Paragraph>

<Paragraph number="2461" type="verses" book="pari">
_ဒသ ဝီသတိဝဂ္ဂါ စ,_  
_အနာဟဋာ စ အာဟဋာ;_  
_ကမ္မပတ္တာ ဆန္ဒာရဟာ,_  
_ကမ္မာရဟာ စ ပုဂ္ဂလာ._  

</Paragraph>

<Paragraph number="2462" type="verses" book="pari">
_အပလောကနံ ပဉ္စဋ္ဌာနံ,_  
_ဉတ္တိ စ နဝဌာနိကာ;_  
_ဉတ္တိ ဒုတိယံ သတ္တဋ္ဌာနံ,_  
_စတုတ္ထာ သတ္တဌာနိကာ._  

</Paragraph>

<Paragraph number="2463" type="verses" book="pari">
_သုဋ္ဌု ဖာသု စ ဒုမ္မင်္ကု,_  
_ပေသလာ စာပိ အာသဝါ;_  
_ဝေရဝဇ္ဇဘယဉ္စေဝ,_  
_အကုသလံ ဂိဟီနဉ္စ._  

</Paragraph>

<Paragraph number="2464" type="verses" book="pari">
_ပါပိစ္ဆာ အပ္ပသန္နာနံ,_  
_ပသန္နာ ဓမ္မဋ္ဌပနာ;_  
_ဝိနယာနုဂ္ဂဟာ စေဝ,_  
_ပါတိမောက္ခုဒ္ဒေသေန စ._  

</Paragraph>

<Paragraph number="2465" type="verses" book="pari">
_ပါတိမောက္ခဉ္စ ဌပနာ,_  
_ပဝါရဏဉ္စ ဌပနံ;_  
_တဇ္ဇနီယာ နိယဿဉ္စ,_  
_ပဗ္ဗာဇနီယ ပဋိသာရဏီ._  

</Paragraph>

<Paragraph number="2466" type="verses" book="pari">
ဥက္ခေပန ပရိဝါသံ,_  
_မူလမာနတ္တအဗ္ဘာနံ;_  
_ဩသာရဏံ နိဿာရဏံ,_  
_တထေဝ ဥပသမ္ပဒါ._  

</Paragraph>

<Paragraph number="2467" type="verses" book="pari">
_အပလောကနဉတ္တိ စ,_  
_ဒုတိယဉ္စ စတုတ္ထကံ;_  
_အပညတ္တေနုပညတ္တံ,_  
_သမ္မုခါဝိနယော သတိ._  

</Paragraph>

<Paragraph number="2468" type="verses" book="pari">
_အမူဠှပဋိယေဘုယျ,_  
_ပါပိယ တိဏဝတ္ထာရကံ;_  
_ဝတ္ထု ဝိပတ္တိ အာပတ္တိ,_  
_နိဒါနံ ပုဂ္ဂလေန စ._  

</Paragraph>

<Paragraph number="2469" type="verses" book="pari">
_ခန္ဓာ စေဝ သမုဋ္ဌာနာ,_  
_အဓိကရဏမေဝ စ;_  
_သမထာ သင်္ဂဟာ စေဝ,_  
_နာမအာပတ္တိကာ တထာတိ._  


</Paragraph>

<Paragraph number="2470" type="center" book="pari">
ပရိဝါရော နိဋ္ဌိတော.



</Paragraph>

<Paragraph number="2471" type="center" book="pari">
ပရိဝါရပါဠိ နိဋ္ဌိတာ.



</Paragraph>

<Paragraph number="2472" type="center" book="pari">
ပရိယောသာနဂါထာ


</Paragraph>

<Paragraph number="2473" type="verses" book="pari">
_ဗုဗ္ဗာစရိယမဂ္ဂဉ္စ,_  
_ပုစ္ဆိတွာ စ တဟိံ တဟိံ;_  
_ဒီပနာမော မဟာပညော,_  
_သုတဓာရိံ ဝိစက္ခဏော._  

</Paragraph>

<Paragraph number="2474" type="verses" book="pari">
ဣမံ ဝိတ္ထာရသင်္ခေပံ,_  
_သဇ္ဈာမဂ္ဂေန မဇ္ဈိမေ;_  
_စိန္တယိတွာ လိခါပေသိ,_  
_သိဿကာနံ သုခါဝဟံ._  

</Paragraph>

<Paragraph number="2475" type="verses" book="pari">
_ပရိဝါရန္တိ ယံ ဝုတ္တံ,_  
_သဗ္ဗံ ဝတ္ထုံ သလက္ခဏံ;_  
_အတ္ထံ အတ္ထေန သဒ္ဓမ္မေ,_  
_ဓမ္မံ ဓမ္မေန ပညတ္တေ._  

</Paragraph>

<Paragraph number="2476" type="verses" book="pari">
_သာသနံ ပရိဝါရေသိ,_  
_ဇမ္ဗုဒီပံဝ သာဂရော;_  
_ပရိဝါရံ အဇာနန္တော,_  
_ကုတော ဓမ္မဝိနိစ္ဆယံ._  

</Paragraph>

<Paragraph number="2477" type="verses" book="pari">
_ဝိပတ္တိ ဝတ္ထု ပညတ္တိ,_  
_အနုပညတ္တိ ပုဂ္ဂလော;_  
_ဧကတော ဥဘတော စေဝ,_  
_လောကပဏ္ဏတ္တိ ဝဇ္ဇတော._  

</Paragraph>

<Paragraph number="2478" type="verses" book="pari">
_ယဿ ဇာယတိ ဝိမတိ,_  
_ပရိဝါရေန ဆိဇ္ဇတိ;_  
_စက္ကဝတ္တိ မဟာသေနေ,_  
_မိဂမဇ္ဈေဝ ကေသရိ._  

</Paragraph>

<Paragraph number="2479" type="verses" book="pari">
_ရဝိ ရံသိပရိက္ကိဏ္ဏော,_  
_စန္ဒော တာရဂဏေ ယထာ;_  
_ဗြဟ္မာ ဗြဟ္မပရိသာယ,_  
_ဂဏမဇ္ဈေဝ နာယကော;_  
_ဧဝံ သဒ္ဓမ္မဝိနယော,_  
_ပရိဝါရေန သောဘတီတိ._
</Paragraph>