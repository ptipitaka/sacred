---
title: 19.1 ကာယိကာဒိအာပတ္တိ
tableOfContents: false
sidebar:
  order: 1
type: tipitaka
basket: vi
book: pari
review:
  current: review
  updated: '2025-10-22T11:23:37.099305'
  updated_by: ''
  notes: ''
  history:
  - state: review
    date: '2025-10-22T11:23:37.099305'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="474" book="pari" e="ch" v="5" p="364">

<Paragraph number="2232" type="verses" book="pari">
_ကတိ အာပတ္တိယော ကာယိကာ,_  
_ကတိ ဝါစသိကာ ကတာ;_  
_ဆာဒေန္တဿ ကတိ အာပတ္တိယော,_  
_ကတိ သံသဂ္ဂပစ္စယာ._  

</Paragraph>

<Paragraph number="2233" type="verses" book="pari">
_ဆာပတ္တိယော ကာယိကာ,_  
_ဆ ဝါစသိကာ ကတာ;_  
_ဆာဒေန္တဿ တိဿော အာပတ္တိယော,_  
_ပဉ္စ သံသဂ္ဂပစ္စယာ._  

</Paragraph>

<Paragraph number="2234" type="verses" book="pari">
_အရုဏုဂ္ဂေ ကတိ အာပတ္တိယော,_  
_ကတိ ယာဝတတိယကာ;_  
_ကတေတ္ထ အဋ္ဌ ဝတ္ထုကာ,_  
_ကတိဟိ သဗ္ဗသင်္ဂဟော._  

</Paragraph>

<Paragraph number="2235" type="verses" book="pari">
_အရုဏုဂ္ဂေ တိဿော အာပတ္တိယော,_  
_ဒွေ ယာဝတတိယကာ;_  
_ဧကေတ္ထ အဋ္ဌ ဝတ္ထုကာ,_  
_ဧကေန သဗ္ဗသင်္ဂဟော._  

</Paragraph>

<Paragraph number="2236" type="verses" book="pari">
_ဝိနယဿ ကတိ မူလာနိ,_  
_ယာနိ ဗုဒ္ဓေန ပညတ္တာ;_  
_ဝိနယဂရုကာ ကတိ ဝုတ္တာ,_  
_ဒုဋ္ဌုလ္လစ္ဆာဒနာ ကတိ._  

</Paragraph>

<Paragraph number="2237" type="verses" book="pari">
_ဝိနယဿ ဒွေ မူလာနိ,_  
_ယာနိ ဗုဒ္ဓေန ပညတ္တာ;_  
_ဝိနယဂရုကာ ဒွေ ဝုတ္တာ,_  
_ဒွေ ဒုဋ္ဌုလ္လစ္ဆာဒနာ._  

</Paragraph>

<Paragraph number="2238" type="verses" book="pari">
_ဂါမန္တရေ ကတိ အာပတ္တိယော,_  
_ကတိ နဒိပါရပစ္စယာ;_  
_ကတိမံသေသု ထုလ္လစ္စယံ,_  
_ကတိမံသေသု ဒုက္ကဋံ._  

</Paragraph>

<Paragraph number="2239" type="verses" book="pari">
_ဂါမန္တရေ စတဿော အာပတ္တိယော,_  
_စတဿော နဒိပါရပစ္စယာ;_  
_ဧကမံသေ ထုလ္လစ္စယံ,_  
_နဝမံသေသု ဒုက္ကဋံ._  

</Paragraph>

<Paragraph number="2240" type="verses" book="pari">
_ကတိ ဝါစသိကာ ရတ္တိံ,_  
_ကတိ ဝါစသိကာ ဒိဝါ;_  
_ဒဒမာနဿ ကတိ အာပတ္တိယော,_  
_ပဋိဂ္ဂဏှန္တဿ ကိတ္တကာ._  

</Paragraph>

<Paragraph number="2241" type="verses" book="pari">
_ဒွေ ဝါစသိကာ ရတ္တိံ,_  
_ဒွေ ဝါစသိကာ ဒိဝါ;_  
_ဒဒမာနဿ တိဿော အာပတ္တိယော,_  
_စတ္တာရော စ ပဋိဂ္ဂဟေ._
</Paragraph>
</Division>