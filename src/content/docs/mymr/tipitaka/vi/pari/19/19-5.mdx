---
title: "19.5 သောဠသကမ္မာဒိ"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="478" book="pari">

<Paragraph number="2316" type="verses" book="pari">
_ကတိ ကမ္မာနိ ဝုတ္တာနိ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2317" type="verses" book="pari">
_သောဠသ ကမ္မာနိ ဝုတ္တာနိ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2318" type="verses" book="pari">
_ကတိ ကမ္မဒေါသာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2319" type="verses" book="pari">
_ဒွါဒသ ကမ္မဒေါသာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2320" type="verses" book="pari">
_ကတိ ကမ္မသမ္ပတ္တိယော ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2321" type="verses" book="pari">
_စတဿော ကမ္မသမ္ပတ္တိယော ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2322" type="verses" book="pari">
_ကတိ ကမ္မာနိ ဝုတ္တာနိ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2323" type="verses" book="pari">
_ဆ ကမ္မာနိ ဝုတ္တာနိ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2324" type="verses" book="pari">
_ကတိ ကမ္မာနိ ဝုတ္တာနိ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2325" type="verses" book="pari">
_စတ္တာရိ ကမ္မာနိ ဝုတ္တာနိ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2326" type="verses" book="pari">
_ကတိ ပါရာဇိကာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2327" type="verses" book="pari">
_အဋ္ဌ ပါရာဇိကာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2328" type="verses" book="pari">
_ကတိ သံဃာဒိသေသာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2329" type="verses" book="pari">
_တေဝီသ သံဃာဒိသေသာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2330" type="verses" book="pari">
_ကတိ အနိယတာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2331" type="verses" book="pari">
_ဒွေ အနိယတာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2332" type="verses" book="pari">
_ကတိ နိဿဂ္ဂိယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2333" type="verses" book="pari">
_ဒွေစတ္တာလီသ နိဿဂ္ဂိယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2334" type="verses" book="pari">
_ကတိ ပါစိတ္တိယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2335" type="verses" book="pari">
_အဋ္ဌာသီတိသတံ ပါစိတ္တိယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2336" type="verses" book="pari">
_ကတိ ပါဋိဒေသနီယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2337" type="verses" book="pari">
_ဒွါဒသ ပါဋိဒေသနီယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2338" type="verses" book="pari">
_ကတိ သေခိယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောမ တေ._  

</Paragraph>

<Paragraph number="2339" type="verses" book="pari">
_ပဉ္စသတ္တတိ သေခိယာ ဝုတ္တာ,_  
_ဗုဒ္ဓေနာဒိစ္စဗန္ဓုနာ;_  
_ဝိနယံ ပဋိဇာနန္တဿ,_  
_ဝိနယာနိ သုဏောဟိ မေ._  

</Paragraph>

<Paragraph number="2340" type="verses" book="pari">
_ယာဝ သုပုစ္ဆိတံ တယာ,_  
_ယာဝ သုဝိဿဇ္ဇိတံ မယာ;_  
_ပုစ္ဆာဝိဿဇ္ဇနာယ ဝါ,_  
_နတ္ထိ ကိဉ္စိ အသုတ္တကန္တိ._  


</Paragraph>
</Division>

<Paragraph number="2341" type="center" book="pari">
ဒုတိယဂါထာသင်္ဂဏိကံ နိဋ္ဌိတံ.
</Paragraph>