---
title: 10.2 စတုဝိပတ္တိ
tableOfContents: false
sidebar:
  order: 2
type: tipitaka
basket: vi
book: pari
review:
  current: review
  updated: '2025-10-22T11:23:36.235472'
  updated_by: ''
  notes: ''
  history:
  - state: review
    date: '2025-10-22T11:23:36.235472'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="336" book="pari" e="ch" v="5" p="257">

<Paragraph number="1641" type="verses" book="pari">
_“ယံ တံ ပုစ္ဆိမှ အကိတ္တယိ နော,_  
_တံ တံ ဗျာကတံ အနညထာ;_  
_အညံ တံ ပုစ္ဆာမိ တဒိင်္ဃ ဗြူဟိ,_  
_ဂရုက လဟုကဉ္စာပိ သာဝသေသံ;_  
_အနဝသေသံ ဒုဋ္ဌုလ္လဉ္စ အဒုဋ္ဌုလ္လံ,_  
_ယေ စ ယာဝတတိယကာ._  

</Paragraph>

<Paragraph number="1642" type="verses" book="pari">
_သာဓာရဏံ အသာဓာရဏံ,_  
_ဝိဘတ္တိယော စ ယေဟိ သမထေဟိ သမ္မန္တိ;_  
_သဗ္ဗာနိပေတာနိ ဝိယာကရောဟိ,_  
_ဟန္ဒ ဝါကျံ သုဏောမ တေ”._  

</Paragraph>

<Paragraph number="1643" type="verses" book="pari">
_“ဧကတိံသာ ယေ ဂရုကာ,_  
_အဋ္ဌေတ္ထ အနဝသေသာ;_  
_ယေ ဂရုကာ တေ ဒုဋ္ဌုလ္လာ,_  
_ယေ ဒုဋ္ဌုလ္လာ သာ သီလဝိပတ္တိ;_  
_ပါရာဇိကံ သံဃာဒိသေသော,_  
_‘သီလဝိပတ္တီ’တိ ဝုစ္စတိ._  

</Paragraph>

<Paragraph number="1644" type="verses" book="pari">
_ထုလ္လစ္စယံ ပါစိတ္တိယာ,_  
_ပါဋိဒေသနီယံ ဒုက္ကဋံ;_  
_ဒုဗ္ဘာသိတံ ယော စာယံ,_  
_အက္ကောသတိ ဟသာဓိပ္ပါယော;_  
_အယံ သာ အာစာရဝိပတ္တိသမ္မတာ._  

</Paragraph>

<Paragraph number="1645" type="verses" book="pari">
_ဝိပရီတဒိဋ္ဌိံ ဂဏှန္တိ,_  
_အသဒ္ဓမ္မေဟိ ပုရက္ခတာ;_  
_အဗ္ဘာစိက္ခန္တိ သမ္ဗုဒ္ဓံ,_  
_ဒုပ္ပညာ မောဟပါရုတာ;_  
_အယံ သာ ဒိဋ္ဌိဝိပတ္တိသမ္မတာ._  

</Paragraph>

<Paragraph number="1646" book="pari">
အာဇီဝဟေတု အာဇီဝကာရဏာ ပါပိစ္ဆော ဣစ္ဆာပကတော အသန္တံ အဘူတံ ဥတ္တရိမနုဿဓမ္မံ ဥလ္လပတိ, အာဇီဝဟေတု အာဇီဝကာရဏာ သဉ္စရိတ္တံ သမာပဇ္ဇတိ, အာဇီဝဟေတု အာဇီဝကာရဏာ—  ‘ယော တေ ဝိဟာရေ ဝသတိ, သော ဘိက္ခု အရဟာ’တိ ဘဏတိ, အာဇီဝဟေတု အာဇီဝကာရဏာ ဘိက္ခု ပဏီတဘောဇနာနိ အတ္တနော အတ္ထာယ ဝိညာပေတွာ ဘုဉ္ဇတိ, အာဇီဝဟေတု အာဇီဝကာရဏာ ဘိက္ခုနီ ပဏီတဘောဇနာနိ အတ္တနော အတ္ထာယ ဝိညာပေတွာ ဘုဉ္ဇတိ, အာဇီဝဟေတု အာဇီဝကာရဏာ သူပံ ဝါ ဩဒနံ ဝါ အဂိလာနော အတ္တနော အတ္ထာယ ဝိညာပေတွာ ဘုဉ္ဇတိ. အယံ သာ အာဇီဝဝိပတ္တိ သမ္မတာ.
</Paragraph>

<Paragraph number="1647" book="pari">
_ဧကာဒသ ယာဝတတိယကာ,_  
_တေ သုဏောဟိ ယထာတထံ;_  
ဥက္ခိတ္တာနုဝတ္တိကာ,_  
_အဋ္ဌ ယာဝတတိယကာ;_  
_အရိဋ္ဌော စဏ္ဍကာဠီ စ,_  
ဣမေ တေ ယာဝတတိယကာ”._
</Paragraph>
</Division>