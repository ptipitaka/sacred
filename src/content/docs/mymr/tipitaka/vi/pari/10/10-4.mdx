---
title: "10.4 အသာဓာရဏာဒိ"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="338" book="pari" e="ch" v="5" p="259">

<Paragraph number="1652" book="pari">
_“ဝီသံ ဒွေ သတာနိ,_  
_ဘိက္ခူနံ သိက္ခာပဒါနိ;_  
ဥဒ္ဒေသံ အာဂစ္ဆန္တိ ဥပေါသထေသု,_  
_တီဏိ သတာနိ စတ္တာရိ;_  
_ဘိက္ခုနီနံ သိက္ခာပဒါနိ,_  
ဥဒ္ဒေသံ အာဂစ္ဆန္တိ ဥပေါသထေသု._  

</Paragraph>

<Paragraph number="1653" type="verses" book="pari">
_ဆစတ္တာရီသာ ဘိက္ခူနံ,_  
_ဘိက္ခုနီဟိ အသာဓာရဏာ;_  
_သတံ တိံသာ စ ဘိက္ခုနီနံ,_  
_ဘိက္ခူဟိ အသာဓာရဏာ._  

</Paragraph>

<Paragraph number="1654" book="pari">
_သတံ သတ္တတိ ဆစ္စေဝ,_  
ဥဘိန္နံ အသာဓာရဏာ;_  
_သတံ သတ္တတိ စတ္တာရိ,_  
ဥဘိန္နံ သမသိက္ခတာ._  

</Paragraph>

<Paragraph number="1655" type="verses" book="pari">
_ဝီသံ ဒွေ သတာနိ,_  
_ဘိက္ခူနံ သိက္ခာပဒါနိ;_  
ဥဒ္ဒေသံ အာဂစ္ဆန္တိ ဥပေါသထေသု,_  
_တေ သုဏောဟိ ယထာတထံ._  

</Paragraph>

<Paragraph number="1656" type="verses" book="pari">
_ပါရာဇိကာနိ စတ္တာရိ,_  
_သံဃာဒိသေသာနိ ဘဝန္တိ တေရသ;_  
_အနိယတာ ဒွေ ဟောန္တိ._  

</Paragraph>

<Paragraph number="1657" type="verses" book="pari">
_နိဿဂ္ဂိယာနိ တိံသေဝ,_  
_ဒွေနဝုတိ စ ခုဒ္ဒကာ;_  
_စတ္တာရော ပါဋိဒေသနီယာ,_  
_ပဉ္စသတ္တတိ သေခိယာ._  

</Paragraph>

<Paragraph number="1658" book="pari">
_ဝီသံ ဒွေ သတာနိ စိမေ ဟောန္တိ,_  
_ဘိက္ခူနံ သိက္ခာပဒါနိ;_  
ဥဒ္ဒေသံ အာဂစ္ဆန္တိ ဥပေါသထေသု._  

</Paragraph>

<Paragraph number="1659" type="verses" book="pari">
_တီဏိ သတာနိ စတ္တာရိ,_  
_ဘိက္ခုနီနံ သိက္ခာပဒါနိ;_  
ဥဒ္ဒေသံ အာဂစ္ဆန္တိ ဥပေါသထေသု,_  
_တေ သုဏောဟိ ယထာတထံ._  

</Paragraph>

<Paragraph number="1660" type="verses" book="pari">
_ပါရာဇိကာနိ အဋ္ဌ,_  
_သံဃာဒိသေသာနိ ဘဝန္တိ သတ္တရသ;_  
_နိဿဂ္ဂိယာနိ တိံသေဝ,_  
_သတံ သဋ္ဌိ ဆ စေဝ;_  
_ခုဒ္ဒကာနိ ပဝုစ္စန္တိ._  

</Paragraph>

<Paragraph number="1661" type="verses" book="pari">
_အဋ္ဌ ပါဋိဒေသနီယာ,_  
_ပဉ္စသတ္တတိ သေခိယာ;_  
_တီဏိ သတာနိ စတ္တာရိ စိမေ ဟောန္တိ,_  
_ဘိက္ခုနီနံ သိက္ခာပဒါနိ;_  
ဥဒ္ဒေသံ အာဂစ္ဆန္တိ ဥပေါသထေသု._  

</Paragraph>

<Paragraph number="1662" type="verses" book="pari">
_ဆစတ္တာရီသာ ဘိက္ခူနံ,_  
_ဘိက္ခုနီဟိ အသာဓာရဏာ;_  
_တေ သုဏောဟိ ယထာတထံ._  

</Paragraph>

<Paragraph number="1663" type="verses" book="pari">
_ဆ သံဃာဒိသေသာ,_  
_ဒွေ အနိယတေဟိ အဋ္ဌ;_  
_နိဿဂ္ဂိယာနိ ဒွါဒသ,_  
_တေဟိ တေ ဟောန္တိ ဝီသတိ._  

</Paragraph>

<Paragraph number="1664" type="verses" book="pari">
_ဒွေဝီသတိ ခုဒ္ဒကာ,_  
_စတုရော ပါဋိဒေသနီယာ;_  
_ဆစတ္တာရီသာ စိမေ ဟောန္တိ,_  
_ဘိက္ခူနံ ဘိက္ခုနီဟိ အသာဓာရဏာ._  

</Paragraph>

<Paragraph number="1665" type="verses" book="pari">
_သတံ တိံသာ စ ဘိက္ခုနီနံ,_  
_ဘိက္ခူဟိ အသာဓာရဏာ;_  
_တေ သုဏောဟိ ယထာတထံ._  

</Paragraph>

<Paragraph number="1666" type="verses" book="pari">
_ပါရာဇိကာနိ စတ္တာရိ,_  
_သံဃမှာ ဒသ နိဿရေ;_  
_နိဿဂ္ဂိယာနိ ဒွါဒသ,_  
_ဆန္နဝုတိ စ ခုဒ္ဒကာ;_  
_အဋ္ဌ ပါဋိဒေသနီယာ._  

</Paragraph>

<Paragraph number="1667" type="verses" book="pari">
_သတံ တိံသာ စိမေ ဟောန္တိ,_  
_ဘိက္ခုနီနံ ဘိက္ခူဟိ အသာဓာရဏာ;_  
_သတံ သတ္တတိ ဆစ္စေဝ,_  
ဥဘိန္နံ အသာဓာရဏာ;_  
_တေ သုဏောဟိ ယထာတထံ._  

</Paragraph>

<Paragraph number="1668" type="verses" book="pari">
_ပါရာဇိကာနိ စတ္တာရိ,_  
_သံဃာဒိသေသာနိ ဘဝန္တိ သောဠသ;_  
_အနိယတာ ဒွေ ဟောန္တိ,_  
_နိဿဂ္ဂိယာနိ စတုဝီသတိ;_  
_သတံ အဋ္ဌာရသာ စေဝ,_  
_ခုဒ္ဒကာနိ ပဝုစ္စန္တိ;_  
_ဒွါဒသ ပါဋိဒေသနီယာ._  

</Paragraph>

<Paragraph number="1669" book="pari">
_သတံ သတ္တတိ ဆစ္စေဝိမေ ဟောန္တိ,_  
ဥဘိန္နံ အသာဓာရဏာ;_  
_သတံ သတ္တတိ စတ္တာရိ,_  
ဥဘိန္နံ သမသိက္ခတာ;_  
_တေ သုဏောဟိ ယထာတထံ._  

</Paragraph>

<Paragraph number="1670" type="verses" book="pari">
_ပါရာဇိကာနိ စတ္တာရိ,_  
_သံဃာဒိသေသာနိ ဘဝန္တိ သတ္တ;_  
_နိဿဂ္ဂိယာနိ အဋ္ဌာရသ,_  
_သမသတ္တတိ ခုဒ္ဒကာ;_  
_ပဉ္စသတ္တတိ သေခိယာနိ._  

</Paragraph>

<Paragraph number="1671" type="verses" book="pari">
_သတံ သတ္တတိ စတ္တာရိ စိမေ ဟောန္တိ,_  
ဥဘိန္နံ သမသိက္ခတာ;_  
_အဋ္ဌေဝ ပါရာဇိကာ ယေ ဒုရာသဒါ,_  
_တာလဝတ္ထုသမူပမာ._  

</Paragraph>

<Paragraph number="1672" type="verses" book="pari">
_ပဏ္ဍုပလာသော ပုထုသိလာ,_  
_သီသစ္ဆိန္နောဝ သော နရော;_  
_တာလောဝ မတ္ထကစ္ဆိန္နော,_  
_အဝိရုဠှီ ဘဝန္တိ တေ._  

</Paragraph>

<Paragraph number="1673" type="verses" book="pari">
_တေဝီသတိ သံဃာဒိသေသာ,_  
_ဒွေ အနိယတာ;_  
_ဒွေ စတ္တာရီသ နိဿဂ္ဂိယာ,_  
_အဋ္ဌာသီတိသတံ ပါစိတ္တိယာ;_  
_ဒွါဒသ ပါဋိဒေသနီယာ._  

</Paragraph>

<Paragraph number="1674" type="verses" book="pari">
_ပဉ္စသတ္တတိ သေခိယာ,_  
_တီဟိ သမထေဟိ သမ္မန္တိ;_  
_သမ္မုခါ စ ပဋိညာယ,_  
_တိဏဝတ္ထာရကေန စ._  

</Paragraph>

<Paragraph number="1675" type="verses" book="pari">
_ဒွေ ဥပေါသထာ ဒွေ ပဝါရဏာ,_  
_စတ္တာရိ ကမ္မာနိ ဇိနေန ဒေသိတာ;_  
_ပဉ္စေဝ ဥဒ္ဒေသာ စတုရော ဘဝန္တိ,_  
_အနညထာ အာပတ္တိက္ခန္ဓာ စ ဘဝန္တိ သတ္တ._  

</Paragraph>

<Paragraph number="1676" type="verses" book="pari">
_အဓိကရဏာနိ စတ္တာရိ,_  
_သတ္တဟိ သမထေဟိ သမ္မန္တိ;_  
_ဒွီဟိ စတူဟိ တီဟိ,_  
_ကိစ္စံ ဧကေန သမ္မတိ”._
</Paragraph>
</Division>