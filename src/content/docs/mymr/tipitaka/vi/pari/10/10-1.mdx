---
title: "10.1 သတ္တနဂရေသုပညတ္တသိက္ခာပဒ"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="pari" e="ch" v="5" p="255">

<Paragraph number="1615" type="verses" book="pari">
_“ဧကံသံ စီဝရံ ကတွာ,_  
_ပဂ္ဂဏှိတွာန အဉ္ဇလိံ;_  
_အာသီသမာနရူပေါဝ,_  
_ကိဿ တွံ ဣဓ မာဂတော”._  

</Paragraph>

<Paragraph number="1616" type="verses" book="pari">
_“ဒွီသု ဝိနယေသု ယေ ပညတ္တာ,_  
ဥဒ္ဒေသံ အာဂစ္ဆန္တိ ဥပေါသထေသု;_  
_ကတိ တေ သိက္ခာပဒါ ဟောန္တိ,_  
_ကတိသု နဂရေသု ပညတ္တာ”._  

</Paragraph>

<Paragraph number="1617" type="verses" book="pari">
_“ဘဒ္ဒကော တေ ဥမ္မင်္ဂေါ,_  
_ယောနိသော ပရိပုစ္ဆသိ;_  
_တဂ္ဃ တေ အဟမက္ခိဿံ,_  
_ယထာသိ ကုသလော တထာ”._  

</Paragraph>

<Paragraph number="1618" type="verses" book="pari">
_“ဒွီသု ဝိနယေသု ယေ ပညတ္တာ,_  
ဥဒ္ဒေသံ အာဂစ္ဆန္တိ ဥပေါသထေသု;_  
_အဍ္ဎုဍ္ဎသတာနိ တေ ဟောန္တိ,_  
_သတ္တသု နဂရေသု ပညတ္တာ”._  

</Paragraph>

<Paragraph number="1619" type="verses" book="pari">
_“ကတမေသု သတ္တသု နဂရေသု ပညတ္တာ,_  
ဣင်္ဃ မေ တွံ ဗျာကရ နံ;_  
_တံ ဝစနပထံ နိသာမယိတွာ,_  
_ပဋိပဇ္ဇေမ ဟိတာယ နော သိယာ”._  

</Paragraph>

<Paragraph number="1620" type="verses" book="pari">
_“ဝေသာလိယံ ရာဇဂဟေ,_  
_သာဝတ္ထိယဉ္စ အာဠဝိယံ;_  
_ကောသမ္ဗိယဉ္စ သက္ကေသု,_  
_ဘဂ္ဂေသု စေဝ ပညတ္တာ”._  

</Paragraph>

<Paragraph number="1621" type="verses" book="pari">
_“ကတိ ဝေသာလိယံ ပညတ္တာ,_  
_ကတိ ရာဇဂဟေ ကတာ;_  
_သာဝတ္ထိယံ ကတိ ဟောန္တိ,_  
_ကတိ အာဠဝိယံ ကတာ”._  

</Paragraph>

<Paragraph number="1622" type="verses" book="pari">
_“ကတိ ကောသမ္ဗိယံ ပညတ္တာ,_  
_ကတိ သက္ကေသု ဝုစ္စန္တိ;_  
_ကတိ ဘဂ္ဂေသု ပညတ္တာ,_  
_တံ မေ အက္ခာဟိ ပုစ္ဆိတော”._  

</Paragraph>

<Paragraph number="1623" type="verses" book="pari">
_“ဒသ ဝေသာလိယံ ပညတ္တာ,_  
_ဧကဝီသ ရာဇဂဟေ ကတာ;_  
_ဆဦန တီဏိသတာနိ,_  
_သဗ္ဗေ သာဝတ္ထိယံ ကတာ._  

</Paragraph>

<Paragraph number="1624" type="verses" book="pari">
_ဆ အာဠဝိယံ ပညတ္တာ,_  
_အဋ္ဌ ကောသမ္ဗိယံ ကတာ;_  
_အဋ္ဌ သက္ကေသု ဝုစ္စန္တိ,_  
_တယော ဘဂ္ဂေသု ပညတ္တာ._  

</Paragraph>

<Paragraph number="1625" type="verses" book="pari">
_ယေ ဝေသာလိယံ ပညတ္တာ,_  
_တေ သုဏောဟိ ယထာတထံ;_  
_မေထုနဝိဂ္ဂဟုတ္တရိ,_  
_အတိရေကဉ္စ ကာဠကံ._  

</Paragraph>

<Paragraph number="1626" type="verses" book="pari">
_ဘူတံ ပရမ္ပရဘတ္တံ,_  
_ဒန္တပေါနေန အစေလကော;_  
_ဘိက္ခုနီသု စ အက္ကောသော,_  
_ဒသေတေ ဝေသာလိယံ ကတာ._  

</Paragraph>

<Paragraph number="1627" type="verses" book="pari">
_ယေ ရာဇဂဟေ ပညတ္တာ,_  
_တေ သုဏောဟိ ယထာတထံ;_  
_အဒိန္နာဒါနံ ရာဇဂဟေ,_  
_ဒွေ အနုဒ္ဓံသနာ ဒွေပိ စ ဘေဒါ._  

</Paragraph>

<Paragraph number="1628" type="verses" book="pari">
_အန္တရဝါသကံ ရူပိယံ သုတ္တံ,_  
ဥဇ္ဈာပနေန စ ပါစိတပိဏ္ဍံ;_  
_ဂဏဘောဇနံ ဝိကာလေ စ,_  
_စာရိတ္တံ နဟာနံ ဦနဝီသတိ._  

</Paragraph>

<Paragraph number="1629" type="verses" book="pari">
_စီဝရံ ဒတွာ ဝေါသာသန္တိ,_  
_ဧတေ ရာဇဂဟေ ကတာ;_  
_ဂိရဂ္ဂစရိယာ တတ္ထေဝ,_  
_ဆန္ဒဒါနေန ဧကဝီသတိ._  

</Paragraph>

<Paragraph number="1630" type="verses" book="pari">
_ယေ သာဝတ္ထိယံ ပညတ္တာ,_  
_တေ သုဏောဟိ ယထာတထံ;_  
_ပါရာဇိကာနိ စတ္တာရိ,_  
_သံဃာဒိသေသာ ဘဝန္တိ သောဠသ._  

</Paragraph>

<Paragraph number="1631" type="verses" book="pari">
_အနိယတာ စ ဒွေ ဟောန္တိ,_  
_နိဿဂ္ဂိယာ စတုဝီသတိ;_  
_ဆပညာသသတဉ္စေဝ,_  
_ခုဒ္ဒကာနိ ပဝုစ္စန္တိ._  

</Paragraph>

<Paragraph number="1632" type="verses" book="pari">
_ဒသယေဝ စ ဂါရယှာ,_  
_ဒွေသတ္တတိ စ သေခိယာ;_  
_ဆဦန တီဏိသတာနိ,_  
_သဗ္ဗေ သာဝတ္ထိယံ ကတာ._  

</Paragraph>

<Paragraph number="1633" type="verses" book="pari">
_ယေ အာဠဝိယံ ပညတ္တာ,_  
_တေ သုဏောဟိ ယထာတထံ;_  
_ကုဋိကောသိယသေယျာ စ,_  
_ခဏနေ ဂစ္ဆ ဒေဝတေ;_  
_သပ္ပါဏကဉ္စ သိဉ္စန္တိ,_  
_ဆ ဧတေ အာဠဝိယံ ကတာ._  

</Paragraph>

<Paragraph number="1634" type="verses" book="pari">
_ယေ ကောသမ္ဗိယံ ပညတ္တာ,_  
_တေ သုဏောဟိ ယထာတထံ;_  
_မဟာဝိဟာရော ဒေါဝစဿံ,_  
_အညံ ဒွါရံ သုရာယ စ;_  
_အနာဒရိယံ သဟဓမ္မော,_  
_ပယောပါနေန အဋ္ဌမံ._  

</Paragraph>

<Paragraph number="1635" type="verses" book="pari">
_ယေ သက္ကေသု ပညတ္တာ,_  
_တေ သုဏောဟိ ယထာတထံ;_  
_ဧဠကလောမာနိ ပတ္တော စ,_  
_ဩဝါဒေါ စေဝ ဘေသဇ္ဇံ._  

</Paragraph>

<Paragraph number="1636" type="verses" book="pari">
_သူစိ အာရညိကော စေဝ,_  
_အဋ္ဌေတေ ကာပိလဝတ္ထဝေ;_  
ဥဒကသုဒ္ဓိယာ ဩဝါဒေါ,_  
_ဘိက္ခုနီသု ပဝုစ္စန္တိ._  

</Paragraph>

<Paragraph number="1637" type="verses" book="pari">
_ယေ ဘဂ္ဂေသု ပညတ္တာ,_  
_တေ သုဏောဟိ ယထာတထံ;_  
_သမာဒဟိတွာ ဝိသိဗ္ဗေန္တိ,_  
_သာမိသေန သသိတ္ထကံ._  

</Paragraph>

<Paragraph number="1638" type="verses" book="pari">
_ပါရာဇိကာနိ စတ္တာရိ,_  
_သံဃာဒိသေသာနိ ဘဝန္တိ;_  
_သတ္တ စ နိဿဂ္ဂိယာနိ,_  
_အဋ္ဌ ဒွတ္တိံသ ခုဒ္ဒကာ._  

</Paragraph>

<Paragraph number="1639" type="verses" book="pari">
_ဒွေ ဂါရယှာ တယော သေက္ခာ,_  
_ဆပ္ပညာသ သိက္ခာပဒါ;_  
_ဆသု နဂရေသု ပညတ္တာ,_  
_ဗုဒ္ဓေနာဒိစ္စဗန္ဓုနာ._  

</Paragraph>

<Paragraph number="1640" type="verses" book="pari">
_ဆဦန တီဏိသတာနိ,_  
_သဗ္ဗေ သာဝတ္ထိယံ ကတာ;_  
_ကာရုဏိကေန ဗုဒ္ဓေန,_  
_ဂေါတမေန ယသဿိနာ”._
</Paragraph>
</Division>