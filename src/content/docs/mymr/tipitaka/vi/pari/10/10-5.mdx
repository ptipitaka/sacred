---
title: 10.5 ပါရာဇိကာဒိအာပတ္တိ
tableOfContents: false
sidebar:
  order: 5
type: tipitaka
basket: vi
book: pari
review:
  current: review
  updated: '2025-10-20T14:12:16.226661'
  updated_by: ''
  notes: ''
  history:
  - state: review
    date: '2025-10-20T14:12:16.226661'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="339" book="pari" e="ch" v="5" p="261">

<Paragraph number="1677" type="verses" book="pari">
_“ပါရာဇိကန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_စုတော ပရဒ္ဓေါ ဘဋ္ဌော စ,_  
_သဒ္ဓမ္မာ ဟိ နိရင်္ကတော;_  
_သံဝါသောပိ တဟိံ နတ္ထိ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1678" type="verses" book="pari">
_“သံဃာဒိသေသော”တိ ယံ ဝုတ္တံ,_  
_တံ သုဏောဟိ ယထာတထံ;_  
_သံဃောဝ ဒေတိ ပရိဝါသံ,_  
_မူလာယ ပဋိကဿတိ;_  
_မာနတ္တံ ဒေတိ အဗ္ဘေတိ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1679" type="verses" book="pari">
_“အနိယတော”တိ ယံ ဝုတ္တံ,_  
_တံ သုဏောဟိ ယထာတထံ;_  
_အနိယတော န နိယတော,_  
_အနေကံသိကတံ ပဒံ;_  
_တိဏ္ဏမညတရံ ဌာနံ,_  
_“အနိယတော”တိ ပဝုစ္စတိ._  

</Paragraph>

<Paragraph number="1680" type="verses" book="pari">
_“ထုလ္လစ္စယန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_ဧကဿ မူလေ ယော ဒေသေတိ,_  
_ယော စ တံ ပဋိဂဏှတိ;_  
_အစ္စယော တေန သမော နတ္ထိ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1681" type="verses" book="pari">
_“နိဿဂ္ဂိယန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_သံဃမဇ္ဈေ ဂဏမဇ္ဈေ,_  
_ဧကဿေဝ စ ဧကတော;_  
_နိဿဇ္ဇိတွာန ဒေသေတိ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1682" type="verses" book="pari">
_“ပါစိတ္တိယန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_ပါတေတိ ကုသလံ ဓမ္မံ,_  
_အရိယမဂ္ဂံ အပရဇ္ဈတိ;_  
_စိတ္တသမ္မောဟနဋ္ဌာနံ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1683" type="verses" book="pari">
_“ပါဋိဒေသနီယန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_ဘိက္ခု အညာတကော သန္တော,_  
_ကိစ္ဆာ လဒ္ဓါယ ဘောဇနံ;_  
_သာမံ ဂဟေတွာ ဘုဉ္ဇေယျ,_  
_“ဂါရယှန်”တိ ပဝုစ္စတိ._  

</Paragraph>

<Paragraph number="1684" type="verses" book="pari">
_နိမန္တနာသု ဘုဉ္ဇန္တာ ဆန္ဒာယ,_  
_ဝေါသာသတိ တတ္ထ ဘိက္ခုနိံ;_  
_အနိဝါရေတွာ တဟိံ ဘုဉ္ဇေ,_  
_“ဂါရယှန်”တိ ပဝုစ္စတိ._  

</Paragraph>

<Paragraph number="1685" type="verses" book="pari">
_သဒ္ဓါစိတ္တံ ကုလံ ဂန္တွာ,_  
_အပ္ပဘောဂံ အနာဠိယံ;_  
_အဂိလာနော တဟိံ ဘုဉ္ဇေ,_  
_“ဂါရယှန်”တိ ပဝုစ္စတိ._  

</Paragraph>

<Paragraph number="1686" type="verses" book="pari">
_ယော စေ အရညေ ဝိဟရန္တော,_  
_သာသင်္ကေ သဘယာနကေ;_  
_အဝိဒိတံ တဟိံ ဘုဉ္ဇေ,_  
_“ဂါရယှန်”တိ ပဝုစ္စတိ._  

</Paragraph>

<Paragraph number="1687" type="verses" book="pari">
_ဘိက္ခုနီ အညာတိကာ သန္တာ,_  
_ယံ ပရေသံ မမာယိတံ;_  
_သပ္ပိ တေလံ မဓုံ ဖာဏိတံ,_  
_မစ္ဆမံသံ အထော ခီရံ;_  
_ဒဓိံ သယံ ဝိညာပေယျ ဘိက္ခုနီ,_  
_ဂါရယှပတ္တာ သုဂတဿ သာသနေ._  

</Paragraph>

<Paragraph number="1688" type="verses" book="pari">
_“ဒုက္ကဋန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_အပရဒ္ဓံ ဝိရဒ္ဓဉ္စ,_  
_ခလိတံ ယဉ္စ ဒုက္ကဋံ._  

</Paragraph>

<Paragraph number="1689" type="verses" book="pari">
_ယံ မနုဿော ကရေ ပါပံ,_  
_အာဝိ ဝါ ယဒိ ဝါ ရဟော;_  
_“ဒုက္ကဋန်”တိ ပဝေဒေန္တိ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1690" type="verses" book="pari">
_“ဒုဗ္ဘာသိတန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_ဒုဗ္ဘာသိတံ ဒုရာဘဋ္ဌံ,_  
_သံကိလိဋ္ဌဉ္စ ယံ ပဒံ;_  
_ယဉ္စ ဝိညူ ဂရဟန္တိ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1691" type="verses" book="pari">
_“သေခိယန်”တိ ယံ ဝုတ္တံ,_  
_တံ သုဏောဟိ ယထာတထံ;_  
_သေက္ခဿ သိက္ခမာနဿ,_  
ဥဇုမဂ္ဂါနုသာရိနော._  

</Paragraph>

<Paragraph number="1692" type="verses" book="pari">
_အာဒိ စေတံ စရဏဉ္စ,_  
_မုခံ သညမသံဝရော;_  
_သိက္ခာ ဧတာဒိသီ နတ္ထိ,_  
_တေနေတံ ဣတိ ဝုစ္စတိ._  

</Paragraph>

<Paragraph number="1693" type="verses" book="pari">
_ဆန္နမတိဝဿတိ,_  
_ဝိဝဋံ နာတိဝဿတိ;_  
_တသ္မာ ဆန္နံ ဝိဝရေထ,_  
_ဧဝံ တံ နာတိဝဿတိ._  

</Paragraph>

<Paragraph number="1694" type="verses" book="pari">
_ဂတိ မိဂါနံ ပဝနံ,_  
_အာကာသော ပက္ခိနံ ဂတိ;_  
_ဝိဘဝေါ ဂတိ ဓမ္မာနံ,_  
_နိဗ္ဗာနံ အရဟတော ဂတီတိ._  


</Paragraph>
</Division>

<Paragraph number="1695" type="center" book="pari">
ဂါထာသင်္ဂဏိကံ နိဋ္ဌိတံ.



</Paragraph>

<Paragraph number="1696" type="center" book="pari">
တဿုဒ္ဒါနံ


</Paragraph>

<Paragraph number="1697" type="verses" book="pari">
_သတ္တနဂရေသု ပညတ္တာ,_  
_ဝိပတ္တိ စတုရောပိ စ;_  
_ဘိက္ခူနံ ဘိက္ခုနီနဉ္စ,_  
_သာဓာရဏာ အသာဓာရဏာ;_  
_သာသနံ အနုဂ္ဂဟာယ,_  
_ဂါထာသင်္ဂဏိကံ ဣဒန္တိ._  


</Paragraph>

<Paragraph number="1698" type="center" book="pari">
ဂါထာသင်္ဂဏိကံ နိဋ္ဌိတံ.
</Paragraph>