---
title: "17.12 ဒုတိယသံဃဘေဒကဝဂ္ဂ"
tableOfContents: false
sidebar:
  order: 12
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="460" book="pari" e="ch" v="5" p="352">

<Paragraph number="2151" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော”တိ?
</Paragraph>

<Paragraph number="2152" book="pari">
“ပဉ္စဟုပါလိ, အင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ ဒိဋ္ဌိံ ကမ္မေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော.
</Paragraph>

<Paragraph number="2153" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ ဒိဋ္ဌိံ ဥဒ္ဒေသေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော.
</Paragraph>

<Paragraph number="2154" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ ဒိဋ္ဌိံ ဝေါဟရန္တော. ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော.
</Paragraph>

<Paragraph number="2155" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ ဒိဋ္ဌိံ အနုဿာဝနေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော.
</Paragraph>

<Paragraph number="2156" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ ဒိဋ္ဌိံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော.
</Paragraph>

<Paragraph number="2157" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ ခန္တိံ ကမ္မေန …ပေ…  အဝိနိဓာယ ခန္တိံ ဥဒ္ဒေသေန …ပေ…  အဝိနိဓာယ ခန္တိံ ဝေါဟရန္တော …ပေ…  အဝိနိဓာယ ခန္တိံ အနုဿာဝနေန …ပေ…  အဝိနိဓာယ ခန္တိံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော.
</Paragraph>

<Paragraph number="2158" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ ရုစိံ ကမ္မေန …ပေ…  အဝိနိဓာယ ရုစိံ ဥဒ္ဒေသေန …ပေ…  အဝိနိဓာယ ရုစိံ ဝေါဟရန္တော …ပေ…  အဝိနိဓာယ ရုစိံ အနုဿာဝနေန …ပေ…  အဝိနိဓာယ ရုစိံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော.
</Paragraph>

<Paragraph number="2159" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, အဝိနိဓာယ သညံ ကမ္မေန …ပေ…  အဝိနိဓာယ သညံ ဥဒ္ဒေသေန …ပေ…  အဝိနိဓာယ သညံ ဝေါဟရန္တော …ပေ…  အဝိနိဓာယ သညံ အနုဿာဝနေန …ပေ…  အဝိနိဓာယ သညံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော န အာပါယိကော န နေရယိကော န ကပ္ပဋ္ဌော န အတေကိစ္ဆော”တိ.

</Paragraph>
</Division>

<Paragraph number="2160" type="center" book="pari">
ဒုတိယသံဃဘေဒကဝဂ္ဂေါ နိဋ္ဌိတော ဒွါဒသမော.



</Paragraph>

<Paragraph number="2161" type="center" book="pari">
တဿုဒ္ဒါနံ


</Paragraph>

<Paragraph number="2162" type="verses" book="pari">
_အဝိနိဓာယ ဒိဋ္ဌိံ ကမ္မေန,_  
ဥဒ္ဒေသေ ဝေါဟရေန စ;_  
_အနုဿာဝနေ သလာကေန,_  
_ပဉ္စေတေ ဒိဋ္ဌိနိဿိတာ;_  
_ခန္တိံ ရုစိဉ္စ သညဉ္စ,_  
_တယော တေ ပဉ္စဓာ နယာ._  

</Paragraph>

<Paragraph number="2163" type="verses" book="pari">
_ဟေဋ္ဌိမေ ကဏှပက္ခမှိ,_  
_သမဝီသတိ ဝိဓီ ယထာ;_  
_တထေဝ သုက္ကပက္ခမှိ,_  
_သမဝီသတိ ဇာနထာတိ._
</Paragraph>