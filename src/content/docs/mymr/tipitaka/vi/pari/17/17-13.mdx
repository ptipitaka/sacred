---
title: 17.13 အာဝါသိကဝဂ္ဂ
tableOfContents: false
sidebar:
  order: 13
type: tipitaka
basket: vi
book: pari
review:
  current: review
  updated: '2025-10-22T11:23:36.850241'
  updated_by: ''
  notes: ''
  history:
  - state: review
    date: '2025-10-22T11:23:36.850241'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="461" book="pari" e="ch" v="5" p="354">

<Paragraph number="2164" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ နိရယေ”တိ?
</Paragraph>

<Paragraph number="2165" book="pari">
“ပဉ္စဟုပါလိ, အင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ နိရယေ. ကတမေဟိ ပဉ္စဟိ? ဆန္ဒာဂတိံ ဂစ္ဆတိ, ဒေါသာဂတိံ ဂစ္ဆတိ, မောဟာဂတိံ ဂစ္ဆတိ, ဘယာဂတိံ ဂစ္ဆတိ, သံဃိကံ ပုဂ္ဂလိကပရိဘောဂေန ပရိဘုဉ္ဇတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ နိရယေ.
</Paragraph>

<Paragraph number="2166" book="pari">
ပဉ္စဟုပါလိ, အင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ သဂ္ဂေ. ကတမေဟိ ပဉ္စဟိ? န ဆန္ဒာဂတိံ ဂစ္ဆတိ, န ဒေါသာဂတိံ ဂစ္ဆတိ, န မောဟာဂတိံ ဂစ္ဆတိ, န ဘယာဂတိံ ဂစ္ဆတိ, သံဃိကံ န ပုဂ္ဂလိကပရိဘောဂေန ပရိဘုဉ္ဇတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော အာဝါသိကော ဘိက္ခု ယထာဘတံ နိက္ခိတ္တော ဧဝံ သဂ္ဂေ”တိ.
</Paragraph>

</Division>
<Division number="462" book="pari" e="ch" v="5" p="355">

<Paragraph number="2167" book="pari">
“ကတိ နု ခေါ, ဘန္တေ, အဓမ္မိကာ ဝိနယဗျာကရဏာ”တိ?
</Paragraph>

<Paragraph number="2168" book="pari">
“ပဉ္စိမေ, ဥပါလိ, အဓမ္မိကာ ဝိနယဗျာကရဏာ. ကတမေ ပဉ္စ? ဣဓုပါလိ, ဘိက္ခု အဓမ္မံ ဓမ္မောတိ ပရိဏာမေတိ, ဓမ္မံ အဓမ္မောတိ ပရိဏာမေတိ, အဝိနယံ ဝိနယောတိ ပရိဏာမေတိ, ဝိနယံ အဝိနယောတိ ပရိဏာမေတိ, အပညတ္တံ ပညာပေတိ, ပညတ္တံ သမုစ္ဆိန္ဒတိ—  ဣမေ ခေါ, ဥပါလိ, ပဉ္စ အဓမ္မိကာ ဝိနယဗျာကရဏာ. ပဉ္စိမေ, ဥပါလိ, ဓမ္မိကာ ဝိနယဗျာကရဏာ. ကတမေ ပဉ္စ? ဣဓုပါလိ, ဘိက္ခု အဓမ္မံ အဓမ္မောတိ ပရိဏာမေတိ, ဓမ္မံ ဓမ္မောတိ ပရိဏာမေတိ, အဝိနယံ အဝိနယောတိ ပရိဏာမေတိ, ဝိနယံ ဝိနယောတိ ပရိဏာမေတိ, အပညတ္တံ န ပညပေတိ, ပညတ္တံ န သမုစ္ဆိန္ဒတိ—  ဣမေ ခေါ, ဥပါလိ, ပဉ္စ ဓမ္မိကာ ဝိနယဗျာကရဏာ”တိ.
</Paragraph>

</Division>
<Division number="463" book="pari" e="ch" v="5" p="355">

<Paragraph number="2169" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ နိရယေ”တိ?
</Paragraph>

<Paragraph number="2170" book="pari">
“ပဉ္စဟုပါလိ, အင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ နိရယေ. ကတမေဟိ ပဉ္စဟိ? ဆန္ဒာဂတိံ ဂစ္ဆတိ, ဒေါသာဂတိံ ဂစ္ဆတိ, မောဟာဂတိံ ဂစ္ဆတိ, ဘယာဂတိံ ဂစ္ဆတိ, ဥဒ္ဒိဋ္ဌာနုဒ္ဒိဋ္ဌံ န ဇာနာတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ နိရယေ.
</Paragraph>

<Paragraph number="2171" book="pari">
ပဉ္စဟုပါလိ, အင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ သဂ္ဂေ. ကတမေဟိ ပဉ္စဟိ? န ဆန္ဒာဂတိံ ဂစ္ဆတိ, န ဒေါသာဂတိံ ဂစ္ဆတိ, န မောဟာဂတိံ ဂစ္ဆတိ, န ဘယာဂတိံ ဂစ္ဆတိ, ဥဒ္ဒိဋ္ဌာနုဒ္ဒိဋ္ဌံ ဇာနာတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော ဘတ္တုဒ္ဒေသကော ယထာဘတံ နိက္ခိတ္တော ဧဝံ သဂ္ဂေ”တိ.
</Paragraph>

</Division>
<Division number="464" book="pari" e="ch" v="5" p="356">

<Paragraph number="2172" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတော သေနာသနပညာပကော …ပေ…  ဘဏ္ဍာဂါရိကော …ပေ…  စီဝရပဋိဂ္ဂါဟကော …ပေ…  စီဝရဘာဇကော …ပေ…  ယာဂုဘာဇကော …ပေ…  ဖလဘာဇကော …ပေ…  ခဇ္ဇဘာဇကော …ပေ…  အပ္ပမတ္တကဝိဿဇ္ဇကော …ပေ…  သာဋိယဂ္ဂါဟာပကော …ပေ…  ပတ္တဂ္ဂါဟာပကော …ပေ…  အာရာမိကပေသကော …ပေ…  သာမဏေရပေသကော ယထာဘတံ နိက္ခိတ္တော ဧဝံ နိရယေ”တိ?
</Paragraph>

<Paragraph number="2173" book="pari">
“ပဉ္စဟုပါလိ, အင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ နိရယေ. ကတမေဟိ ပဉ္စဟိ? ဆန္ဒာဂတိံ ဂစ္ဆတိ, ဒေါသာဂတိံ ဂစ္ဆတိ, မောဟာဂတိံ ဂစ္ဆတိ, ဘယာဂတိံ ဂစ္ဆတိ, ပေသိတာပေသိတံ န ဇာနာတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ နိရယေ. ပဉ္စဟုပါလိ, အင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ သဂ္ဂေ. ကတမေဟိ ပဉ္စဟိ? န ဆန္ဒာဂတိံ ဂစ္ဆတိ, န ဒေါသာဂတိံ ဂစ္ဆတိ, န မောဟာဂတိံ ဂစ္ဆတိ, န ဘယာဂတိံ ဂစ္ဆတိ, ပေသိတာပေသိတံ ဇာနာတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သာမဏေရပေသကော ယထာဘတံ နိက္ခိတ္တော ဧဝံ သဂ္ဂေ”တိ.

</Paragraph>
</Division>

<Paragraph number="2174" type="center" book="pari">
အာဝါသိကဝဂ္ဂေါ နိဋ္ဌိတော တေရသမော.



</Paragraph>

<Paragraph number="2175" type="center" book="pari">
တဿုဒ္ဒါနံ


</Paragraph>

<Paragraph number="2176" type="verses" book="pari">
_အာဝါသိကဗျာကရဏာ,_  
_ဘတ္တုသေနာသနာနိ စ;_  
_ဘဏ္ဍစီဝရဂ္ဂါဟော စ,_  
_စီဝရဿ စ ဘာဇကော._  

</Paragraph>

<Paragraph number="2177" type="verses" book="pari">
_ယာဂု ဖလံ ခဇ္ဇကဉ္စ,_  
_အပ္ပသာဋိယဂါဟကော;_  
_ပတ္တော အာရာမိကော စေဝ,_  
_သာမဏေရေန ပေသကောတိ._
</Paragraph>