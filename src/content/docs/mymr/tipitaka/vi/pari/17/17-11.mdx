---
title: 17.11 သံဃဘေဒကဝဂ္ဂ
tableOfContents: false
sidebar:
  order: 11
type: tipitaka
basket: vi
book: pari
review:
  current: review
  updated: '2025-10-27T21:49:47.270420'
  updated_by: ''
  notes: ''
  history:
  - state: review
    date: '2025-10-27T21:49:47.270420'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="459" book="pari" e="ch" v="5" p="350">

<Paragraph number="2139" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော”တိ?
</Paragraph>

<Paragraph number="2140" book="pari">
“ပဉ္စဟုပါလိ, အင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ ဒိဋ္ဌိံ ကမ္မေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော.
</Paragraph>

<Paragraph number="2141" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ ဒိဋ္ဌိံ ဥဒ္ဒေသေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော.
</Paragraph>

<Paragraph number="2142" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ ဒိဋ္ဌိ ဝေါဟရန္တော—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော.
</Paragraph>

<Paragraph number="2143" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ ဒိဋ္ဌိံ အနုဿာဝနေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော.
</Paragraph>

<Paragraph number="2144" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ ဒိဋ္ဌိံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော.
</Paragraph>

<Paragraph number="2145" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ ခန္တိံ ကမ္မေန …ပေ…  ဝိနိဓာယ ခန္တိံ ဥဒ္ဒေသေန …ပေ…  ဝိနိဓာယ ခန္တိံ ဝေါဟရန္တော …ပေ…  ဝိနိဓာယ ခန္တိံ အနုဿာဝနေန …ပေ…  ဝိနိဓာယ ခန္တိံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော.
</Paragraph>

<Paragraph number="2146" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ ရုစိံ ကမ္မေန …ပေ…  ဝိနိဓာယ ရုစိံ ဥဒ္ဒေသေန …ပေ…  ဝိနိဓာယ ရုစိံ ဝေါဟရန္တော …ပေ…  ဝိနိဓာယ ရုစိံ အနုဿာဝနေန …ပေ…  ဝိနိဓာယ ရုစိံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော.
</Paragraph>

<Paragraph number="2147" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော. ကတမေဟိ ပဉ္စဟိ? ဣဓုပါလိ, ဘိက္ခု အဓမ္မံ ဓမ္မောတိ ဒီပေတိ, ဓမ္မံ အဓမ္မောတိ ဒီပေတိ, အဝိနယံ ဝိနယောတိ ဒီပေတိ, ဝိနယံ အဝိနယောတိ ဒီပေတိ, ဝိနိဓာယ သညံ ကမ္မေန …ပေ…  ဝိနိဓာယ သညံ ဥဒ္ဒေသေန …ပေ…  ဝိနိဓာယ သညံ ဝေါဟရန္တော …ပေ…  ဝိနိဓာယ သညံ အနုဿာဝနေန …ပေ…  ဝိနိဓာယ သညံ သလာကဂ္ဂါဟေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတော သံဃဘေဒကော အာပါယိကော နေရယိကော ကပ္ပဋ္ဌော အတေကိစ္ဆော”တိ.

</Paragraph>
</Division>

<Paragraph number="2148" type="center" book="pari">
သံဃဘေဒကဝဂ္ဂေါ နိဋ္ဌိတော ဧကာဒသမော.



</Paragraph>

<Paragraph number="2149" type="center" book="pari">
တဿုဒ္ဒါနံ


</Paragraph>

<Paragraph number="2150" type="verses" book="pari">
_ဝိနိဓာယ ဒိဋ္ဌိံ ကမ္မေန,_  
ဥဒ္ဒေသေ ဝေါဟရေန စ;_  
_အနုဿာဝနေ သလာကေန,_  
_ပဉ္စေတေ ဒိဋ္ဌိနိဿိတာ;_  
_ခန္တိံ ရုစိဉ္စ သညဉ္စ,_  
_တယော တေ ပဉ္စဓာ နယာတိ._
</Paragraph>