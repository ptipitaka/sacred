---
title: 17.14 ကထိနတ္ထာရဝဂ္ဂ
tableOfContents: false
sidebar:
  order: 14
type: tipitaka
basket: vi
book: pari
review:
  current: review
  updated: '2025-10-20T14:12:16.360270'
  updated_by: ''
  notes: ''
  history:
  - state: review
    date: '2025-10-20T14:12:16.360270'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="465" book="pari" e="ch" v="5" p="356">

<Paragraph number="2178" book="pari">
“ကတိ နု ခေါ, ဘန္တေ, အာနိသံသာ ကထိနတ္ထာရေ”တိ?
</Paragraph>

<Paragraph number="2179" book="pari">
“ပဉ္စိမေ, ဥပါလိ, အာနိသံသာ ကထိနတ္ထာရေ. ကတမေ ပဉ္စ? အနာမန္တစာရော, အသမာဒါနစာရော, ဂဏဘောဇနံ, ယာဝဒတ္ထစီဝရံ, ယော စ တတ္ထ စီဝရုပ္ပါဒေါ သော နေသံ ဘဝိဿတိ—  ဣမေ ခေါ, ဥပါလိ, ပဉ္စ အာနိသံသာ ကထိနတ္ထာရေ”တိ.
</Paragraph>

</Division>
<Division number="466" book="pari" e="ch" v="5" p="357">

<Paragraph number="2180" book="pari">
“ကတိ နု ခေါ, ဘန္တေ, အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမတော”တိ?
</Paragraph>

<Paragraph number="2181" book="pari">
“ပဉ္စိမေ, ဥပါလိ, အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမတော. ကတမေ ပဉ္စ? ဒုက္ခံ သုပတိ, ဒုက္ခံ ပဋိဗုဇ္ဈတိ, ပါပကံ သုပိနံ ပဿတိ, ဒေဝတာ န ရက္ခန္တိ, အသုစိ မုစ္စတိ—  ဣမေ ခေါ, ဥပါလိ, ပဉ္စ အာဒီနဝါ မုဋ္ဌဿတိဿ အသမ္ပဇာနဿ နိဒ္ဒံ ဩက္ကမတော.
</Paragraph>

<Paragraph number="2182" book="pari">
ပဉ္စိမေ, ဥပါလိ, အာနိသံသာ ဥပဋ္ဌိတဿတိဿ သမ္ပဇာနဿ နိဒ္ဒံ ဩက္ကမတော. ကတမေ ပဉ္စ? သုခံ သုပတိ, သုခံ ပဋိဗုဇ္ဈတိ, န ပါပကံ သုပိနံ ပဿတိ, ဒေဝတာ ရက္ခန္တိ, အသုစိ န မုစ္စတိ—  ဣမေ ခေါ, ဥပါလိ, ပဉ္စ အာနိသံသာ ဥပဋ္ဌိတဿတိဿ သမ္ပဇာနဿ နိဒ္ဒံ ဩက္ကမတော”တိ.
</Paragraph>

</Division>
<Division number="467" book="pari" e="ch" v="5" p="357">

<Paragraph number="2183" book="pari">
“ကတိ နု ခေါ, ဘန္တေ, အဝန္ဒိယာ”တိ?
</Paragraph>

<Paragraph number="2184" book="pari">
“ပဉ္စိမေ, ဥပါလိ, အဝန္ဒိယာ. ကတမေ ပဉ္စ? အန္တရဃရံ ပဝိဋ္ဌော အဝန္ဒိယော, ရစ္ဆဂတော အဝန္ဒိယော, ဩတမသိကော အဝန္ဒိယော, အသမန္နာဟရန္တော အဝန္ဒိယော, သုတ္တော အဝန္ဒိယော—  ဣမေ ခေါ, ဥပါလိ, ပဉ္စ အဝန္ဒိယာ.
</Paragraph>

<Paragraph number="2185" book="pari">
အပရေပိ, ဥပါလိ, ပဉ္စ အဝန္ဒိယာ. ကတမေ ပဉ္စ? ယာဂုပါနေ အဝန္ဒိယော, ဘတ္တဂ္ဂေ အဝန္ဒိယော, ဧကာဝတ္တော အဝန္ဒိယော, အညဝိဟိတော အဝန္ဒိယော, နဂ္ဂေါ အဝန္ဒိယော—  ဣမေ ခေါ, ဥပါလိ, ပဉ္စ အဝန္ဒိယာ.
</Paragraph>

<Paragraph number="2186" book="pari">
အပရေပိ, ဥပါလိ, ပဉ္စ အဝန္ဒိယာ. ကတမေ ပဉ္စ? ခါဒန္တော အဝန္ဒိယော, ဘုဉ္ဇန္တော အဝန္ဒိယော, ဥစ္စာရံ ကရောန္တော အဝန္ဒိယော, ပဿာဝံ ကရောန္တော အဝန္ဒိယော, ဥက္ခိတ္တကော အဝန္ဒိယော—  ဣမေ ခေါ, ဥပါလိ, ပဉ္စ အဝန္ဒိယာ.
</Paragraph>

<Paragraph number="2187" book="pari">
အပရေပိ, ဥပါလိ, ပဉ္စ အဝန္ဒိယာ. ကတမေ ပဉ္စ? ပုရေ ဥပသမ္ပန္နေန ပစ္ဆာ ဥပသမ္ပန္နော အဝန္ဒိယော, အနုပသမ္ပန္နော အဝန္ဒိယော, နာနာသံဝါသကော ဝုဍ္ဎတရော အဓမ္မဝါဒီ အဝန္ဒိယော, မာတုဂါမော အဝန္ဒိယော, ပဏ္ဍကော အဝန္ဒိယော—  ဣမေ ခေါ, ဥပါလိ, ပဉ္စ အဝန္ဒိယာ.
</Paragraph>

<Paragraph number="2188" book="pari">
အပရေပိ, ဥပါလိ, ပဉ္စ အဝန္ဒိယာ. ကတမေ ပဉ္စ? ပါရိဝါသိကော အဝန္ဒိယော, မူလာယပဋိကဿနာရဟော အဝန္ဒိယော, မာနတ္တာရဟော အဝန္ဒိယော, မာနတ္တစာရိကော အဝန္ဒိယော, အဗ္ဘာနာရဟော အဝန္ဒိယော—  ဣမေ ခေါ, ဥပါလိ, ပဉ္စ အဝန္ဒိယာ”တိ.
</Paragraph>

</Division>
<Division number="468" book="pari" e="ch" v="5" p="358">

<Paragraph number="2189" book="pari">
“ကတိ နု ခေါ, ဘန္တေ, ဝန္ဒိယာ”တိ?
</Paragraph>

<Paragraph number="2190" book="pari">
“ပဉ္စိမေ, ဥပါလိ, ဝန္ဒိယာ. ကတမေ ပဉ္စ? ပစ္ဆာ ဥပသမ္ပန္နေန ပုရေ ဥပသမ္ပန္နော ဝန္ဒိယော, နာနာသံဝါသကော ဝုဍ္ဎတရော ဓမ္မဝါဒီ ဝန္ဒိယော, အာစရိယော ဝန္ဒိယော, ဥပဇ္ဈာယော ဝန္ဒိယော, သဒေဝကေ လောကေ သမာရကေ သဗြဟ္မကေ သဿမဏဗြာဟ္မဏိယာ ပဇာယ သဒေဝမနုဿာယ တထာဂတော အရဟံ သမ္မာသမ္ဗုဒ္ဓေါ ဝန္ဒိယော—  ဣမေ ခေါ, ဥပါလိ, ပဉ္စ ဝန္ဒိယာ”တိ.
</Paragraph>

</Division>
<Division number="469" book="pari" e="ch" v="5" p="358">

<Paragraph number="2191" book="pari">
“နဝကတရေန, ဘန္တေ, ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ကတိ ဓမ္မေ အဇ္ဈတ္တံ ဥပဋ္ဌာပေတွာ ပါဒါ ဝန္ဒိတဗ္ဗာ”တိ?
</Paragraph>

<Paragraph number="2192" book="pari">
“နဝကတရေနုပါလိ, ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ပဉ္စ ဓမ္မေ အဇ္ဈတ္တံ ဥပဋ္ဌာပေတွာ ပါဒါ ဝန္ဒိတဗ္ဗာ. ကတမေ ပဉ္စ? နဝကတရေနုပါလိ, ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ဧကံသံ ဥတ္တရာသင်္ဂံ ကရိတွာ, အဉ္ဇလိံ ပဂ္ဂဟေတွာ, ဥဘောဟိ ပါဏိတလေဟိ ပါဒါနိ ပရိသမ္ဗာဟန္တေန, ပေမဉ္စ ဂါရဝဉ္စ ဥပဋ္ဌာပေတွာ ပါဒါ ဝန္ဒိတဗ္ဗာ—  နဝကတရေနုပါလိ ဘိက္ခုနာ ဝုဍ္ဎတရဿ ဘိက္ခုနော ပါဒေ ဝန္ဒန္တေန ဣမေ ပဉ္စ ဓမ္မေ အဇ္ဈတ္တံ ဥပဋ္ဌာပေတွာ ပါဒါ ဝန္ဒိတဗ္ဗာ”တိ.

</Paragraph>
</Division>

<Paragraph number="2193" type="center" book="pari">
ကထိနတ္ထာရဝဂ္ဂေါ နိဋ္ဌိတော စုဒ္ဒသမော.



</Paragraph>

<Paragraph number="2194" type="center" book="pari">
တဿုဒ္ဒါနံ


</Paragraph>

<Paragraph number="2195" type="verses" book="pari">
_ကထိနတ္ထာရနိဒ္ဒါ စ,_  
_အန္တရာ ယာဂုခါဒနေ;_  
_ပုရေ စ ပါရိဝါသိ စ,_  
_ဝန္ဒိယော ဝန္ဒိတဗ္ဗကန္တိ._  


</Paragraph>

<Paragraph number="2196" type="center" book="pari">
ဥပါလိပဉ္စကံ နိဋ္ဌိတံ.



</Paragraph>

<Paragraph number="2197" type="center" book="pari">
တေသံ ဝဂ္ဂါနံ ဥဒ္ဒါနံ


</Paragraph>

<Paragraph number="2198" type="verses" book="pari">
_အနိဿိတေန ကမ္မဉ္စ,_  
_ဝေါဟာရာဝိကမ္မေန စ;_  
_စောဒနာ စ ဓုတင်္ဂါ စ,_  
_မုသာ ဘိက္ခုနိမေဝ စ._  

</Paragraph>

<Paragraph number="2199" type="verses" book="pari">
ဥဗ္ဗာဟိကာဓိကရဏံ,_  
_ဘေဒကာ ပဉ္စမာ ပုရေ;_  
_အာဝါသိကာ ကထိနဉ္စ,_  
_စုဒ္ဒသာ သုပ္ပကာသိတာတိ._
</Paragraph>