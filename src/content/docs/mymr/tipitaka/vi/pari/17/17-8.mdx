---
title: 17.8 ဘိက္ခုနောဝါဒဝဂ္ဂ
tableOfContents: false
sidebar:
  order: 8
type: tipitaka
basket: vi
book: pari
review:
  current: review
  updated: '2025-10-20T14:12:16.393058'
  updated_by: ''
  notes: ''
  history:
  - state: review
    date: '2025-10-20T14:12:16.393058'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="450" book="pari" e="ch" v="5" p="339">

<Paragraph number="2085" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတဿ ဘိက္ခုနော ဘိက္ခုနိသံဃေနေဝ ကမ္မံ ကာတဗ္ဗန်”တိ?
</Paragraph>

<Paragraph number="2086" book="pari">
“ပဉ္စဟုပါလိ, အင်္ဂေဟိ သမန္နာဂတဿ ဘိက္ခုနော ဘိက္ခုနိသံဃေနေဝ ကမ္မံ ကာတဗ္ဗံ, အဝန္ဒိယော သော ဘိက္ခု ဘိက္ခုနိသံဃေန. ကတမေဟိ ပဉ္စဟိ? ဝိဝရိတွာ ကာယံ ဘိက္ခုနီနံ ဒဿေတိ, ဦရုံ ဒဿေတိ, အင်္ဂဇာတံ ဒဿေတိ, ဥဘော အံသကူဋေ ဒဿေတိ, ဩဘာသတိ, ဂိဟီ သမ္ပယောဇေတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသံဃေနေဝ ကမ္မံ ကာတဗ္ဗံ. အဝန္ဒိယော သော ဘိက္ခု ဘိက္ခုနိသံဃေန.
</Paragraph>

<Paragraph number="2087" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသံဃေနေဝ ကမ္မံ ကာတဗ္ဗံ, အဝန္ဒိယော သော ဘိက္ခု ဘိက္ခုနိသံဃေန. ကတမေဟိ ပဉ္စဟိ? ဘိက္ခုနီနံ အလာဘာယ ပရိသက္ကတိ, ဘိက္ခုနီနံ အနတ္ထာယ ပရိသက္ကတိ, ဘိက္ခုနီနံ အဝါသာယ ပရိသက္ကတိ, ဘိက္ခုနိယော အက္ကောသတိ ပရိဘာသတိ, ဘိက္ခူ ဘိက္ခုနီဟိ ဘေဒေတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသံဃေနေဝ ကမ္မံ ကာတဗ္ဗံ, အဝန္ဒိယော သော ဘိက္ခု ဘိက္ခုနိသံဃေန.
</Paragraph>

<Paragraph number="2088" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသံဃေနေဝ ကမ္မံ ကာတဗ္ဗံ, အဝန္ဒိယော သော ဘိက္ခု ဘိက္ခုနိသံဃေန. ကတမေဟိ ပဉ္စဟိ? ဘိက္ခုနီနံ အလာဘာယ ပရိသက္ကတိ, ဘိက္ခုနီနံ အနတ္ထာယ ပရိသက္ကတိ, ဘိက္ခုနီနံ အဝါသာယ ပရိသက္ကတိ, ဘိက္ခုနိယော အက္ကောသတိ ပရိဘာသတိ, ဘိက္ခူ ဘိက္ခုနီဟိ သမ္ပယောဇေတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတဿ ဘိက္ခုနော ဘိက္ခုနိသံဃေနေဝ ကမ္မံ ကာတဗ္ဗံ, အဝန္ဒိယော သော ဘိက္ခု ဘိက္ခုနိသံဃေနာ”တိ.
</Paragraph>

</Division>
<Division number="451" book="pari" e="ch" v="5" p="339">

<Paragraph number="2089" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗန်”တိ?
</Paragraph>

<Paragraph number="2090" book="pari">
“ပဉ္စဟုပါလိ, အင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ. ကတမေဟိ ပဉ္စဟိ? ဝိဝရိတွာ ကာယံ ဘိက္ခူနံ ဒဿေတိ, ဦရုံ ဒဿေတိ, အင်္ဂဇာတံ ဒဿေတိ, ဥဘော အံသကူဋေ ဒဿေတိ, ဩဘာသတိ, ဂိဟီ သမ္ပယောဇေတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ.
</Paragraph>

<Paragraph number="2091" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ. ကတမေဟိ ပဉ္စဟိ? ဘိက္ခူနံ အလာဘာယ ပရိသက္ကတိ, ဘိက္ခူနံ အနတ္ထာယ ပရိသက္ကတိ, ဘိက္ခူနံ အဝါသာယ ပရိသက္ကတိ, ဘိက္ခူ အက္ကောသတိ ပရိဘာသတိ, ဘိက္ခုနိယော ဘိက္ခူဟိ ဘေဒေတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ.
</Paragraph>

<Paragraph number="2092" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗံ. ကတမေဟိ ပဉ္စဟိ? ဘိက္ခူနံ အလာဘာယ ပရိသက္ကတိ, ဘိက္ခူနံ အနတ္ထာယ ပရိသက္ကတိ, ဘိက္ခူနံ အဝါသာယ ပရိသက္ကတိ, ဘိက္ခူ အက္ကောသတိ ပရိဘာသတိ, ဘိက္ခုနိယော ဘိက္ခူဟိ သမ္ပယောဇေတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတာယ ဘိက္ခုနိယာ ကမ္မံ ကာတဗ္ဗန်”တိ.
</Paragraph>

</Division>
<Division number="452" book="pari" e="ch" v="5" p="340">

<Paragraph number="2093" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော”တိ?
</Paragraph>

<Paragraph number="2094" book="pari">
“ပဉ္စဟုပါလိ, အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော. ကတမေဟိ ပဉ္စဟိ? အလဇ္ဇီ စ ဟောတိ, ဗာလော စ, အပကတတ္တော စ, စာဝနာဓိပ္ပါယော ဝတ္တာ ဟောတိ, နော ဝုဋ္ဌာနာဓိပ္ပါယော—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော.
</Paragraph>

<Paragraph number="2095" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော. ကတမေဟိ ပဉ္စဟိ? အပရိသုဒ္ဓကာယသမာစာရော ဟောတိ, အပရိသုဒ္ဓဝစီသမာစာရော ဟောတိ, အပရိသုဒ္ဓါဇီဝေါ ဟောတိ, ဗာလော ဟောတိ, အဗျတ္တော, န ပဋိဗလော အနုယုဉ္ဇိယမာနော အနုယောဂံ ဒါတုံ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော.
</Paragraph>

<Paragraph number="2096" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော. ကတမေဟိ ပဉ္စဟိ? ကာယိကေန အနာစာရေန သမန္နာဂတော ဟောတိ, ဝါစသိကေန အနာစာရေန သမန္နာဂတော ဟောတိ, ကာယိကဝါစသိကေန အနာစာရေန သမန္နာဂတော ဟောတိ, ဘိက္ခုနီနံ အက္ကောသကပရိဘာသကော ဟောတိ, ဘိက္ခုနီဟိ သဒ္ဓိံ သံသဋ္ဌော ဝိဟရတိ အနနုလောမိကေန သံသဂ္ဂေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော.
</Paragraph>

<Paragraph number="2097" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော. ကတမေဟိ ပဉ္စဟိ? အလဇ္ဇီ စ ဟောတိ, ဗာလော စ, အပကတတ္တော စ, ဘဏ္ဍနကာရကော စ ဟောတိ ကလဟကာရကော, သိက္ခာယ စ န ပရိပူရိကာရီ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဌပေတဗ္ဗော”တိ.
</Paragraph>

</Division>
<Division number="453" book="pari" e="ch" v="5" p="341">

<Paragraph number="2098" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဂဟေတဗ္ဗော”တိ?
</Paragraph>

<Paragraph number="2099" book="pari">
“ပဉ္စဟုပါလိ, အင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဂဟေတဗ္ဗော. ကတမေဟိ ပဉ္စဟိ? ကာယိကေန အနာစာရေန သမန္နာဂတော ဟောတိ, ဝါစသိကေန အနာစာရေန သမန္နာဂတော ဟောတိ, ကာယိကဝါစသိကေန အနာစာရေန သမန္နာဂတော ဟောတိ, ဘိက္ခုနီနံ အက္ကောသကပရိဘာသကော ဟောတိ, ဘိက္ခုနီဟိ သဒ္ဓိံ သံသဋ္ဌော ဝိဟရတိ အနနုလောမိကေန သံသဂ္ဂေန—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဂဟေတဗ္ဗော.
</Paragraph>

<Paragraph number="2100" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဂဟေတဗ္ဗော. ကတမေဟိ ပဉ္စဟိ? အလဇ္ဇီ စ ဟောတိ, ဗာလော စ, အပကတတ္တော စ, ဂမိကော ဝါ ဟောတိ, ဂိလာနော ဝါ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ ဘိက္ခုနီနံ ဩဝါဒေါ န ဂဟေတဗ္ဗော”တိ.
</Paragraph>

</Division>
<Division number="454" book="pari" e="ch" v="5" p="341">

<Paragraph number="2101" book="pari">
“ကတိဟိ နု ခေါ, ဘန္တေ, အင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော”တိ?
</Paragraph>

<Paragraph number="2102" book="pari">
“ပဉ္စဟုပါလိ, အင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော. ကတမေဟိ ပဉ္စဟိ? န အသေက္ခေန သီလက္ခန္ဓေန သမန္နာဂတော ဟောတိ, န အသေက္ခေန သမာဓိက္ခန္ဓေန သမန္နာဂတော ဟောတိ, န အသေက္ခေန ပညာက္ခန္ဓေန သမန္နာဂတော ဟောတိ, န အသေက္ခေန ဝိမုတ္တိက္ခန္ဓေန သမန္နာဂတော ဟောတိ, န အသေက္ခေန ဝိမုတ္တိဉာဏဒဿနက္ခန္ဓေန သမန္နာဂတော ဟောတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော. ပဉ္စဟုပါလိ, အင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗော. ကတမေဟိ ပဉ္စဟိ? အသေက္ခေန သီလက္ခန္ဓေန သမန္နာဂတော ဟောတိ, အသေက္ခေန သမာဓိက္ခန္ဓေန သမန္နာဂတော ဟောတိ, အသေက္ခေန ပညာက္ခန္ဓေန သမန္နာဂတော ဟောတိ, အသေက္ခေန ဝိမုတ္တိက္ခန္ဓေန သမန္နာဂတော ဟောတိ, အသေက္ခေန ဝိမုတ္တိဉာဏဒဿနက္ခန္ဓေန သမန္နာဂတော ဟောတိ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗော.
</Paragraph>

<Paragraph number="2103" book="pari">
အပရေဟိပိ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော. ကတမေဟိ ပဉ္စဟိ? န အတ္ထပဋိသမ္ဘိဒါပတ္တော ဟောတိ, န ဓမ္မပဋိသမ္ဘိဒါပတ္တော ဟောတိ, န နိရုတ္တိပဋိသမ္ဘိဒါပတ္တော ဟောတိ, န ပဋိဘာနပဋိသမ္ဘိဒါပတ္တော ဟောတိ, ယထာဝိမုတ္တံ စိတ္တံ န ပစ္စဝေက္ခိတာ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ န သာကစ္ဆိတဗ္ဗော. ပဉ္စဟုပါလိ, အင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗော. ကတမေဟိ ပဉ္စဟိ? အတ္ထပဋိသမ္ဘိဒါပတ္တော ဟောတိ, ဓမ္မပဋိသမ္ဘိဒါပတ္တော ဟောတိ, နိရုတ္တိပဋိသမ္ဘိဒါပတ္တော ဟောတိ, ပဋိဘာနပဋိသမ္ဘိဒါပတ္တော ဟောတိ, ယထာဝိမုတ္တံ စိတ္တံ ပစ္စဝေက္ခိတာ—  ဣမေဟိ ခေါ, ဥပါလိ, ပဉ္စဟင်္ဂေဟိ သမန္နာဂတေန ဘိက္ခုနာ သဒ္ဓိံ သာကစ္ဆိတဗ္ဗော”တိ.

</Paragraph>
</Division>

<Paragraph number="2104" type="center" book="pari">
ဘိက္ခုနောဝါဒဝဂ္ဂေါ နိဋ္ဌိတော အဋ္ဌမော.



</Paragraph>

<Paragraph number="2105" type="center" book="pari">
တဿုဒ္ဒါနံ


</Paragraph>

<Paragraph number="2106" type="verses" book="pari">
_ဘိက္ခုနီဟေဝ ကာတဗ္ဗံ,_  
_အပရေဟိ တထာ ဒုဝေ;_  
_ဘိက္ခုနီနံ တယော ကမ္မာ,_  
_န ဌပေတဗ္ဗာ ဒွေ ဒုကာ;_  
_န ဂဟေတဗ္ဗာ ဒွေ ဝုတ္တာ,_  
_သာကစ္ဆာသု စ ဒွေ ဒုကာတိ._
</Paragraph>