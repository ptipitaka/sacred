---
title: "9.10 စောဒကစုဒိတကပဋိသံယုတ္တကထာ"
tableOfContents: false
sidebar:
  order: 10
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="401" book="cula" e="ch" v="4" p="438">

<Paragraph number="1936" book="cula">
“အဓမ္မစောဒကဿ, ဘန္တေ, ဘိက္ခုနော ကတိဟာကာရေဟိ ဝိပ္ပဋိသာရော ဥပဒဟာတဗ္ဗော”တိ? “အဓမ္မစောဒကဿ, ဥပါလိ, ဘိက္ခုနော ပဉ္စဟာကာရေဟိ ဝိပ္ပဋိသာရော ဥပဒဟာတဗ္ဗော—  အကာလေနာယသ္မာ စောဒေသိ, နော ကာလေန, အလံ တေ ဝိပ္ပဋိသာရာယ; အဘူတေနာယသ္မာ စောဒေသိ, နော ဘူတေန, အလံ တေ ဝိပ္ပဋိသာရာယ; ဖရုသေနာယသ္မာ စောဒေသိ, နော သဏှေန, အလံ တေ ဝိပ္ပဋိသာရာယ; အနတ္ထသံဟိတေနာယသ္မာ စောဒေသိ, နော အတ္ထသံဟိတေန, အလံ တေ ဝိပ္ပဋိသာရာယ; ဒေါသန္တရော အာယသ္မာ စောဒေသိ, နော မေတ္တစိတ္တော, အလံ တေ ဝိပ္ပဋိသာရာယာတိ. အဓမ္မစောဒကဿ, ဥပါလိ, ဘိက္ခုနော ဣမေဟိ ပဉ္စဟာကာရေဟိ ဝိပ္ပဋိသာရော ဥပဒဟာတဗ္ဗော. တံ ကိဿ ဟေတု? ယထာ န အညောပိ ဘိက္ခု အဘူတေန စောဒေတဗ္ဗံ မညေယျာ”တိ.
</Paragraph>

<Paragraph number="1937" book="cula">
“အဓမ္မစုဒိတဿ ပန, ဘန္တေ, ဘိက္ခုနော ကတိဟာကာရေဟိ အဝိပ္ပဋိသာရော ဥပဒဟာတဗ္ဗော”တိ? “အဓမ္မစုဒိတဿ, ဥပါလိ, ဘိက္ခုနော ပဉ္စဟာကာရေဟိ အဝိပ္ပဋိသာရော ဥပဒဟာတဗ္ဗော—  အကာလေနာယသ္မာ စုဒိတော, နော ကာလေန, အလံ တေ အဝိပ္ပဋိသာရာယ; အဘူတေနာယသ္မာ စုဒိတော, နော ဘူတေန, အလံ တေ အဝိပ္ပဋိသာရာယ; ဖရုသေနာယသ္မာ စုဒိတော, နော သဏှေန, အလံ တေ အဝိပ္ပဋိသာရာယ; အနတ္ထသံဟိတေနာယသ္မာ စုဒိတော, နော အတ္ထသံဟိတေန, အလံ တေ အဝိပ္ပဋိသာရာယ; ဒေါသန္တရေနာယသ္မာ စုဒိတော, နော မေတ္တစိတ္တေန, အလံ တေ အဝိပ္ပဋိသာရာယာတိ. အဓမ္မစုဒိတဿ, ဥပါလိ, ဘိက္ခုနော ဣမေဟိ ပဉ္စဟာကာရေဟိ အဝိပ္ပဋိသာရော ဥပဒဟာတဗ္ဗော”တိ.
</Paragraph>

<Paragraph number="1938" book="cula">
“ဓမ္မစောဒကဿ, ဘန္တေ, ဘိက္ခုနော ကတိဟာကာရေဟိ အဝိပ္ပဋိသာရော ဥပဒဟာတဗ္ဗော”တိ? “ဓမ္မစောဒကဿ, ဥပါလိ, ဘိက္ခုနော ပဉ္စဟာကာရေဟိ အဝိပ္ပဋိသာရော ဥပဒဟာတဗ္ဗော—  ကာလေနာယသ္မာ စောဒေသိ, နော အကာလေန, အလံ တေ အဝိပ္ပဋိသာရာယ; ဘူတေနာယသ္မာ စောဒေသိ, နော အဘူတေန, အလံ တေ အဝိပ္ပဋိသာရာယ; သဏှေနာယသ္မာ စောဒေသိ, နော ဖရုသေန, အလံ တေ အဝိပ္ပဋိသာရာယ; အတ္ထသံဟိတေနာယသ္မာ စောဒေသိ, နော အနတ္ထသံဟိတေန, အလံ တေ အဝိပ္ပဋိသာရာယ; မေတ္တစိတ္တော အာယသ္မာ စောဒေသိ, နော ဒေါသန္တရော, အလံ တေ အဝိပ္ပဋိသာရာယာတိ. ဓမ္မစောဒကဿ, ဥပါလိ, ဘိက္ခုနော ဣမေဟိ ပဉ္စဟာကာရေဟိ အဝိပ္ပဋိသာရော ဥပဒဟာတဗ္ဗော. တံ ကိဿ ဟေတု? ယထာ အညောပိ ဘိက္ခု ဘူတေန စောဒေတဗ္ဗံ မညေယျာ”တိ.
</Paragraph>

<Paragraph number="1939" book="cula">
“ဓမ္မစုဒိတဿ ပန, ဘန္တေ, ဘိက္ခုနော ကတိဟာကာရေဟိ ဝိပ္ပဋိသာရော ဥပဒဟာတဗ္ဗော”တိ? “ဓမ္မစုဒိတဿ, ဥပါလိ, ဘိက္ခုနော ပဉ္စဟာကာရေဟိ ဝိပ္ပဋိသာရော ဥပဒဟာတဗ္ဗော—  ကာလေနာယသ္မာ စုဒိတော, နော အကာလေန, အလံ တေ ဝိပ္ပဋိသာရာယ; ဘူတေနာယသ္မာ စုဒိတော, နော အဘူတေန, အလံ တေ ဝိပ္ပဋိသာရာယ; သဏှေနာယသ္မာ စုဒိတော, နော ဖရုသေန, အလံ တေ ဝိပ္ပဋိသာရာယ; အတ္ထသံဟိတေနာယသ္မာ စုဒိတော, နော အနတ္ထသံဟိတေန, အလံ တေ ဝိပ္ပဋိသာရာယ; မေတ္တစိတ္တေနာယသ္မာ စုဒိတော, နော ဒေါသန္တရေန, အလံ တေ ဝိပ္ပဋိသာရာယာတိ. ဓမ္မစုဒိတဿ, ဥပါလိ, ဘိက္ခုနော ဣမေဟိ ပဉ္စဟာကာရေဟိ ဝိပ္ပဋိသာရော ဥပဒဟာတဗ္ဗော”တိ.
</Paragraph>

<Paragraph number="1940" book="cula">
“စောဒကေန, ဘန္တေ, ဘိက္ခုနာ ပရံ စောဒေတုကာမေန ကတိ ဓမ္မေ အဇ္ဈတ္တံ မနသိ ကရိတွာ ပရော စောဒေတဗ္ဗော”တိ? “စောဒကေနုပါလိ, ဘိက္ခုနာ ပရံ စောဒေတုကာမေန ပဉ္စ ဓမ္မေ အဇ္ဈတ္တံ မနသိ ကရိတွာ ပရော စောဒေတဗ္ဗော—  ကာရုညတာ, ဟိတေသိတာ, အနုကမ္ပိတာ, အာပတ္တိဝုဋ္ဌာနတာ, ဝိနယပုရေက္ခာရတာတိ. စောဒကေနုပါလိ, ဘိက္ခုနာ ပရံ စောဒေတုကာမေန ဣမေ ပဉ္စ ဓမ္မေ အဇ္ဈတ္တံ မနသိ ကရိတွာ ပရော စောဒေတဗ္ဗော”တိ.
</Paragraph>

<Paragraph number="1941" book="cula">
“စုဒိတေန ပန, ဘန္တေ, ဘိက္ခုနာ ကတိသု ဓမ္မေသု ပတိဋ္ဌာတဗ္ဗန်”တိ? “စုဒိတေနုပါလိ, ဘိက္ခုနာ ဒွီသု ဓမ္မေသု ပတိဋ္ဌာတဗ္ဗံ—  သစ္စေ စ အကုပ္ပေ စာ”တိ.

</Paragraph>
</Division>

<Paragraph number="1942" book="cula">
ဒုတိယဘာဏဝါရော နိဋ္ဌိတော.

  
ပါတိမောက္ခဋ္ဌပနက္ခန္ဓကော နဝမော.

  
ဣမမှိ ခန္ဓကေ ဝတ္ထူ တိံသ.



</Paragraph>

<Paragraph number="1943" type="center" book="cula">
တဿုဒ္ဒါနံ


</Paragraph>

<Paragraph number="1944" type="verses" book="cula">
ဥပေါသထေ ယာဝတိကံ,_  
_ပါပဘိက္ခု န နိက္ခမိ;_  
_မောဂ္ဂလ္လာနေန နိစ္ဆုဒ္ဓေါ,_  
_အစ္ဆေရာ ဇိနသာသနေ._  

</Paragraph>

<Paragraph number="1945" type="verses" book="cula">
_နိန္နောနုပုဗ္ဗသိက္ခာ စ,_  
_ဌိတဓမ္မော နာတိက္ကမ္မ;_  
_ကုဏပုက္ခိပတိ သံဃော,_  
_သဝန္တိယော ဇဟန္တိ စ._  

</Paragraph>

<Paragraph number="1946" type="verses" book="cula">
_သဝန္တိ ပရိနိဗ္ဗန္တိ,_  
_ဧကရသ ဝိမုတ္တိ စ;_  
_ဗဟု ဓမ္မဝိနယောပိ,_  
_ဘူတဋ္ဌာရိယပုဂ္ဂလာ._  

</Paragraph>

<Paragraph number="1947" type="verses" book="cula">
_သမုဒ္ဒံ ဥပမံ ကတွာ,_  
_ဝါစေသိ သာသနေ ဂုဏံ;_  
ဥပေါသထေ ပါတိမောက္ခံ,_  
_န အမှေ ကောစိ ဇာနာတိ._  

</Paragraph>

<Paragraph number="1948" type="verses" book="cula">
_ပဋိကစ္စေဝ ဥဇ္ဈန္တိ,_  
_ဧကော ဒွေ တီဏိ စတ္တာရိ;_  
_ပဉ္စ ဆ သတ္တ အဋ္ဌာနိ,_  
_နဝါ စ ဒသမာနိ စ._  

</Paragraph>

<Paragraph number="1949" type="verses" book="cula">
_သီလအာစာရဒိဋ္ဌိ စ,_  
_အာဇီဝံ စတုဘာဂိကေ;_  
_ပါရာဇိကဉ္စ သံဃာဒိ,_  
_ပါစိတ္တိ ပါဋိဒေသနိ._  

</Paragraph>

<Paragraph number="1950" type="verses" book="cula">
_ဒုက္ကဋံ ပဉ္စဘာဂေသု,_  
_သီလာစာရဝိပတ္တိ စ;_  
_အကတာယ ကတာယ စ,_  
_ဆဘာဂေသု ယထာဝိဓိ._  

</Paragraph>

<Paragraph number="1951" type="verses" book="cula">
_ပါရာဇိကဉ္စ သံဃာဒိ,_  
_ထုလ္လံ ပါစိတ္တိယေန စ;_  
_ပါဋိဒေသနိယဉ္စေဝ,_  
_ဒုက္ကဋဉ္စ ဒုဗ္ဘာသိတံ._  

</Paragraph>

<Paragraph number="1952" type="verses" book="cula">
_သီလာစာရဝိပတ္တိ စ,_  
_ဒိဋ္ဌိအာဇီဝဝိပတ္တိ;_  
_ယာ စ အဋ္ဌာ ကတာကတေ,_  
_တေနေတာ သီလာစာရဒိဋ္ဌိယာ._  

</Paragraph>

<Paragraph number="1953" type="verses" book="cula">
_အကတာယ ကတာယာပိ,_  
_ကတာကတာယမေဝ စ;_  
_ဧဝံ နဝဝိဓာ ဝုတ္တာ,_  
_ယထာဘူတေန ဉာယတော._  

</Paragraph>

<Paragraph number="1954" type="verses" book="cula">
_ပါရာဇိကော ဝိပ္ပကတာ,_  
_ပစ္စက္ခာတော တထေဝ စ;_  
ဥပေတိ ပစ္စာဒိယတိ,_  
_ပစ္စာဒါနကထာ စ ယာ._  

</Paragraph>

<Paragraph number="1955" type="verses" book="cula">
_သီလာစာရဝိပတ္တိ စ,_  
_တထာ ဒိဋ္ဌိဝိပတ္တိယာ;_  
_ဒိဋ္ဌသုတပရိသင်္ကိတံ,_  
_ဒသဓာ တံ ဝိဇာနာထ._  

</Paragraph>

<Paragraph number="1956" type="verses" book="cula">
_ဘိက္ခု ဝိပဿတိ ဘိက္ခုံ,_  
_အညော စာရောစယာတိ တံ;_  
_သောယေဝ တဿ အက္ခာတိ,_  
_ပါတိမောက္ခံ ဌပေတိ သော._  

</Paragraph>

<Paragraph number="1957" type="verses" book="cula">
_ဝုဋ္ဌာတိ အန္တရာယေန,_  
_ရာဇစောရဂ္ဂုဒကာ စ;_  
_မနုဿအမနုဿာ စ,_  
_ဝါဠသရီသပါ ဇီဝိဗြဟ္မံ._  

</Paragraph>

<Paragraph number="1958" type="verses" book="cula">
_ဒသန္နမညတရေန,_  
_တသ္မိံ အညတရေသု ဝါ;_  
_ဓမ္မိကာဓမ္မိကာ စေဝ,_  
_ယထာ မဂ္ဂေန ဇာနာထ._  

</Paragraph>

<Paragraph number="1959" type="verses" book="cula">
_ကာလဘူတတ္ထသံဟိတံ,_  
_လဘိဿာမိ ဘဝိဿတိ;_  
_ကာယဝါစသိကာ မေတ္တာ,_  
_ဗာဟုသစ္စံ ဥဘယာနိ._  

</Paragraph>

<Paragraph number="1960" type="verses" book="cula">
_ကာလဘူတေန သဏှေန,_  
_အတ္ထမေတ္တေန စောဒယေ;_  
_ဝိပ္ပဋိသာရဓမ္မေန,_  
_တထာ ဝါစာ ဝိနောဒယေ._  

</Paragraph>

<Paragraph number="1961" type="verses" book="cula">
_ဓမ္မစောဒစုဒိတဿ,_  
_ဝိနောဒေတိ ဝိပ္ပဋိသာရော;_  
_ကရုဏာ ဟိတာနုကမ္ပိ,_  
_ဝုဋ္ဌာနပုရေက္ခာရတော._  

</Paragraph>

<Paragraph number="1962" type="verses" book="cula">
_စောဒကဿ ပဋိပတ္တိ,_  
_သမ္ဗုဒ္ဓေန ပကာသိတာ;_  
_သစ္စေ စေဝ အကုပ္ပေ စ,_  
_စုဒိတဿေဝ ဓမ္မတာတိ._  


</Paragraph>

<Paragraph number="1963" type="center" book="cula">
ပါတိမောက္ခဋ္ဌပနက္ခန္ဓကော နိဋ္ဌိတော.
</Paragraph>