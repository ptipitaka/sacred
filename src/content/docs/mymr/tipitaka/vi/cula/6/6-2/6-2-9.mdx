---
title: 6.2.9 သေနာသနဂ္ဂါဟာပကသမ္မုတိ
tableOfContents: false
sidebar:
  order: 9
type: tipitaka
basket: vi
book: cula
review:
  current: review
  updated: '2025-10-27T21:49:33.774610'
  updated_by: ''
  notes: ''
  history:
  - state: review
    date: '2025-10-27T21:49:33.774610'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="317" book="cula" e="ch" v="4" p="317">

<Paragraph number="1366" book="cula">
အထ ခေါ ဘိက္ခူနံ ဧတဒဟောသိ—  “ကေန နု ခေါ သေနာသနံ ဂါဟေတဗ္ဗန်”တိ? ဘဂဝတော ဧတမတ္ထံ အာရောစေသုံ …ပေ…  “အနုဇာနာမိ, ဘိက္ခဝေ, ပဉ္စဟင်္ဂေဟိ သမန္နာဂတံ ဘိက္ခုံ သေနာသနဂ္ဂါဟာပကံ သမ္မန္နိတုံ—  ယော န ဆန္ဒာဂတိံ ဂစ္ဆေယျ, န ဒေါသာဂတိံ ဂစ္ဆေယျ, န မောဟာဂတိံ ဂစ္ဆေယျ, န ဘယာဂတိံ ဂစ္ဆေယျ, ဂဟိတာဂဟိတဉ္စ ဇာနေယျ. ဧဝဉ္စ ပန, ဘိက္ခဝေ, သမ္မန္နိတဗ္ဗော—
</Paragraph>

<Paragraph number="1367" book="cula">
ပဌမံ ဘိက္ခု ယာစိတဗ္ဗော, ယာစိတွာ ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—
</Paragraph>

<Paragraph number="1368" book="cula">
‘သုဏာတု မေ, ဘန္တေ, သံဃော. ယဒိ သံဃဿ ပတ္တကလ္လံ, သံဃော ဣတ္ထန္နာမံ ဘိက္ခုံ သေနာသနဂ္ဂါဟာပကံ သမ္မန္နေယျ. ဧသာ ဉတ္တိ.
</Paragraph>

<Paragraph number="1369" book="cula">
သုဏာတု မေ, ဘန္တေ, သံဃော. သံဃော ဣတ္ထန္နာမံ ဘိက္ခုံ သေနာသနဂ္ဂါဟာပကံ သမ္မန္နတိ. ယဿာယသ္မတော ခမတိ ဣတ္ထန္နာမဿ ဘိက္ခုနော သေနာသနဂ္ဂါဟာပကဿ သမ္မုတိ, သော တုဏှဿ; ယဿ နက္ခမတိ, သော ဘာသေယျ.
</Paragraph>

<Paragraph number="1370" book="cula">
သမ္မတော သံဃေန ဣတ္ထန္နာမော ဘိက္ခု သေနာသနဂ္ဂါဟာပကော. ခမတိ သံဃဿ, တသ္မာ တုဏှီ, ဧဝမေတံ ဓာရယာမီ’”တိ.
</Paragraph>

</Division>
<Division number="318" book="cula" e="ch" v="4" p="317">

<Paragraph number="1371" book="cula">
အထ ခေါ သေနာသနဂ္ဂါဟာပကာနံ ဘိက္ခူနံ ဧတဒဟောသိ—  “ကထံ နု ခေါ သေနာသနံ ဂါဟေတဗ္ဗန်”တိ? ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ပဌမံ ဘိက္ခူ ဂဏေတုံ, ဘိက္ခူ ဂဏေတွာ သေယျာ ဂဏေတုံ, သေယျာ ဂဏေတွာ သေယျဂ္ဂေန ဂါဟေတုန်”တိ. သေယျဂ္ဂေန ဂါဟေန္တာ သေယျာ ဥဿာရယိံသု …ပေ…  “အနုဇာနာမိ, ဘိက္ခဝေ, ဝိဟာရဂ္ဂေန ဂါဟေတုန်”တိ. ဝိဟာရဂ္ဂေန ဂါဟေန္တာ ဝိဟာရာ ဥဿာရယိံသု …ပေ…  “အနုဇာနာမိ, ဘိက္ခဝေ, ပရိဝေဏဂ္ဂေန ဂါဟေတုန်”တိ. ပရိဝေဏဂ္ဂေန ဂါဟေန္တာ ပရိဝေဏာ ဥဿာရယိံသု …ပေ…  “အနုဇာနာမိ, ဘိက္ခဝေ, အနုဘာဂမ္ပိ ဒါတုံ. ဂဟိတေ အနုဘာဂေ အညော ဘိက္ခု အာဂစ္ဆတိ, အကာမာ န ဒါတဗ္ဗော”တိ.
</Paragraph>

<Paragraph number="1372" book="cula">
တေန ခေါ ပန သမယေန ဘိက္ခူ နိဿီမေ ဌိတဿ သေနာသနံ ဂါဟေန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, နိဿီမေ ဌိတဿ သေနာသနံ ဂါဟေတဗ္ဗံ. ယော ဂါဟေယျ, အာပတ္တိ ဒုက္ကဋဿာ”တိ.
</Paragraph>

<Paragraph number="1373" book="cula">
တေန ခေါ ပန သမယေန ဘိက္ခူ သေနာသနံ ဂဟေတွာ သဗ္ဗကာလံ ပဋိဗာဟန္တိ. ဘဂဝတော ဧတမတ္ထံ အာရောစေသုံ. “န, ဘိက္ခဝေ, သေနာသနံ ဂဟေတွာ သဗ္ဗကာလံ ပဋိဗာဟိတဗ္ဗံ. ယော ပဋိဗာဟေယျ, အာပတ္တိ ဒုက္ကဋဿ. အနုဇာနာမိ, ဘိက္ခဝေ, ဝဿာနံ တေမာသံ ပဋိဗာဟိတုံ, ဥတုကာလံ ပန န ပဋိဗာဟိတုန်”တိ.
</Paragraph>

<Paragraph number="1374" book="cula">
အထ ခေါ ဘိက္ခူနံ ဧတဒဟောသိ—  “ကတိ နု ခေါ သေနာသနဂ္ဂါဟာ”တိ? ဘဂဝတော ဧတမတ္ထံ အာရောစေသုံ. “တယော မေ, ဘိက္ခဝေ, သေနာသနဂ္ဂါဟာ—  ပုရိမကော, ပစ္ဆိမကော, အန္တရာမုတ္တကော. အပရဇ္ဇုဂတာယ အာသာဠှိယာ ပုရိမကော ဂါဟေတဗ္ဗော. မာသဂတာယ အာသာဠှိယာ ပစ္ဆိမကော ဂါဟေတဗ္ဗော. အပရဇ္ဇုဂတာယ ပဝါရဏာယ အာယတိံ ဝဿာဝါသတ္ထာယ အန္တရာမုတ္တကော ဂါဟေတဗ္ဗော. ဣမေ ခေါ, ဘိက္ခဝေ, တယော သေနာသနဂ္ဂါဟာ”တိ.

</Paragraph>
</Division>

<Paragraph number="1375" type="center" book="cula">
ဒုတိယဘာဏဝါရော နိဋ္ဌိတော.
</Paragraph>