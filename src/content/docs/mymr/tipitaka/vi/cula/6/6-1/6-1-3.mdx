---
title: 6.1.3 သေတဝဏ္ဏာဒိအနုဇာနန
tableOfContents: false
sidebar:
  order: 3
type: tipitaka
basket: vi
book: cula
review:
  current: review
  updated: '2025-10-22T11:23:18.023546'
  updated_by: ''
  notes: ''
  history:
  - state: review
    date: '2025-10-22T11:23:18.023546'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="298" book="cula" e="ch" v="4" p="296">

<Paragraph number="1287" book="cula">
တေန ခေါ ပန သမယေန တိတ္ထိယာနံ သေယျာယော သေတဝဏ္ဏာ ဟောန္တိ, ကာဠဝဏ္ဏကတာ ဘူမိ, ဂေရုကပရိကမ္မကတာ ဘိတ္တိ. ဗဟူ မနုဿာ သေယျာပေက္ခကာ ဂစ္ဆန္တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဝိဟာရေ သေတဝဏ္ဏံ ကာဠဝဏ္ဏံ ဂေရုကပရိကမ္မန်”တိ.
</Paragraph>

<Paragraph number="1288" book="cula">
တေန ခေါ ပန သမယေန ဖရုသာယ ဘိတ္တိယာ သေတဝဏ္ဏော န နိပတတိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ထုသပိဏ္ဍံ ဒတွာ ပါဏိကာယ ပဋိဗာဟေတွာ သေတဝဏ္ဏံ နိပါတေတုန်”တိ. သေတဝဏ္ဏော အနိဗန္ဓနီယော ဟောတိ …ပေ…  “အနုဇာနာမိ, ဘိက္ခဝေ, သဏှမတ္တိကံ ဒတွာ ပါဏိကာယ ပဋိဗာဟေတွာ သေတဝဏ္ဏံ နိပါတေတုန်”တိ. သေတဝဏ္ဏော အနိဗန္ဓနီယော ဟောတိ …ပေ…  “အနုဇာနာမိ, ဘိက္ခဝေ, ဣက္ကာသံ ပိဋ္ဌမဒ္ဒန်”တိ.
</Paragraph>

<Paragraph number="1289" book="cula">
တေန ခေါ ပန သမယေန ဖရုသာယ ဘိတ္တိယာ ဂေရုကာ န နိပတတိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ထုသပိဏ္ဍံ ဒတွာ ပါဏိကာယ ပဋိဗာဟေတွာ ဂေရုကံ နိပါတေတုန်”တိ. ဂေရုကာ အနိဗန္ဓနီယာ ဟောတိ …ပေ…  “အနုဇာနာမိ, ဘိက္ခဝေ, ကုဏ္ဍကမတ္တိကံ ဒတွာ ပါဏိကာယ ပဋိဗာဟေတွာ ဂေရုကံ နိပါတေတုန်”တိ. ဂေရုကာ အနိဗန္ဓနီယာ ဟောတိ …ပေ…  “အနုဇာနာမိ, ဘိက္ခဝေ, သာသပကုဋ္ဋံ သိတ္ထတေလကန်”တိ. အစ္စုဿန္နံ ဟောတိ …ပေ…  “အနုဇာနာမိ, ဘိက္ခဝေ, စောဠကေန ပစ္စုဒ္ဓရိတုန်”တိ.
</Paragraph>

<Paragraph number="1290" book="cula">
တေန ခေါ ပန သမယေန ဖရုသာယ ဘူမိယာ ကာဠဝဏ္ဏော န နိပတတိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ထုသပိဏ္ဍံ ဒတွာ ပါဏိကာယ ပဋိဗာဟေတွာ ကာဠဝဏ္ဏံ နိပါတေတုန်”တိ. ကာဠဝဏ္ဏော အနိဗန္ဓနီယော ဟောတိ …ပေ…  “အနုဇာနာမိ, ဘိက္ခဝေ, ဂဏ္ဍုမတ္တိကံ ဒတွာ ပါဏိကာယ ပဋိဗာဟေတွာ ကာဠဝဏ္ဏံ နိပါတေတုန်”တိ. ကာဠဝဏ္ဏော အနိဗန္ဓနီယော ဟောတိ …ပေ…  “အနုဇာနာမိ, ဘိက္ခဝေ, ဣက္ကာသံ ကသာဝန်”တိ.
</Paragraph>
</Division>