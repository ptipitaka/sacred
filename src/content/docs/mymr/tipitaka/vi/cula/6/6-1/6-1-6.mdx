---
title: "6.1.6 ဥပဋ္ဌာနသာလာအနုဇာနန"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="301" book="cula">

<Paragraph number="1300" book="cula">
တေန ခေါ ပန သမယေန ဘိက္ခူ အဇ္ဈောကာသေ ဘတ္တဝိဿဂ္ဂံ ကရောန္တာ သီတေနပိ ဥဏှေနပိ ကိလမန္တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ဥပဋ္ဌာနသာလန်”တိ. ဥပဋ္ဌာနသာလာ နီစဝတ္ထုကာ ဟောတိ, ဥဒကေန ဩတ္ထရိယျတိ …ပေ…  “အနုဇာနာမိ, ဘိက္ခဝေ, ဥစ္စဝတ္ထုကံ ကာတုန်”တိ. စယော ပရိပတတိ …ပေ…  “အနုဇာနာမိ, ဘိက္ခဝေ, စိနိတုံ တယော စယေ—  ဣဋ္ဌကာစယံ, သိလာစယံ, ဒါရုစယန်”တိ. အာရောဟန္တာ ဝိဟညန္တိ …ပေ…  “အနုဇာနာမိ, ဘိက္ခဝေ, တယော သောပါနေ—  ဣဋ္ဌကာသောပါနံ, သိလာသောပါနံ, ဒါရုသောပါနန်”တိ. အာရောဟန္တာ ပရိပတန္တိ …ပေ…  “အနုဇာနာမိ, ဘိက္ခဝေ, အာလမ္ဗနဗာဟန်”တိ. ဥပဋ္ဌာနသာလာယ တိဏစုဏ္ဏံ ပရိပတတိ …ပေ…  “အနုဇာနာမိ, ဘိက္ခဝေ, ဩဂုမ္ဖေတွာ ဥလ္လိတ္တာဝလိတ္တံ ကာတုံ—  သေတဝဏ္ဏံ ကာဠဝဏ္ဏံ ဂေရုကပရိကမ္မံ မာလာကမ္မံ လတာကမ္မံ မကရဒန္တကံ ပဉ္စပဋိကံ စီဝရဝံသံ စီဝရရဇ္ဇုန်”တိ.
</Paragraph>

<Paragraph number="1301" book="cula">
တေန ခေါ ပန သမယေန ဘိက္ခူ အဇ္ဈောကာသေ ဆမာယ စီဝရံ ပတ္ထရန္တိ. စီဝရံ ပံသုကိတံ ဟောတိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, အဇ္ဈောကာသေ စီဝရဝံသံ စီဝရရဇ္ဇုန်”တိ. ပါနီယံ ဩတပ္ပတိ …ပေ…  “အနုဇာနာမိ, ဘိက္ခဝေ, ပါနီယသာလံ ပါနီယမဏ္ဍပန်”တိ. ပါနီယသာလာ နီစဝတ္ထုကာ ဟောတိ, ဥဒကေန ဩတ္ထရိယျတိ …ပေ…  “အနုဇာနာမိ, ဘိက္ခဝေ, ဥစ္စဝတ္ထုကံ ကာတုန်”တိ. စယော ပရိပတတိ …ပေ…  “အနုဇာနာမိ, ဘိက္ခဝေ, စိနိတုံ တယော စယေ—  ဣဋ္ဌကာစယံ, သိလာစယံ, ဒါရုစယန်”တိ. အာရောဟန္တာ ဝိဟညန္တိ …ပေ…  “အနုဇာနာမိ, ဘိက္ခဝေ, တယော သောပါနေ—  ဣဋ္ဌကာသောပါနံ, သိလာသောပါနံ, ဒါရုသောပါနန်”တိ. အာရောဟန္တာ ပရိပတန္တိ …ပေ…  “အနုဇာနာမိ, ဘိက္ခဝေ, အာလမ္ဗနဗာဟန်”တိ. ပါနီယသာလာယ တိဏစုဏ္ဏံ ပရိပတတိ …ပေ…  “အနုဇာနာမိ, ဘိက္ခဝေ, ဩဂုမ္ဖေတွာ ဥလ္လိတ္တာဝလိတ္တံ ကာတုံ—  သေတဝဏ္ဏံ ကာဠဝဏ္ဏံ ဂေရုကပရိကမ္မံ မာလာကမ္မံ လတာကမ္မံ မကရဒန္တကံ ပဉ္စပဋိကံ စီဝရဝံသံ စီဝရရဇ္ဇုန်”တိ. ပါနီယဘာဇနံ န သံဝိဇ္ဇတိ …ပေ…  “အနုဇာနာမိ, ဘိက္ခဝေ, ပါနီယသင်္ခံ ပါနီယသရာဝကန်”တိ.
</Paragraph>
</Division>