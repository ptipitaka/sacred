---
title: 6.3.9 သာဋိယဂ္ဂါဟာပကာဒိသမ္မုတိ
tableOfContents: false
sidebar:
  order: 9
type: tipitaka
basket: vi
book: cula
review:
  current: review
  updated: '2025-10-22T11:23:18.527998'
  updated_by: ''
  notes: ''
  history:
  - state: review
    date: '2025-10-22T11:23:18.527998'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="329" book="cula" e="ch" v="4" p="332">

<Paragraph number="1445" book="cula">
တေန ခေါ ပန သမယေန သံဃဿ သာဋိယဂ္ဂါဟာပကော န ဟောတိ …ပေ…  ပတ္တဂ္ဂါဟာပကော န ဟောတိ …ပေ…  အာရာမိကပေသကော န ဟောတိ …ပေ…  သာမဏေရပေသကော န ဟောတိ. သာမဏေရာ အပေသိယမာနာ ကမ္မံ န ကရောန္တိ. ဘဂဝတော ဧတမတ္ထံ အာရောစေသုံ. “အနုဇာနာမိ, ဘိက္ခဝေ, ပဉ္စဟင်္ဂေဟိ သမန္နာဂတံ ဘိက္ခုံ သာမဏေရပေသကံ သမ္မန္နိတုံ—  ယော န ဆန္ဒာဂတိံ ဂစ္ဆေယျ, န ဒေါသာဂတိံ ဂစ္ဆေယျ, န မောဟာဂတိံ ဂစ္ဆေယျ, န ဘယာဂတိံ ဂစ္ဆေယျ, ပေသိတာပေသိတဉ္စ ဇာနေယျ. ဧဝဉ္စ ပန, ဘိက္ခဝေ, သမ္မန္နိတဗ္ဗော. ပဌမံ ဘိက္ခု ယာစိတဗ္ဗော, ယာစိတွာ ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—
</Paragraph>

<Paragraph number="1446" book="cula">
‘သုဏာတု မေ, ဘန္တေ, သံဃော. ယဒိ သံဃဿ ပတ္တကလ္လံ, သံဃော ဣတ္ထန္နာမံ ဘိက္ခုံ သာမဏေရပေသကံ သမ္မန္နေယျ. ဧသာ ဉတ္တိ.
</Paragraph>

<Paragraph number="1447" book="cula">
သုဏာတု မေ, ဘန္တေ, သံဃော. သံဃော ဣတ္ထန္နာမံ ဘိက္ခုံ သာမဏေရပေသကံ သမ္မန္နတိ. ယဿာယသ္မတော ခမတိ ဣတ္ထန္နာမဿ ဘိက္ခုနော သာမဏေရပေသကဿ သမ္မုတိ, သော တုဏှဿ; ယဿ နက္ခမတိ, သော ဘာသေယျ.
</Paragraph>

<Paragraph number="1448" book="cula">
သမ္မတော သံဃေန ဣတ္ထန္နာမော ဘိက္ခု သာမဏေရပေသကော. ခမတိ သံဃဿ, တသ္မာ တုဏှီ, ဧဝမေတံ ဓာရယာမီ’”တိ.

</Paragraph>
</Division>

<Paragraph number="1449" type="center" book="cula">
တတိယဘာဏဝါရော နိဋ္ဌိတော.

  
သေနာသနက္ခန္ဓကော ဆဋ္ဌော.



</Paragraph>

<Paragraph number="1450" type="center" book="cula">
တဿုဒ္ဒါနံ


</Paragraph>

<Paragraph number="1451" type="verses" book="cula">
_ဝိဟာရံ ဗုဒ္ဓသေဋ္ဌေန,_  
_အပညတ္တံ တဒါ အဟု;_  
_တဟံ တဟံ နိက္ခမန္တိ,_  
_ဝါသာ တေ ဇိနသာဝကာ._  

</Paragraph>

<Paragraph number="1452" type="verses" book="cula">
_သေဋ္ဌီ ဂဟပတိ ဒိသွာ,_  
_ဘိက္ခူနံ ဣဒမဗြဝိ;_  
_ကာရာပေယျံ ဝသေယျာထ,_  
_ပဋိပုစ္ဆိံသု နာယကံ._  

</Paragraph>

<Paragraph number="1453" type="verses" book="cula">
_ဝိဟာရံ အဍ္ဎယောဂဉ္စ,_  
_ပါသာဒံ ဟမ္မိယံ ဂုဟံ;_  
_ပဉ္စလေဏံ အနုညာသိ,_  
_ဝိဟာရေ သေဋ္ဌိ ကာရယိ._  

</Paragraph>

<Paragraph number="1454" type="verses" book="cula">
_ဇနော ဝိဟာရံ ကာရေတိ,_  
_အကဝါဋံ အသံဝုတံ;_  
_ကဝါဋံ ပိဋ္ဌသင်္ဃာဋံ,_  
ဥဒုက္ခလဉ္စ ဥတ္တရိ._  

</Paragraph>

<Paragraph number="1455" type="verses" book="cula">
_အာဝိဉ္ဆနစ္ဆိဒ္ဒံ ရဇ္ဇုံ,_  
_ဝဋ္ဋိဉ္စ ကပိသီသကံ;_  
_သူစိဃဋိတာဠစ္ဆိဒ္ဒံ,_  
_လောဟကဋ္ဌဝိသာဏကံ._  

</Paragraph>

<Paragraph number="1456" type="verses" book="cula">
_ယန္တကံ သူစိကဉ္စေဝ,_  
_ဆဒနံ ဥလ္လိတ္တာဝလိတ္တံ;_  
_ဝေဒိဇာလသလာကဉ္စ,_  
_စက္ကလိ သန္ထရေန စ._  

</Paragraph>

<Paragraph number="1457" type="verses" book="cula">
_မိဍ္ဎိ ဗိဒလမဉ္စဉ္စ,_  
_သောသာနိကမသာရကော;_  
_ဗုန္ဒိကုဠိရပါဒဉ္စ,_  
_အာဟစ္စာသန္ဒိ ဥစ္စကေ._  

</Paragraph>

<Paragraph number="1458" type="verses" book="cula">
_သတ္တင်္ဂေါ စ ဘဒ္ဒပီဌံ,_  
_ပီဌကေဠကပါဒကံ;_  
_အာမလာဖလကာ ကောစ္ဆာ,_  
_ပလာလပီဌမေဝ စ._  

</Paragraph>

<Paragraph number="1459" type="verses" book="cula">
ဥစ္စာဟိပဋိပါဒကာ,_  
_အဋ္ဌင်္ဂုလိ စ ပါဒကာ;_  
_သုတ္တံ အဋ္ဌပဒံ စောဠံ,_  
_တူလိကံ အဍ္ဎကာယိကံ._  

</Paragraph>

<Paragraph number="1460" type="verses" book="cula">
_ဂိရဂ္ဂေါ ဘိသိယော စာပိ,_  
_ဒုဿံ သေနာသနမ္ပိ စ;_  
_ဩနဒ္ဓံ ဟေဋ္ဌာ ပတတိ,_  
ဥပ္ပါဋေတွာ ဟရန္တိ စ._  

</Paragraph>

<Paragraph number="1461" type="verses" book="cula">
_ဘတ္တိဉ္စ ဟတ္ထဘတ္တိဉ္စ,_  
_အနုညာသိ တထာဂတော;_  
_တိတ္ထိယာ ဝိဟာရေ စာပိ,_  
_ထုသံ သဏှဉ္စ မတ္တိကာ._  

</Paragraph>

<Paragraph number="1462" book="cula">
ဣက္ကာသံ ပါဏိကံ ကုဏ္ဍံ,_  
_သာသပံ သိတ္ထတေလကံ;_  
ဥဿန္နေ ပစ္စုဒ္ဓရိတုံ,_  
_ဖရုသံ ဂဏ္ဍုမတ္တိကံ._  

</Paragraph>

<Paragraph number="1463" type="verses" book="cula">
ဣက္ကာသံ ပဋိဘာနဉ္စ,_  
_နီစာ စယော စ အာရုဟံ;_  
_ပရိပတန္တိ အာဠကာ,_  
_အဍ္ဎကုဋ္ဋံ တယော ပုန._  

</Paragraph>

<Paragraph number="1464" type="verses" book="cula">
_ခုဒ္ဒကေ ကုဋ္ဋပါဒေါ စ,_  
_ဩဝဿတိ သရံ ခိလံ;_  
_စီဝရဝံသံ ရဇ္ဇုဉ္စ,_  
_အာဠိန္ဒံ ကိဋိကေန စ._  

</Paragraph>

<Paragraph number="1465" type="verses" book="cula">
_အာလမ္ဗနံ တိဏစုဏ္ဏံ,_  
_ဟေဋ္ဌာမဂ္ဂေ နယံ ကရေ;_  
_အဇ္ဈောကာသေ ဩတပ္ပတိ,_  
_သာလံ ဟေဋ္ဌာ စ ဘာဇနံ._  

</Paragraph>

<Paragraph number="1466" type="verses" book="cula">
_ဝိဟာရော ကောဋ္ဌကော စေဝ,_  
_ပရိဝေဏဂ္ဂိသာလကံ;_  
_အာရာမေ စ ပုန ကောဋ္ဌေ,_  
_ဟေဋ္ဌညေဝ နယံ ကရေ._  

</Paragraph>

<Paragraph number="1467" type="verses" book="cula">
_သုဓံ အနာထပိဏ္ဍိ စ,_  
_သဒ္ဓေါ သီတဝနံ အဂါ;_  
_ဒိဋ္ဌဓမ္မော နိမန္တေသိ,_  
_သဟ သံဃေန နာယကံ._  

</Paragraph>

<Paragraph number="1468" type="verses" book="cula">
_အာဏာပေသန္တရာမဂ္ဂေ,_  
_အာရာမံ ကာရယီ ဂဏော;_  
_ဝေသာလိယံ နဝကမ္မံ,_  
_ပုရတော စ ပရိဂ္ဂဟိ._  

</Paragraph>

<Paragraph number="1469" type="verses" book="cula">
_ကော အရဟတိ ဘတ္တဂ္ဂေ,_  
_တိတ္တိရဉ္စ အဝန္ဒိယာ;_  
_ပရိဂ္ဂဟိတန္တရဃရာ,_  
_တူလော သာဝတ္ထိ ဩသရိ._  

</Paragraph>

<Paragraph number="1470" type="verses" book="cula">
_ပတိဋ္ဌာပေသိ အာရာမံ,_  
_ဘတ္တဂ္ဂေ စ ကောလာဟလံ;_  
_ဂိလာနာ ဝရသေယျာ စ,_  
_လေသာ သတ္တရသာ တဟိံ._  

</Paragraph>

<Paragraph number="1471" type="verses" book="cula">
_ကေန နု ခေါ ကထံ နု ခေါ,_  
_ဝိဟာရဂ္ဂေန ဘာဇယိ;_  
_ပရိဝေဏံ အနုဘာဂဉ္စ,_  
_အကာမာ ဘာဂံ နော ဒဒေ._  

</Paragraph>

<Paragraph number="1472" type="verses" book="cula">
_နိဿီမံ သဗ္ဗကာလဉ္စ,_  
_ဂါဟာ သေနာသနေ တယော;_  
ဥပနန္ဒော စ ဝဏ္ဏေသိ,_  
_ဌိတကာ သမကာသနာ._  

</Paragraph>

<Paragraph number="1473" type="verses" book="cula">
_သမာနာသနိကာ ဘိန္ဒိံသု,_  
_တိဝဂ္ဂါ စ ဒုဝဂ္ဂိကံ;_  
_အသမာနာသနိကာ ဒီဃံ,_  
_သာဠိန္ဒံ ပရိဘုဉ္ဇိတုံ._  

</Paragraph>

<Paragraph number="1474" type="verses" book="cula">
_အယျိကာ စ အဝိဒူရေ,_  
_ဘာဇိတဉ္စ ကီဋာဂိရေ;_  
_အာဠဝီ ပိဏ္ဍကကုဋ္ဋေဟိ,_  
_ဒွါရအဂ္ဂဠဝဋ္ဋိကာ._  

</Paragraph>

<Paragraph number="1475" type="verses" book="cula">
_အာလောကသေတကာဠဉ္စ,_  
_ဂေရုဆာဒနဗန္ဓနာ;_  
_ဘဏ္ဍိခဏ္ဍပရိဘဏ္ဍံ,_  
_ဝီသ တိံသာ စ ကာလိကာ._  

</Paragraph>

<Paragraph number="1476" type="verses" book="cula">
_ဩသိတေ အကတံ ဝိပ္ပံ,_  
_ခုဒ္ဒေ ဆပ္ပဉ္စဝဿိကံ;_  
_အဍ္ဎယောဂေ စ သတ္တဋ္ဌ,_  
_မဟလ္လေ ဒသ ဒွါဒသ._  

</Paragraph>

<Paragraph number="1477" type="verses" book="cula">
_သဗ္ဗံ ဝိဟာရံ ဧကဿ,_  
_အညံ ဝါသေန္တိ သံဃိကံ;_  
_နိဿီမံ သဗ္ဗကာလဉ္စ,_  
_ပက္ကမိ ဝိဗ္ဘမန္တိ စ._  

</Paragraph>

<Paragraph number="1478" type="verses" book="cula">
_ကာလဉ္စ သာမဏေရဉ္စ,_  
_သိက္ခာပစ္စက္ခအန္တိမံ;_  
ဥမ္မတ္တခိတ္တစိတ္တာ စ,_  
_ဝေဒနာပတ္တိဒဿနာ._  

</Paragraph>

<Paragraph number="1479" type="verses" book="cula">
_အပ္ပဋိကမ္မဒိဋ္ဌိယာ,_  
_ပဏ္ဍကာ ထေယျတိတ္ထိယာ;_  
_တိရစ္ဆာနမာတုပိတု,_  
_အရဟန္တာ စ ဒူသကာ._  

</Paragraph>

<Paragraph number="1480" type="verses" book="cula">
_ဘေဒကာ လောဟိတုပ္ပါဒါ,_  
ဥဘတော စာပိ ဗျဉ္ဇနကာ;_  
_မာ သံဃဿ ပရိဟာယိ,_  
_ကမ္မံ အညဿ ဒါတဝေ._  

</Paragraph>

<Paragraph number="1481" type="verses" book="cula">
_ဝိပ္ပကတေ စ အညဿ,_  
_ကတေ တဿေဝ ပက္ကမေ;_  
_ဝိဗ္ဘမတိ ကာလင်္ကတော,_  
_သာမဏေရော စ ဇာယတိ._  

</Paragraph>

<Paragraph number="1482" type="verses" book="cula">
_ပစ္စက္ခာတော စ သိက္ခာယ,_  
_အန္တိမဇ္ဈာပန္နကော ယဒိ;_  
_သံဃောဝ သာမိကော ဟောတိ,_  
ဥမ္မတ္တခိတ္တဝေဒနာ._  

</Paragraph>

<Paragraph number="1483" type="verses" book="cula">
_အဒဿနာပ္ပဋိကမ္မေ,_  
_ဒိဋ္ဌိ တဿေဝ ဟောတိ တံ;_  
_ပဏ္ဍကော ထေယျတိတ္ထီ စ,_  
_တိရစ္ဆာနမာတုပေတ္တိကံ._  

</Paragraph>

<Paragraph number="1484" type="verses" book="cula">
_ဃာတကော ဒူသကော စာပိ,_  
_ဘေဒလောဟိတဗျဉ္ဇနာ;_  
_ပဋိဇာနာတိ ယဒိ သော,_  
_သံဃောဝ ဟောတိ သာမိကော._  

</Paragraph>

<Paragraph number="1485" type="verses" book="cula">
_ဟရန္တညတြ ကုက္ကုစ္စံ,_  
ဥန္ဒြိယတိ စ ကမ္ဗလံ;_  
_ဒုဿဉ္စ စမ္မစက္ကလီ,_  
_စောဠကံ အက္ကမန္တိ စ._  

</Paragraph>

<Paragraph number="1486" type="verses" book="cula">
_အလ္လာ ဥပါဟနာနိဋ္ဌု,_  
_လိခန္တိ အပဿေန္တိ စ;_  
_အပဿေနံ လိခတေဝ,_  
_ဓောတပစ္စတ္ထရေန စ._  

</Paragraph>

<Paragraph number="1487" type="verses" book="cula">
_ရာဇဂဟေ န သက္ကောန္တိ,_  
_လာမကံ ဘတ္တုဒ္ဒေသကံ;_  
_ကထံ နု ခေါ ပညာပကံ,_  
_ဘဏ္ဍာဂါရိကသမ္မုတိ._  

</Paragraph>

<Paragraph number="1488" type="verses" book="cula">
_ပဋိဂ္ဂါဟဘာဇကော စာပိ,_  
_ယာဂု စ ဖလဘာဇကော;_  
_ခဇ္ဇကဘာဇကော စေဝ,_  
_အပ္ပမတ္တကဝိဿဇ္ဇေ._  

</Paragraph>

<Paragraph number="1489" type="verses" book="cula">
_သာဋိယဂ္ဂါဟာပကော စေဝ,_  
_တထေဝ ပတ္တဂ္ဂါဟကော;_  
_အာရာမိကသာမဏေရ,_  
_ပေသကဿ စ သမ္မုတိ._  

</Paragraph>

<Paragraph number="1490" type="verses" book="cula">
_သဗ္ဗာဘိဘူ လောကဝိဒူ,_  
_ဟိတစိတ္တော ဝိနာယကော;_  
_လေဏတ္ထဉ္စ သုခတ္ထဉ္စ,_  
_ဈာယိတုဉ္စ ဝိပဿိတုန္တိ._  


</Paragraph>

<Paragraph number="1491" type="center" book="cula">
သေနာသနက္ခန္ဓကော နိဋ္ဌိတော.
</Paragraph>