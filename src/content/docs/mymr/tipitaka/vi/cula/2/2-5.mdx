---
title: 2.5 အဗ္ဘာနာရဟဝတ္တ
tableOfContents: false
sidebar:
  order: 5
type: tipitaka
basket: vi
book: cula
review:
  current: review
  updated: '2025-10-22T11:23:16.757215'
  updated_by: ''
  notes: ''
  history:
  - state: review
    date: '2025-10-22T11:23:16.757215'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="95" book="cula" e="ch" v="4" p="100">

<Paragraph number="474" book="cula">
တေန ခေါ ပန သမယေန အဗ္ဘာနာရဟာ ဘိက္ခူ သာဒိယန္တိ ပကတတ္တာနံ ဘိက္ခူနံ အဘိဝါဒနံ ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မံ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အဗ္ဘာနာရဟာ ဘိက္ခူ သာဒိယိဿန္တိ ပကတတ္တာနံ ဘိက္ခူနံ အဘိဝါဒနံ ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မန်”တိ. အထ ခေါ တေ ဘိက္ခူ ဘဂဝတော ဧတမတ္ထံ အာရောစေသုံ.
</Paragraph>

<Paragraph number="475" book="cula">
အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဘိက္ခုသံဃံ သန္နိပါတာပေတွာ ဘိက္ခူ ပဋိပုစ္ဆိ—  “သစ္စံ ကိရ, ဘိက္ခဝေ, အဗ္ဘာနာရဟာ ဘိက္ခူ သာဒိယန္တိ ပကတတ္တာနံ ဘိက္ခူနံ အဘိဝါဒနံ ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မန်”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ—  “အနနုစ္ဆဝိကံ …ပေ…  ကထဉှိ နာမ, ဘိက္ခဝေ, အဗ္ဘာနာရဟာ ဘိက္ခူ သာဒိယိဿန္တိ ပကတတ္တာနံ ဘိက္ခူနံ အဘိဝါဒနံ ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မံ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဝိဂရဟိတွာ …ပေ…  ဓမ္မိံ ကထံ ကတွာ ဘိက္ခူ အာမန္တေသိ—  “န, ဘိက္ခဝေ, အဗ္ဘာနာရဟေန ဘိက္ခုနာ သာဒိတဗ္ဗံ ပကတတ္တာနံ ဘိက္ခူနံ အဘိဝါဒနံ ပစ္စုပဋ္ဌာနံ …ပေ…  နဟာနေ ပိဋ္ဌိပရိကမ္မံ. ယော သာဒိယေယျ, အာပတ္တိ ဒုက္ကဋဿ. အနုဇာနာမိ, ဘိက္ခဝေ, အဗ္ဘာနာရဟာနံ ဘိက္ခူနံ မိထု ယထာဝုဍ္ဎံ အဘိဝါဒနံ ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မံ. အနုဇာနာမိ, ဘိက္ခဝေ, အဗ္ဘာနာရဟာနံ ဘိက္ခူနံ ပဉ္စ ယထာဝုဍ္ဎံ—  ဥပေါသထံ, ပဝါရဏံ, ဝဿိကသာဋိကံ, ဩဏောဇနံ, ဘတ္တံ. တေန ဟိ, ဘိက္ခဝေ, အဗ္ဘာနာရဟာနံ ဘိက္ခူနံ ဝတ္တံ ပညပေဿာမိ ယထာ အဗ္ဘာနာရဟေဟိ ဘိက္ခူဟိ ဝတ္တိတဗ္ဗံ.
</Paragraph>

</Division>
<Division number="96" book="cula" e="ch" v="4" p="100">

<Paragraph number="476" book="cula">
အဗ္ဘာနာရဟေန, ဘိက္ခဝေ, ဘိက္ခုနာ သမ္မာ ဝတ္တိတဗ္ဗံ. တတြာယံ သမ္မာဝတ္တနာ—
</Paragraph>

<Paragraph number="477" book="cula">
န ဥပသမ္ပာဒေတဗ္ဗံ …ပေ…  (ယထာ ဟေဋ္ဌာ, တထာ ဝိတ္ထာရေတဗ္ဗံ) န ဘိက္ခူဟိ သမ္ပယောဇေတဗ္ဗံ.
</Paragraph>

<Paragraph number="478" book="cula">
န, ဘိက္ခဝေ, အဗ္ဘာနာရဟေန ဘိက္ခုနာ ပကတတ္တဿ ဘိက္ခုနော ပုရတော ဂန္တဗ္ဗံ, န ပုရတော နိသီဒိတဗ္ဗံ. ယော ဟောတိ သံဃဿ အာသနပရိယန္တော သေယျာပရိယန္တော ဝိဟာရပရိယန္တော သော တဿ ပဒါတဗ္ဗော. တေန စ သော သာဒိတဗ္ဗော.
</Paragraph>

<Paragraph number="479" book="cula">
န, ဘိက္ခဝေ, အဗ္ဘာနာရဟေန ဘိက္ခုနာ ပကတတ္တေန ဘိက္ခုနာ ပုရေသမဏေန ဝါ ပစ္ဆာသမဏေန ဝါ ကုလာနိ ဥပသင်္ကမိတဗ္ဗာနိ; န အာရညိကင်္ဂံ သမာဒါတဗ္ဗံ; န ပိဏ္ဍပါတိကင်္ဂံ သမာဒါတဗ္ဗံ; န စ တပ္ပစ္စယာ ပိဏ္ဍပါတော နီဟရာပေတဗ္ဗော—  မာ မံ ဇာနိံသူတိ.
</Paragraph>

<Paragraph number="480" book="cula">
န, ဘိက္ခဝေ, အဗ္ဘာနာရဟေန ဘိက္ခုနာ သဘိက္ခုကာ အာဝါသာ အဘိက္ခုကော အာဝါသော ဂန္တဗ္ဗော, အညတြ ပကတတ္တေန, အညတြ အန္တရာယာ.
</Paragraph>

<Paragraph number="481" book="cula">
န, ဘိက္ခဝေ, အဗ္ဘာနာရဟေန ဘိက္ခုနာ သဘိက္ခုကာ အာဝါသာ အဘိက္ခုကော အနာဝါသော ဂန္တဗ္ဗော, အညတြ ပကတတ္တေန, အညတြ အန္တရာယာ …ပေ… . (ယထာ ဟေဋ္ဌာ, တထာ ဝိတ္ထာရေတဗ္ဗာ.)
</Paragraph>

<Paragraph number="482" book="cula">
ဂန္တဗ္ဗော, ဘိက္ခဝေ, အဗ္ဘာနာရဟေန ဘိက္ခုနာ သဘိက္ခုကာ အာဝါသာ …ပေ…  အနာဝါသာ …ပေ…  အာဝါသာ ဝါ အနာဝါသာ ဝါ သဘိက္ခုကော အာဝါသော …ပေ…  သဘိက္ခုကော အနာဝါသော …ပေ…  သဘိက္ခုကော အာဝါသော ဝါ အနာဝါသော ဝါ, ယတ္ထဿု ဘိက္ခူ သမာနသံဝါသကာ, ယံ ဇညာ သက္ကောမိ အဇ္ဇေဝ ဂန္တုန္တိ.
</Paragraph>

<Paragraph number="483" book="cula">
န, ဘိက္ခဝေ, အဗ္ဘာနာရဟေန ဘိက္ခုနာ ပကတတ္တေန ဘိက္ခုနာ သဒ္ဓိံ ဧကစ္ဆန္နေ အာဝါသေ ဝတ္ထဗ္ဗံ, န ဧကစ္ဆန္နေ အနာဝါသေ ဝတ္ထဗ္ဗံ, န ဧကစ္ဆန္နေ အာဝါသေ ဝါ အနာဝါသေ ဝါ ဝတ္ထဗ္ဗံ; ပကတတ္တံ ဘိက္ခုံ ဒိသွာ အာသနာ ဝုဋ္ဌာတဗ္ဗံ, ပကတတ္တော ဘိက္ခု အာသနေန နိမန္တေတဗ္ဗော; န ပကတတ္တေန ဘိက္ခုနာ သဒ္ဓိံ ဧကာသနေ နိသီဒိတဗ္ဗံ, န နီစေ အာသနေ နိသိန္နေ ဥစ္စေ အာသနေ နိသီဒိတဗ္ဗံ, န ဆမာယံ နိသိန္နေ အာသနေ နိသီဒိတဗ္ဗံ; န ဧကစင်္ကမေ စင်္ကမိတဗ္ဗံ, န နီစေ စင်္ကမေ စင်္ကမန္တေ ဥစ္စေ စင်္ကမေ စင်္ကမိတဗ္ဗံ, န ဆမာယံ စင်္ကမန္တေ စင်္ကမေ စင်္ကမိတဗ္ဗံ.
</Paragraph>

<Paragraph number="484" book="cula">
န, ဘိက္ခဝေ, အဗ္ဘာနာရဟေန ဘိက္ခုနာ ပါရိဝါသိကေန ဘိက္ခုနာ သဒ္ဓိံ …ပေ…  မူလာယပဋိကဿနာရဟေန ဘိက္ခုနာ သဒ္ဓိံ …ပေ…  မာနတ္တာရဟေန ဘိက္ခုနာ သဒ္ဓိံ …ပေ…  မာနတ္တစာရိကေန ဘိက္ခုနာ သဒ္ဓိံ …ပေ…  အဗ္ဘာနာရဟေန ဝုဍ္ဎတရေန ဘိက္ခုနာ သဒ္ဓိံ ဧကစ္ဆန္နေ အာဝါသေ ဝတ္ထဗ္ဗံ, န ဧကစ္ဆန္နေ အနာဝါသေ ဝတ္ထဗ္ဗံ; န ဧကစ္ဆန္နေ အာဝါသေ ဝါ အနာဝါသေ ဝါ ဝတ္ထဗ္ဗံ; န ဧကာသနေ နိသီဒိတဗ္ဗံ, န နီစေ အာသနေ နိသိန္နေ ဥစ္စေ အာသနေ နိသီဒိတဗ္ဗံ, န ဆမာယံ နိသိန္နေ အာသနေ နိသီဒိတဗ္ဗံ; န ဧကစင်္ကမေ စင်္ကမိတဗ္ဗံ, န နီစေ စင်္ကမေ စင်္ကမန္တေ ဥစ္စေ စင်္ကမေ စင်္ကမိတဗ္ဗံ, န ဆမာယံ စင်္ကမန္တေ စင်္ကမေ စင်္ကမိတဗ္ဗံ.
</Paragraph>

<Paragraph number="485" book="cula">
အဗ္ဘာနာရဟစတုတ္ထော စေ, ဘိက္ခဝေ, ပရိဝါသံ ဒဒေယျ, မူလာယ ပဋိကဿေယျ, မာနတ္တံ ဒဒေယျ, တံဝီသော အဗ္ဘေယျ, အကမ္မံ, န စ ကရဏီယန်”တိ.

</Paragraph>
</Division>

<Paragraph number="486" book="cula">
အဗ္ဘာနာရဟဝတ္တံ နိဋ္ဌိတံ.

  
ပါရိဝါသိကက္ခန္ဓကော ဒုတိယော.

  
ဣမမှိ ခန္ဓကေ ဝတ္ထူ ပဉ္စ.



</Paragraph>

<Paragraph number="487" type="center" book="cula">
တဿုဒ္ဒါနံ


</Paragraph>

<Paragraph number="488" type="verses" book="cula">
_ပါရိဝါသိကာ သာဒေန္တိ,_  
_ပကတတ္တာန ဘိက္ခုနံ;_  
_အဘိဝါဒနံ ပစ္စုဋ္ဌာနံ,_  
_အဉ္ဇလိဉ္စ သာမီစိယံ._  

</Paragraph>

<Paragraph number="489" type="verses" book="cula">
_အာသနံ သေယျာဘိဟာရံ,_  
_ပါဒေါ ပီဌံ ကထလိကံ;_  
_ပတ္တံ နဟာနေ ပရိကမ္မံ,_  
ဥဇ္ဈာယန္တိ စ ပေသလာ._  

</Paragraph>

<Paragraph number="490" type="verses" book="cula">
_ဒုက္ကဋံ သာဒိယန္တဿ,_  
_မိထု ပဉ္စ ယထာဝုဍ္ဎံ;_  
ဥပေါသထံ ပဝါရဏံ,_  
_ဝဿိကောဏောဇဘောဇနံ._  

</Paragraph>

<Paragraph number="491" type="verses" book="cula">
_သမ္မာ စ ဝတ္တနာ တတ္ထ,_  
_ပကတတ္တဿ ဂစ္ဆန္တံ;_  
_ယော စ ဟောတိ ပရိယန္တော,_  
_ပုရေ ပစ္ဆာ တထေဝ စ._  

</Paragraph>

<Paragraph number="492" type="verses" book="cula">
_အာရညပိဏ္ဍနီဟာရော,_  
_အာဂန္တုကေ ဥပေါသထေ;_  
_ပဝါရဏာယ ဒူတေန,_  
_ဂန္တဗ္ဗော စ သဘိက္ခုကော._  

</Paragraph>

<Paragraph number="493" type="verses" book="cula">
_ဧကစ္ဆန္နေ စ ဝုဋ္ဌာနံ,_  
_တထေဝ စ နိမန္တယေ;_  
_အာသနေ နီစေ စင်္ကမေ,_  
_ဆမာယံ စင်္ကမေန စ._  

</Paragraph>

<Paragraph number="494" type="verses" book="cula">
_ဝုဍ္ဎတရေန အကမ္မံ,_  
_ရတ္တိစ္ဆေဒါ စ သောဓနာ;_  
_နိက္ခိပနံ သမာဒါနံ,_  
_ဝတ္တံဝ ပါရိဝါသိကေ._  

</Paragraph>

<Paragraph number="495" type="verses" book="cula">
_မူလာယ မာနတ္တာရဟာ,_  
_တထာ မာနတ္တစာရိကာ;_  
_အဗ္ဘာနာရဟေ နယော စာပိ,_  
_သမ္ဘေဒံ နယတော ပုန._  

</Paragraph>

<Paragraph number="496" type="verses" book="cula">
_ပါရိဝါသိကေသု တယော,_  
_စတု မာနတ္တစာရိကေ;_  
_န သမေန္တိ ရတ္တိစ္ဆေဒေသု,_  
_မာနတ္တေသု စ ဒေဝသိ;_  
_ဒွေ ကမ္မာ သဒိသာ သေသာ,_  
_တယော ကမ္မာ သမာသမာတိ._  


</Paragraph>

<Paragraph number="497" type="center" book="cula">
ပါရိဝါသိကက္ခန္ဓကံ နိဋ္ဌိတံ.
</Paragraph>