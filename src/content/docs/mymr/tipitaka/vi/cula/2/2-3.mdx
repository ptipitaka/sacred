---
title: 2.3 မာနတ္တာရဟဝတ္တ
tableOfContents: false
sidebar:
  order: 3
type: tipitaka
basket: vi
book: cula
review:
  current: review
  updated: '2025-10-22T11:23:16.726777'
  updated_by: ''
  notes: ''
  history:
  - state: review
    date: '2025-10-22T11:23:16.726777'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="88" book="cula" e="ch" v="4" p="92">

<Paragraph number="428" book="cula">
တေန ခေါ ပန သမယေန မာနတ္တာရဟာ ဘိက္ခူ သာဒိယန္တိ ပကတတ္တာနံ ဘိက္ခူနံ အဘိဝါဒနံ, ပစ္စုဋ္ဌာနံ, အဉ္ဇလိကမ္မံ, သာမီစိကမ္မံ, အာသနာဘိဟာရံ, သေယျာဘိဟာရံ, ပါဒေါဒကံ ပါဒပီဌံ, ပါဒကထလိကံ, ပတ္တစီဝရပ္ပဋိဂ္ဂဟဏံ, နဟာနေ ပိဋ္ဌိပရိကမ္မံ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ မာနတ္တာရဟာ ဘိက္ခူ သာဒိယိဿန္တိ ပကတတ္တာနံ ဘိက္ခူနံ အဘိဝါဒနံ, ပစ္စုဋ္ဌာနံ, အဉ္ဇလိကမ္မံ, သာမီစိကမ္မံ, အာသနာဘိဟာရံ, သေယျာဘိဟာရံ, ပါဒေါဒကံ ပါဒပီဌံ, ပါဒကထလိကံ, ပတ္တစီဝရပ္ပဋိဂ္ဂဟဏံ, နဟာနေ ပိဋ္ဌိပရိကမ္မန်”တိ. အထ ခေါ တေ ဘိက္ခူ ဘဂဝတော ဧတမတ္ထံ အာရောစေသုံ …ပေ…  “သစ္စံ ကိရ, ဘိက္ခဝေ, မာနတ္တာရဟာ ဘိက္ခူ သာဒိယန္တိ ပကတတ္တာနံ ဘိက္ခူနံ အဘိဝါဒနံ, ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မန်”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ—  “အနနုစ္ဆဝိကံ …ပေ…  ကထဉှိ နာမ, ဘိက္ခဝေ, မာနတ္တာရဟာ ဘိက္ခူ သာဒိယိဿန္တိ ပကတတ္တာနံ ဘိက္ခူနံ အဘိဝါဒနံ …ပေ…  နဟာနေ ပိဋ္ဌိပရိကမ္မံ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဝိဂရဟိတွာ …ပေ…  ဓမ္မိံ ကထံ ကတွာ ဘိက္ခူ အာမန္တေသိ—  “န, ဘိက္ခဝေ, မာနတ္တာရဟေန ဘိက္ခုနာ သာဒိတဗ္ဗံ ပကတတ္တာနံ ဘိက္ခူနံ အဘိဝါဒနံ, ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မံ. ယော သာဒိယေယျ, အာပတ္တိ ဒုက္ကဋဿ. အနုဇာနာမိ, ဘိက္ခဝေ, မာနတ္တာရဟာနံ ဘိက္ခူနံ မိထု ယထာဝုဍ္ဎံ အဘိဝါဒနံ, ပစ္စုဋ္ဌာနံ …ပေ…  နဟာနေ ပိဋ္ဌိပရိကမ္မံ. အနုဇာနာမိ, ဘိက္ခဝေ, မာနတ္တာရဟာနံ ဘိက္ခူနံ ပဉ္စ ယထာဝုဍ္ဎံ—  ဥပေါသထံ, ပဝါရဏံ, ဝဿိကသာဋိကံ, ဩဏောဇနံ, ဘတ္တံ. တေန ဟိ, ဘိက္ခဝေ, မာနတ္တာရဟာနံ ဘိက္ခူနံ ဝတ္တံ ပညပေဿာမိ ယထာ မာနတ္တာရဟေဟိ ဘိက္ခူဟိ ဝတ္တိတဗ္ဗံ.
</Paragraph>

</Division>
<Division number="89" book="cula" e="ch" v="4" p="92">

<Paragraph number="429" book="cula">
မာနတ္တာရဟေန, ဘိက္ခဝေ, ဘိက္ခုနာ သမ္မာ ဝတ္တိတဗ္ဗံ. တတြာယံ သမ္မာဝတ္တနာ—
</Paragraph>

<Paragraph number="430" book="cula">
န ဥပသမ္ပာဒေတဗ္ဗံ …ပေ…  (ယထာ မူလာယပဋိကဿနာ, တထာ ဝိတ္ထာရေတဗ္ဗံ.) န ဘိက္ခူဟိ သမ္ပယောဇေတဗ္ဗံ.
</Paragraph>

<Paragraph number="431" book="cula">
န, ဘိက္ခဝေ, မာနတ္တာရဟေန ဘိက္ခုနာ ပကတတ္တဿ ဘိက္ခုနော ပုရတော ဂန္တဗ္ဗံ, န ပုရတော နိသီဒိတဗ္ဗံ. ယော ဟောတိ သံဃဿ အာသနပရိယန္တော သေယျာပရိယန္တော ဝိဟာရပရိယန္တော သော တဿ ပဒါတဗ္ဗော. တေန စ သော သာဒိတဗ္ဗော.
</Paragraph>

<Paragraph number="432" book="cula">
န, ဘိက္ခဝေ, မာနတ္တာရဟေန ဘိက္ခုနာ ပကတတ္တေန ဘိက္ခုနာ ပုရေသမဏေန ဝါ ပစ္ဆာသမဏေန ဝါ ကုလာနိ ဥပသင်္ကမိတဗ္ဗာနိ, န အာရညိကင်္ဂံ သမာဒါတဗ္ဗံ, န ပိဏ္ဍပါတိကင်္ဂံ သမာဒါတဗ္ဗံ, န စ တပ္ပစ္စယာ ပိဏ္ဍပါတော နီဟရာပေတဗ္ဗော—  မာ မံ ဇာနိံသူတိ.
</Paragraph>

<Paragraph number="433" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ အဘိက္ခုကော အာဝါသော ဂန္တဗ္ဗော, အညတြ ပကတတ္တေန, အညတြ အန္တရာယာ.
</Paragraph>

<Paragraph number="434" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ အဘိက္ခုကော အနာဝါသော ဂန္တဗ္ဗော, အညတြ ပကတတ္တေန, အညတြ အန္တရာယာ.
</Paragraph>

<Paragraph number="435" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ အဘိက္ခုကော အာဝါသော ဝါ အနာဝါသော ဝါ ဂန္တဗ္ဗော, အညတြ ပကတတ္တေန, အညတြ အန္တရာယာ.
</Paragraph>

<Paragraph number="436" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အနာဝါသာ အဘိက္ခုကော အာဝါသော ဂန္တဗ္ဗော …ပေ…  အဘိက္ခုကော အနာဝါသော ဂန္တဗ္ဗော …ပေ…  အဘိက္ခုကော အာဝါသော ဝါ အနာဝါသော ဝါ ဂန္တဗ္ဗော, အညတြ ပကတတ္တေန, အညတြ အန္တရာယာ.
</Paragraph>

<Paragraph number="437" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ ဝါ အနာဝါသာ ဝါ အဘိက္ခုကော အာဝါသော ဂန္တဗ္ဗော …ပေ…  အဘိက္ခုကော အနာဝါသော ဂန္တဗ္ဗော …ပေ…  အဘိက္ခုကော အာဝါသော ဝါ အနာဝါသော ဝါ ဂန္တဗ္ဗော, အညတြ ပကတတ္တေန, အညတြ အန္တရာယာ.
</Paragraph>

<Paragraph number="438" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ သဘိက္ခုကော အာဝါသော ဂန္တဗ္ဗော …ပေ…  သဘိက္ခုကော အနာဝါသော ဂန္တဗ္ဗော …ပေ…  သဘိက္ခုကော အာဝါသော ဝါ အနာဝါသော ဝါ ဂန္တဗ္ဗော, ယတ္ထဿု ဘိက္ခူ နာနာသံဝါသကာ, အညတြ ပကတတ္တေန, အညတြ အန္တရာယာ.
</Paragraph>

<Paragraph number="439" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အနာဝါသာ သဘိက္ခုကော အာဝါသော ဂန္တဗ္ဗော …ပေ…  သဘိက္ခုကော အနာဝါသော ဂန္တဗ္ဗော …ပေ…  သဘိက္ခုကော အာဝါသော ဝါ အနာဝါသော ဝါ ဂန္တဗ္ဗော, ယတ္ထဿု ဘိက္ခူ နာနာသံဝါသကာ, အညတြ ပကတတ္တေန, အညတြ အန္တရာယာ.
</Paragraph>

<Paragraph number="440" book="cula">
န, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ ဝါ အနာဝါသာ ဝါ သဘိက္ခုကော အာဝါသော ဂန္တဗ္ဗော …ပေ…  သဘိက္ခုကော အနာဝါသော ဂန္တဗ္ဗော …ပေ…  သဘိက္ခုကော အာဝါသော ဝါ အနာဝါသော ဝါ ဂန္တဗ္ဗော, ယတ္ထဿု ဘိက္ခူ နာနာသံဝါသကာ, အညတြ ပကတတ္တေန, အညတြ အန္တရာယာ.
</Paragraph>

<Paragraph number="441" book="cula">
ဂန္တဗ္ဗော, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ သဘိက္ခုကော အာဝါသော …ပေ…  သဘိက္ခုကော အနာဝါသော …ပေ…  သဘိက္ခုကော အာဝါသော ဝါ အနာဝါသော ဝါ, ယတ္ထဿု ဘိက္ခူ သမာနသံဝါသကာ, ယံ ဇညာ သက္ကောမိ အဇ္ဇေဝ ဂန္တုန္တိ.
</Paragraph>

<Paragraph number="442" book="cula">
ဂန္တဗ္ဗော, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အနာဝါသာ သဘိက္ခုကော အာဝါသော …ပေ…  သဘိက္ခုကော အနာဝါသော …ပေ…  သဘိက္ခုကော အာဝါသော ဝါ အနာဝါသော ဝါ, ယတ္ထဿု ဘိက္ခူ သမာနသံဝါသကာ, ယံ ဇညာ သက္ကောမိ အဇ္ဇေဝ ဂန္တုန္တိ.
</Paragraph>

<Paragraph number="443" book="cula">
ဂန္တဗ္ဗော, ဘိက္ခဝေ, မာနတ္တာရဟေန ဘိက္ခုနာ သဘိက္ခုကာ အာဝါသာ ဝါ အနာဝါသာ ဝါ သဘိက္ခုကော အာဝါသော …ပေ…  သဘိက္ခုကော အနာဝါသော …ပေ…  သဘိက္ခုကော အာဝါသော ဝါ အနာဝါသော ဝါ, ယတ္ထဿု ဘိက္ခူ သမာနသံဝါသကာ, ယံ ဇညာ သက္ကောမိ အဇ္ဇေဝ ဂန္တုန္တိ.
</Paragraph>

<Paragraph number="444" book="cula">
န, ဘိက္ခဝေ, မာနတ္တာရဟေန ဘိက္ခုနာ ပကတတ္တေန ဘိက္ခုနာ သဒ္ဓိံ ဧကစ္ဆန္နေ အာဝါသေ ဝတ္ထဗ္ဗံ, န ဧကစ္ဆန္နေ အနာဝါသေ ဝတ္ထဗ္ဗံ, န ဧကစ္ဆန္နေ အာဝါသေ ဝါ အနာဝါသေ ဝါ ဝတ္ထဗ္ဗံ. ပကတတ္တံ ဘိက္ခုံ ဒိသွာ အာသနာ ဝုဋ္ဌာတဗ္ဗံ. ပကတတ္တော ဘိက္ခု အာသနေန နိမန္တေတဗ္ဗော. န ပကတတ္တေန ဘိက္ခုနာ သဒ္ဓိံ ဧကာသနေ နိသီဒိတဗ္ဗံ, န နီစေ အာသနေ နိသိန္နေ ဥစ္စေ အာသနေ နိသီဒိတဗ္ဗံ, န ဆမာယံ နိသိန္နေ အာသနေ နိသီဒိတဗ္ဗံ; န ဧကစင်္ကမေ စင်္ကမိတဗ္ဗံ, န နီစေ စင်္ကမေ စင်္ကမန္တေ ဥစ္စေ စင်္ကမေ စင်္ကမိတဗ္ဗံ, န ဆမာယံ စင်္ကမန္တေ စင်္ကမေ စင်္ကမိတဗ္ဗံ.
</Paragraph>

<Paragraph number="445" book="cula">
န, ဘိက္ခဝေ, မာနတ္တာရဟေန ဘိက္ခုနာ ပါရိဝါသိကေန ဘိက္ခုနာ သဒ္ဓိံ …ပေ…  မူလာယပဋိကဿနာရဟေန ဘိက္ခုနာ သဒ္ဓိံ …ပေ…  မာနတ္တာရဟေန ဝုဍ္ဎတရေန ဘိက္ခုနာ သဒ္ဓိံ …ပေ…  မာနတ္တစာရိကေန ဘိက္ခုနာ သဒ္ဓိံ …ပေ…  အဗ္ဘာနာရဟေန ဘိက္ခုနာ သဒ္ဓိံ ဧကစ္ဆန္နေ အာဝါသေ ဝတ္ထဗ္ဗံ, န ဧကစ္ဆန္နေ အနာဝါသေ ဝတ္ထဗ္ဗံ, န ဧကစ္ဆန္နေ အာဝါသေ ဝါ အနာဝါသေ ဝါ ဝတ္ထဗ္ဗံ; န ဧကာသနေ နိသီဒိတဗ္ဗံ, န နီစေ အာသနေ နိသိန္နေ ဥစ္စေ အာသနေ နိသီဒိတဗ္ဗံ, န ဆမာယံ နိသိန္နေ အာသနေ နိသီဒိတဗ္ဗံ; န ဧကစင်္ကမေ စင်္ကမိတဗ္ဗံ, န နီစေ စင်္ကမေ စင်္ကမန္တေ ဥစ္စေ စင်္ကမေ စင်္ကမိတဗ္ဗံ, န ဆမာယံ စင်္ကမန္တေ စင်္ကမေ စင်္ကမိတဗ္ဗံ.
</Paragraph>

<Paragraph number="446" book="cula">
မာနတ္တာရဟစတုတ္ထော စေ, ဘိက္ခဝေ, ပရိဝါသံ ဒဒေယျ, မူလာယ ပဋိကဿေယျ, မာနတ္တံ ဒဒေယျ, တံဝီသော အဗ္ဘေယျ, အကမ္မံ, န စ ကရဏီယန်”တိ.

</Paragraph>
</Division>

<Paragraph number="447" type="center" book="cula">
မာနတ္တာရဟဝတ္တံ နိဋ္ဌိတံ.
</Paragraph>