---
title: 1.2.3 အာကင်္ခမာနဆက္က
tableOfContents: false
sidebar:
  order: 3
type: tipitaka
basket: vi
book: cula
review:
  current: review
  updated: '2025-10-27T21:49:31.038010'
  updated_by: ''
  notes: ''
  history:
  - state: review
    date: '2025-10-27T21:49:31.038010'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="15" book="cula" e="ch" v="4" p="18">

<Paragraph number="93" book="cula">
တီဟိ, ဘိက္ခဝေ, အင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, နိယဿကမ္မံ ကရေယျ. ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော; ဗာလော ဟောတိ အဗျတ္တော အာပတ္တိဗဟုလော အနပဒါနော; ဂိဟိသံသဋ္ဌော ဝိဟရတိ အနနုလောမိကေဟိ ဂိဟိသံသဂ္ဂေဟိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, နိယဿကမ္မံ ကရေယျ. (1)
</Paragraph>

<Paragraph number="94" book="cula">
အပရေဟိပိ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, နိယဿကမ္မံ ကရေယျ. အဓိသီလေ သီလဝိပန္နော ဟောတိ, အဇ္ဈာစာရေ အာစာရဝိပန္နော ဟောတိ, အတိဒိဋ္ဌိယာ ဒိဋ္ဌိဝိပန္နော ဟောတိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, နိယဿကမ္မံ ကရေယျ. (2)
</Paragraph>

<Paragraph number="95" book="cula">
အပရေဟိပိ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, နိယဿကမ္မံ ကရေယျ. ဗုဒ္ဓဿ အဝဏ္ဏံ ဘာသတိ, ဓမ္မဿ အဝဏ္ဏံ ဘာသတိ, သံဃဿ အဝဏ္ဏံ ဘာသတိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, နိယဿကမ္မံ ကရေယျ. (3)
</Paragraph>

<Paragraph number="96" book="cula">
တိဏ္ဏံ, ဘိက္ခဝေ, ဘိက္ခူနံ, အာကင်္ခမာနော သံဃော, နိယဿကမ္မံ ကရေယျ. ဧကော ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော; ဧကော ဗာလော ဟောတိ, အဗျတ္တော အာပတ္တိဗဟုလော အနပဒါနော; ဧကော ဂိဟိသံသဋ္ဌော ဝိဟရတိ အနနုလောမိကေဟိ ဂိဟိသံသဂ္ဂေဟိ—  ဣမေသံ ခေါ, ဘိက္ခဝေ, တိဏ္ဏံ ဘိက္ခူနံ, အာကင်္ခမာနော သံဃော, နိယဿကမ္မံ ကရေယျ. (4)
</Paragraph>

<Paragraph number="97" book="cula">
အပရေသမ္ပိ, ဘိက္ခဝေ, တိဏ္ဏံ ဘိက္ခူနံ, အာကင်္ခမာနော သံဃော, နိယဿကမ္မံ ကရေယျ. ဧကော အဓိသီလေ သီလဝိပန္နော ဟောတိ, ဧကော အဇ္ဈာစာရေ အာစာရဝိပန္နော ဟောတိ, ဧကော အတိဒိဋ္ဌိယာ ဒိဋ္ဌိဝိပန္နော ဟောတိ—  ဣမေသံ ခေါ, ဘိက္ခဝေ, တိဏ္ဏံ ဘိက္ခူနံ, အာကင်္ခမာနော သံဃော, နိယဿကမ္မံ ကရေယျ. (5)
</Paragraph>

<Paragraph number="98" book="cula">
အပရေသမ္ပိ, ဘိက္ခဝေ, တိဏ္ဏံ ဘိက္ခူနံ, အာကင်္ခမာနော သံဃော, နိယဿကမ္မံ ကရေယျ. ဧကော ဗုဒ္ဓဿ အဝဏ္ဏံ ဘာသတိ, ဧကော ဓမ္မဿ အဝဏ္ဏံ ဘာသတိ, ဧကော သံဃဿ အဝဏ္ဏံ ဘာသတိ—  ဣမေသံ ခေါ, ဘိက္ခဝေ, တိဏ္ဏံ ဘိက္ခူနံ, အာကင်္ခမာနော သံဃော, နိယဿကမ္မံ ကရေယျ. (6)

</Paragraph>
</Division>

<Paragraph number="99" type="center" book="cula">
အာကင်္ခမာနဆက္ကံ နိဋ္ဌိတံ.
</Paragraph>