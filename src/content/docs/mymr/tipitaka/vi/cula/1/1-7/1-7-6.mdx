---
title: 1.7.6 ပဋိပ္ပဿမ္ဘေတဗ္ဗတေစတ္တာလီသက
tableOfContents: false
sidebar:
  order: 6
type: tipitaka
basket: vi
book: cula
review:
  current: review
  updated: '2025-10-20T14:06:42.707001'
  updated_by: ''
  notes: ''
  history:
  - state: review
    date: '2025-10-20T14:06:42.707001'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="73" book="cula" e="ch" v="4" p="77">

<Paragraph number="329" book="cula">
ပဉ္စဟိ, ဘိက္ခဝေ, အင်္ဂေဟိ သမန္နာဂတဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတဗ္ဗံ. န ဥပသမ္ပာဒေတိ, န နိဿယံ ဒေတိ, န သာမဏေရံ ဥပဋ္ဌာပေတိ, န ဘိက္ခုနောဝါဒကသမ္မုတိံ သာဒိယတိ, သမ္မတောပိ ဘိက္ခုနိယော န ဩဝဒတိ—  ဣမေဟိ ခေါ, ဘိက္ခဝေ, ပဉ္စဟင်္ဂေဟိ သမန္နာဂတဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတဗ္ဗံ.
</Paragraph>

<Paragraph number="330" book="cula">
အပရေဟိပိ, ဘိက္ခဝေ, ပဉ္စဟင်္ဂေဟိ သမန္နာဂတဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတဗ္ဗံ. ယာယ အာပတ္တိယာ သံဃေန, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ကတံ ဟောတိ တံ အာပတ္တိံ န အာပဇ္ဇတိ, အညံ ဝါ တာဒိသိကံ, တတော ဝါ ပါပိဋ္ဌတရံ; ကမ္မံ န ဂရဟတိ, ကမ္မိကေ န ဂရဟတိ—  ဣမေဟိ ခေါ, ဘိက္ခဝေ, ပဉ္စဟင်္ဂေဟိ သမန္နာဂတဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတဗ္ဗံ …ပေ… .
</Paragraph>

<Paragraph number="331" book="cula">
အဋ္ဌဟိ, ဘိက္ခဝေ, အင်္ဂေဟိ သမန္နာဂတဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတဗ္ဗံ. န ပကတတ္တဿ ဘိက္ခုနော ဥပေါသထံ ဌပေတိ, န ပဝါရဏံ ဌပေတိ, န သဝစနီယံ ကရောတိ, န အနုဝါဒံ ပဋ္ဌပေတိ, န ဩကာသံ ကာရေတိ, န စောဒေတိ, န သာရေတိ, န ဘိက္ခူဟိ သမ္ပယောဇေတိ—  ဣမေဟိ ခေါ, ဘိက္ခဝေ, အဋ္ဌဟင်္ဂေဟိ သမန္နာဂတဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတဗ္ဗံ.

</Paragraph>
</Division>

<Paragraph number="332" book="cula">
ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မေ

  
ပဋိပ္ပဿမ္ဘေတဗ္ဗတေစတ္တာလီသကံ နိဋ္ဌိတံ.


</Paragraph>

<Division number="74" book="cula" e="ch" v="4" p="77">

<Paragraph number="333" book="cula">
ဧဝဉ္စ ပန, ဘိက္ခဝေ, ပဋိပ္ပဿမ္ဘေတဗ္ဗံ. တေန, ဘိက္ခဝေ, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မကတေန ဘိက္ခုနာ သံဃံ ဥပသင်္ကမိတွာ ဧကံသံ ဥတ္တရာသင်္ဂံ ကရိတွာ ဝုဍ္ဎာနံ ဘိက္ခူနံ ပါဒေ ဝန္ဒိတွာ ဥက္ကုဋိကံ နိသီဒိတွာ အဉ္ဇလိံ ပဂ္ဂဟေတွာ ဧဝမဿ ဝစနီယော—  ‘အဟံ, ဘန္တေ, သံဃေန, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မကတော သမ္မာ ဝတ္တာမိ, လောမံ ပါတေမိ, နေတ္ထာရံ ဝတ္တာမိ, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယဿ ကမ္မဿ ပဋိပ္ပဿဒ္ဓိံ ယာစာမီ’တိ. ဒုတိယမ္ပိ ယာစိတဗ္ဗာ. တတိယမ္ပိ ယာစိတဗ္ဗာ. ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—
</Paragraph>

<Paragraph number="334" book="cula">
‘သုဏာတု မေ, ဘန္တေ, သံဃော. အယံ ဣတ္ထန္နာမော ဘိက္ခု သံဃေန, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မကတော သမ္မာ ဝတ္တတိ, လောမံ ပါတေတိ, နေတ္ထာရံ ဝတ္တတိ, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယဿ ကမ္မဿ ပဋိပ္ပဿဒ္ဓိံ ယာစတိ. ယဒိ သံဃဿ ပတ္တကလ္လံ, သံဃော ဣတ္ထန္နာမဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေယျ. ဧသာ ဉတ္တိ.
</Paragraph>

<Paragraph number="335" book="cula">
သုဏာတု မေ, ဘန္တေ, သံဃော. အယံ ဣတ္ထန္နာမော ဘိက္ခု သံဃေန, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မကတော သမ္မာ ဝတ္တတိ, လောမံ ပါတေတိ, နေတ္ထာရံ ဝတ္တတိ, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယဿ ကမ္မဿ ပဋိပ္ပဿဒ္ဓိံ ယာစတိ. သံဃော ဣတ္ထန္နာမဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတိ. ယဿာယသ္မတော ခမတိ ဣတ္ထန္နာမဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယဿ ကမ္မဿ ပဋိပ္ပဿဒ္ဓိ, သော တုဏှဿ; ယဿ နက္ခမတိ, သော ဘာသေယျ.
</Paragraph>

<Paragraph number="336" book="cula">
ဒုတိယမ္ပိ ဧတမတ္ထံ ဝဒါမိ …ပေ…  တတိယမ္ပိ ဧတမတ္ထံ ဝဒါမိ—  သုဏာတု မေ, ဘန္တေ, သံဃော. အယံ ဣတ္ထန္နာမော ဘိက္ခု သံဃေန, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မကတော သမ္မာ ဝတ္တတိ, လောမံ ပါတေတိ, နေတ္ထာရံ ဝတ္တတိ, ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယဿ ကမ္မဿ ပဋိပ္ပဿဒ္ဓိံ ယာစတိ. သံဃော ဣတ္ထန္နာမဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ ပဋိပ္ပဿမ္ဘေတိ. ယဿာယသ္မတော ခမတိ ဣတ္ထန္နာမဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယဿ ကမ္မဿ ပဋိပ္ပဿဒ္ဓိ, သော တုဏှဿ; ယဿ နက္ခမတိ, သော ဘာသေယျ.
</Paragraph>

<Paragraph number="337" book="cula">
ပဋိပ္ပဿဒ္ဓံ သံဃေန ဣတ္ထန္နာမဿ ဘိက္ခုနော, ပါပိကာယ ဒိဋ္ဌိယာ အပ္ပဋိနိဿဂ္ဂေ, ဥက္ခေပနီယကမ္မံ. ခမတိ သံဃဿ, တသ္မာ တုဏှီ, ဧဝမေတံ ဓာရယာမီ’”တိ.

</Paragraph>
</Division>

<Paragraph number="338" book="cula">
ပါပိကာယ ဒိဋ္ဌိယာ အပ္ပဋိနိဿဂ္ဂေ ဥက္ခေပနီယကမ္မံ နိဋ္ဌိတံ သတ္တမံ.

  
ကမ္မက္ခန္ဓကော ပဌမော.

  
ဣမမှိ ခန္ဓကေ ဝတ္ထူ သတ္တ.



</Paragraph>

<Paragraph number="339" type="center" book="cula">
တဿုဒ္ဒါနံ


</Paragraph>

<Paragraph number="340" type="verses" book="cula">
_ပဏ္ဍုလောဟိတကာ ဘိက္ခူ,_  
_သယံ ဘဏ္ဍနကာရကာ;_  
_တာဒိသေ ဥပသင်္ကမ္မ,_  
ဥဿဟိံသု စ ဘဏ္ဍနေ._  

</Paragraph>

<Paragraph number="341" book="cula">
_အနုပ္ပန္နာပိ ဇာယန္တိ,_  
ဥပ္ပန္နာနိပိ ဝဍ္ဎရေ;_  
_အပ္ပိစ္ဆာ ပေသလာ ဘိက္ခူ,_  
ဥဇ္ဈာယန္တိ ပဒဿတော._  

</Paragraph>

<Paragraph number="342" type="verses" book="cula">
_သဒ္ဓမ္မဋ္ဌိတိကော ဗုဒ္ဓေါ,_  
_သယမ္ဘူ အဂ္ဂပုဂ္ဂလော;_  
_အာဏာပေသိ တဇ္ဇနီယ,_  
_ကမ္မံ သာဝတ္ထိယံ ဇိနော._  

</Paragraph>

<Paragraph number="343" type="verses" book="cula">
_အသမ္မုခါပ္ပဋိပုစ္ဆာပ်-_  
_ပဋိညာယ ကတဉ္စ ယံ;_  
_အနာပတ္တိ အဒေသနေ,_  
_ဒေသိတာယ ကတဉ္စ ယံ._  

</Paragraph>

<Paragraph number="344" type="verses" book="cula">
_အစောဒေတွာ အသာရေတွာ,_  
_အနာရောပေတွာ စ ယံ ကတံ;_  
_အသမ္မုခါ အဓမ္မေန,_  
_ဝဂ္ဂေန စာပိ ယံ ကတံ._  

</Paragraph>

<Paragraph number="345" type="verses" book="cula">
_အပ္ပဋိပုစ္ဆာ အဓမ္မေန,_  
_ပုန ဝဂ္ဂေန ယံ ကတံ;_  
_အပ္ပဋိညာယ အဓမ္မေန,_  
_ဝဂ္ဂေန စာပိ ယံ ကတံ._  

</Paragraph>

<Paragraph number="346" type="verses" book="cula">
_အနာပတ္တိ အဓမ္မေန,_  
_ဝဂ္ဂေန စာပိ ယံ ကတံ;_  
_အဒေသနာဂါမိနိယာ,_  
_အဓမ္မဝဂ္ဂမေဝ စ._  

</Paragraph>

<Paragraph number="347" type="verses" book="cula">
_ဒေသိတာယ အဓမ္မေန,_  
_ဝဂ္ဂေနာပိ တထေဝ စ;_  
_အစောဒေတွာ အဓမ္မေန,_  
_ဝဂ္ဂေနာပိ တထေဝ စ._  

</Paragraph>

<Paragraph number="348" type="verses" book="cula">
_အသာရေတွာ အဓမ္မေန,_  
_ဝဂ္ဂေနာပိ တထေဝ စ;_  
_အနာရောပေတွာ အဓမ္မေန,_  
_ဝဂ္ဂေနာပိ တထေဝ စ._  

</Paragraph>

<Paragraph number="349" type="verses" book="cula">
_ကဏှဝါရနယေနေဝ,_  
_သုက္ကဝါရံ ဝိဇာနိယာ;_  
_သံဃော အာကင်္ခမာနော စ,_  
_ယဿ တဇ္ဇနီယံ ကရေ._  

</Paragraph>

<Paragraph number="350" type="verses" book="cula">
_ဘဏ္ဍနံ ဗာလော သံသဋ္ဌော,_  
_အဓိသီလေ အဇ္ဈာစာရေ;_  
_အတိဒိဋ္ဌိဝိပန္နဿ,_  
_သံဃော တဇ္ဇနီယံ ကရေ._  

</Paragraph>

<Paragraph number="351" type="verses" book="cula">
_ဗုဒ္ဓဓမ္မဿ သံဃဿ,_  
_အဝဏ္ဏံ ယော စ ဘာသတိ;_  
_တိဏ္ဏန္နမ္ပိ စ ဘိက္ခူနံ,_  
_သံဃော တဇ္ဇနိယံ ကရေ._  

</Paragraph>

<Paragraph number="352" type="verses" book="cula">
_ဘဏ္ဍနံ ကာရကော ဧကော,_  
_ဗာလော သံသဂ္ဂနိဿိတော;_  
_အဓိသီလေ အဇ္ဈာစာရေ,_  
_တထေဝ အတိဒိဋ္ဌိယာ._  

</Paragraph>

<Paragraph number="353" type="verses" book="cula">
_ဗုဒ္ဓဓမ္မဿ သံဃဿ,_  
_အဝဏ္ဏံ ယော စ ဘာသတိ;_  
_တဇ္ဇနီယကမ္မကတော,_  
_ဧဝံ သမ္မာနုဝတ္တနာ._  

</Paragraph>

<Paragraph number="354" type="verses" book="cula">
ဥပသမ္ပဒနိဿယာ,_  
_သာမဏေရံ ဥပဋ္ဌနာ;_  
_ဩဝါဒသမ္မတေနာပိ,_  
_န ကရေ တဇ္ဇနီကတော._  

</Paragraph>

<Paragraph number="355" type="verses" book="cula">
_နာပဇ္ဇေ တဉ္စ အာပတ္တိံ,_  
_တာဒိသဉ္စ တတော ပရံ;_  
_ကမ္မဉ္စ ကမ္မိကေ စာပိ,_  
_န ဂရဟေ တထာဝိဓော._  

</Paragraph>

<Paragraph number="356" type="verses" book="cula">
ဥပေါသထံ ပဝါရဏံ,_  
_ပကတတ္တဿ နဋ္ဌပေ;_  
_သဝစနိံ အနုဝါဒေါ,_  
_ဩကာသော စောဒနေန စ._  

</Paragraph>

<Paragraph number="357" type="verses" book="cula">
_သာရဏံ သမ္ပယောဂဉ္စ,_  
_န ကရေယျ တထာဝိဓော;_  
ဥပသမ္ပဒနိဿယာ,_  
_သာမဏေရံ ဥပဋ္ဌနာ._  

</Paragraph>

<Paragraph number="358" type="verses" book="cula">
_ဩဝါဒသမ္မတေနာပိ,_  
_ပဉ္စဟင်္ဂေဟိ န သမ္မတိ;_  
_တဉ္စာပဇ္ဇတိ အာပတ္တိံ,_  
_တာဒိသဉ္စ တတော ပရံ._  

</Paragraph>

<Paragraph number="359" type="verses" book="cula">
_ကမ္မဉ္စ ကမ္မိကေ စာပိ,_  
_ဂရဟန္တော န သမ္မတိ;_  
ဥပေါသထံ ပဝါရဏံ,_  
_သဝစနီယာ စ နောဝါဒေါ._  

</Paragraph>

<Paragraph number="360" type="verses" book="cula">
_ဩကာသော စောဒနဉ္စေဝ,_  
_သာရဏာ သမ္ပယောဇနာ;_  
ဣမေဟဋ္ဌင်္ဂေဟိ ယော ယုတ္တော,_  
_တဇ္ဇနာနုပသမ္မတိ._  

</Paragraph>

<Paragraph number="361" type="verses" book="cula">
_ကဏှဝါရနယေနေဝ,_  
_သုက္ကဝါရံ ဝိဇာနိယာ;_  
_ဗာလော အာပတ္တိဗဟုလော,_  
_သံသဋ္ဌောပိ စ သေယျသော._  

</Paragraph>

<Paragraph number="362" type="verses" book="cula">
_နိယဿကမ္မံ သမ္ဗုဒ္ဓေါ,_  
_အာဏာပေသိ မဟာမုနိ;_  
_ကီဋာဂိရိသ္မိံ ဒွေ ဘိက္ခူ,_  
_အဿဇိပုနဗ္ဗသုကာ._  

</Paragraph>

<Paragraph number="363" type="verses" book="cula">
_အနာစာရဉ္စ ဝိဝိဓံ,_  
_အာစရိံသု အသညတာ;_  
_ပဗ္ဗာဇနီယံ သမ္ဗုဒ္ဓေါ,_  
_ကမ္မံ သာဝတ္ထိယံ ဇိနော;_  
_မစ္ဆိကာသဏ္ဍေ သုဓမ္မော,_  
_စိတ္တဿာဝါသိကော အဟု._  

</Paragraph>

<Paragraph number="364" type="verses" book="cula">
_ဇာတိဝါဒေန ခုံသေတိ,_  
_သုဓမ္မော စိတ္တုပါသကံ;_  
_ပဋိသာရဏီယကမ္မံ,_  
_အာဏာပေသိ တထာဂတော._  

</Paragraph>

<Paragraph number="365" type="verses" book="cula">
_ကောသမ္ဗိယံ ဆန္နံ ဘိက္ခုံ,_  
_နိစ္ဆန္တာပတ္တိံ ပဿိတုံ;_  
_အဒဿနေ ဥက္ခိပိတုံ,_  
_အာဏာပေသိ ဇိနုတ္တမော._  

</Paragraph>

<Paragraph number="366" type="verses" book="cula">
_ဆန္နော တံယေဝ အာပတ္တိံ,_  
_ပဋိကာတုံ န ဣစ္ဆတိ;_  
ဥက္ခေပနာပ္ပဋိကမ္မေ,_  
_အာဏာပေသိ ဝိနာယကော._  

</Paragraph>

<Paragraph number="367" type="verses" book="cula">
_ပါပဒိဋ္ဌိ အရိဋ္ဌဿ,_  
_အာသိ အညာဏနိဿိတာ;_  
_ဒိဋ္ဌိယာပ္ပဋိနိဿဂ္ဂေ,_  
ဥက္ခေပံ ဇိနဘာသိတံ._  

</Paragraph>

<Paragraph number="368" type="verses" book="cula">
_နိယဿကမ္မံ ပဗ္ဗဇ္ဇံ,_  
_တထေဝ ပဋိသာရဏီ;_  
_အဒဿနာပ္ပဋိကမ္မေ,_  
_အနိဿဂ္ဂေ စ ဒိဋ္ဌိယာ._  

</Paragraph>

<Paragraph number="369" type="verses" book="cula">
_ဒဝါနာစာရူပဃာတိ,_  
_မိစ္ဆာအာဇီဝမေဝ စ;_  
_ပဗ္ဗာဇနီယကမ္မမှိ,_  
_အတိရေကပဒါ ဣမေ._  

</Paragraph>

<Paragraph number="370" type="verses" book="cula">
_အလာဘာဝဏ္ဏာ ဒွေ ပဉ္စ,_  
_ဒွေ ပဉ္စကာတိ နာမကာ;_  
_ပဋိသာရဏီယကမ္မမှိ,_  
_အတိရေကပဒါ ဣမေ._  

</Paragraph>

<Paragraph number="371" type="verses" book="cula">
_တဇ္ဇနီယံ နိယဿဉ္စ,_  
_ဒုဝေ ကမ္မာပိ သာဒိသာ;_  
_ပဗ္ဗဇ္ဇာ ပဋိသာရီ စ,_  
_အတ္ထိ ပဒါတိရိတ္တတာ._  

</Paragraph>

<Paragraph number="372" type="verses" book="cula">
_တယော ဥက္ခေပနာ ကမ္မာ,_  
_သဒိသာ တေ ဝိဘတ္တိတော;_  
_တဇ္ဇနီယနယေနာပိ,_  
_သေသကမ္မံ ဝိဇာနိယာတိ._  


</Paragraph>

<Paragraph number="373" type="center" book="cula">
ကမ္မက္ခန္ဓကော နိဋ္ဌိတော.
</Paragraph>