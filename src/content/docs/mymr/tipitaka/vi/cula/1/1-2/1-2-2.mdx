---
title: 1.2.2 ဓမ္မကမ္မဒွါဒသက
tableOfContents: false
sidebar:
  order: 2
type: tipitaka
basket: vi
book: cula
review:
  current: review
  updated: '2025-10-27T21:49:31.020489'
  updated_by: ''
  notes: ''
  history:
  - state: review
    date: '2025-10-27T21:49:31.020489'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="14" book="cula" e="ch" v="4" p="16">

<Paragraph number="80" book="cula">
တီဟိ, ဘိက္ခဝေ, အင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. သမ္မုခါ ကတံ ဟောတိ, ပဋိပုစ္ဆာ ကတံ ဟောတိ, ပဋိညာယ ကတံ ဟောတိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. (1)
</Paragraph>

<Paragraph number="81" book="cula">
အပရေဟိပိ, ဘိက္ခဝေ, တီဟင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. အာပတ္တိယာ ကတံ ဟောတိ, ဒေသနာဂါမိနိယာ အာပတ္တိယာ ကတံ ဟောတိ, အဒေသိတာယ အာပတ္တိယာ ကတံ ဟောတိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. (2)
</Paragraph>

<Paragraph number="82" book="cula">
အပရေဟိပိ, ဘိက္ခဝေ, တီဟင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. စောဒေတွာ ကတံ ဟောတိ, သာရေတွာ ကတံ ဟောတိ, အာပတ္တိံ အာရောပေတွာ ကတံ ဟောတိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. (3)
</Paragraph>

<Paragraph number="83" book="cula">
အပရေဟိပိ, ဘိက္ခဝေ …ပေ…  သမ္မုခါ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (4)
</Paragraph>

<Paragraph number="84" book="cula">
အပရေဟိပိ, ဘိက္ခဝေ …ပေ…  ပဋိပုစ္ဆာ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (5)
</Paragraph>

<Paragraph number="85" book="cula">
အပရေဟိပိ, ဘိက္ခဝေ …ပေ…  ပဋိညာယ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (6)
</Paragraph>

<Paragraph number="86" book="cula">
အပရေဟိပိ, ဘိက္ခဝေ …ပေ…  အာပတ္တိယာ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (7)
</Paragraph>

<Paragraph number="87" book="cula">
အပရေဟိပိ, ဘိက္ခဝေ …ပေ…  ဒေသနာဂါမိနိယာ အာပတ္တိယာ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (8)
</Paragraph>

<Paragraph number="88" book="cula">
အပရေဟိပိ, ဘိက္ခဝေ …ပေ…  အဒေသိတာယ အာပတ္တိယာ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (9)
</Paragraph>

<Paragraph number="89" book="cula">
အပရေဟိပိ, ဘိက္ခဝေ …ပေ…  စောဒေတွာ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (10)
</Paragraph>

<Paragraph number="90" book="cula">
အပရေဟိပိ, ဘိက္ခဝေ …ပေ…  သာရေတွာ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ …ပေ… . (11)
</Paragraph>

<Paragraph number="91" book="cula">
အပရေဟိပိ, ဘိက္ခဝေ, တီဟင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. အာပတ္တိံ အာရောပေတွာ ကတံ ဟောတိ, ဓမ္မေန ကတံ ဟောတိ, သမဂ္ဂေန ကတံ ဟောတိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတံ နိယဿကမ္မံ ဓမ္မကမ္မဉ္စ ဟောတိ, ဝိနယကမ္မဉ္စ, သုဝူပသန္တဉ္စ. (12)

</Paragraph>
</Division>

<Paragraph number="92" type="center" book="cula">
ဓမ္မကမ္မဒွါဒသကံ နိဋ္ဌိတံ.
</Paragraph>