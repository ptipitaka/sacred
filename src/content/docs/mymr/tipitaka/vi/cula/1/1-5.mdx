---
title: 1.5 အာပတ္တိယာအဒဿနေဥက္ခေပနီယကမ္မ
tableOfContents: false
sidebar:
  order: 5
type: tipitaka
basket: vi
book: cula
review:
  current: review
  updated: '2025-10-20T14:06:42.589982'
  updated_by: ''
  notes: ''
  history:
  - state: review
    date: '2025-10-20T14:06:42.589982'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="46" book="cula" e="ch" v="4" p="47">

<Paragraph number="213" book="cula">
တေန သမယေန ဗုဒ္ဓေါ ဘဂဝါ ကောသမ္ဗိယံ ဝိဟရတိ ဃောသိတာရာမေ. တေန ခေါ ပန သမယေန အာယသ္မာ ဆန္နော အာပတ္တိံ အာပဇ္ဇိတွာ န ဣစ္ဆတိ အာပတ္တိံ ပဿိတုံ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အာယသ္မာ ဆန္နော အာပတ္တိံ အာပဇ္ဇိတွာ န ဣစ္ဆိဿတိ အာပတ္တိံ ပဿိတုန်”တိ. အထ ခေါ တေ ဘိက္ခူ ဘဂဝတော ဧတမတ္ထံ အာရောစေသုံ.


</Paragraph>

<Paragraph number="214" book="cula">
အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဘိက္ခုသံဃံ သန္နိပါတာပေတွာ ဘိက္ခူ ပဋိပုစ္ဆိ—  “သစ္စံ ကိရ, ဘိက္ခဝေ, ဆန္နော ဘိက္ခု အာပတ္တိံ အာပဇ္ဇိတွာ န ဣစ္ဆတိ အာပတ္တိံ ပဿိတုန်”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ—  “အနနုစ္ဆဝိကံ …ပေ…  ကထဉှိ နာမ သော, ဘိက္ခဝေ, မောဃပုရိသော အာပတ္တိံ အာပဇ္ဇိတွာ န ဣစ္ဆိဿတိ အာပတ္တိံ ပဿိတုံ? နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဝိဂရဟိတွာ …ပေ…  ဓမ္မိံ ကထံ ကတွာ ဘိက္ခူ အာမန္တေသိ—  “တေန ဟိ, ဘိက္ခဝေ, သံဃော ဆန္နဿ ဘိက္ခုနော, အာပတ္တိယာ အဒဿနေ, ဥက္ခေပနီယကမ္မံ ကရောတု—  အသမ္ဘောဂံ သံဃေန. ဧဝဉ္စ ပန, ဘိက္ခဝေ, ကာတဗ္ဗံ—  ပဌမံ ဆန္နော ဘိက္ခု စောဒေတဗ္ဗော, စောဒေတွာ သာရေတဗ္ဗော, သာရေတွာ အာပတ္တိံ အာရောပေတဗ္ဗော, အာပတ္တိံ အာရောပေတွာ ဗျတ္တေန ဘိက္ခုနာ ပဋိဗလေန သံဃော ဉာပေတဗ္ဗော—


</Paragraph>

</Division>
<Division number="47" book="cula" e="ch" v="4" p="48">

<Paragraph number="215" book="cula">
‘သုဏာတု မေ, ဘန္တေ, သံဃော. အယံ ဆန္နော ဘိက္ခု အာပတ္တိံ အာပဇ္ဇိတွာ န ဣစ္ဆတိ အာပတ္တိံ ပဿိတုံ. ယဒိ သံဃဿ ပတ္တကလ္လံ, သံဃော ဆန္နဿ ဘိက္ခုနော, အာပတ္တိယာ အဒဿနေ, ဥက္ခေပနီယကမ္မံ ကရေယျ—  အသမ္ဘောဂံ သံဃေန. ဧသာ ဉတ္တိ.


</Paragraph>

<Paragraph number="216" book="cula">
သုဏာတု မေ, ဘန္တေ, သံဃော. အယံ ဆန္နော ဘိက္ခု အာပတ္တိံ အာပဇ္ဇိတွာ န ဣစ္ဆတိ အာပတ္တိံ ပဿိတုံ. သံဃော ဆန္နဿ ဘိက္ခုနော, အာပတ္တိယာ အဒဿနေ, ဥက္ခေပနီယကမ္မံ ကရောတိ—  အသမ္ဘောဂံ သံဃေန. ယဿာယသ္မတော ခမတိ ဆန္နဿ ဘိက္ခုနော, အာပတ္တိယာ အဒဿနေ, ဥက္ခေပနီယဿ ကမ္မဿ ကရဏံ—  အသမ္ဘောဂံ သံဃေန, သော တုဏှဿ; ယဿ နက္ခမတိ, သော ဘာသေယျ.


</Paragraph>

<Paragraph number="217" book="cula">
ဒုတိယမ္ပိ ဧတမတ္ထံ ဝဒါမိ …ပေ…  တတိယမ္ပိ ဧတမတ္ထံ ဝဒါမိ—  သုဏာတု မေ, ဘန္တေ, သံဃော. အယံ ဆန္နော ဘိက္ခု အာပတ္တိံ အာပဇ္ဇိတွာ န ဣစ္ဆတိ အာပတ္တိံ ပဿိတုံ. သံဃော ဆန္နဿ ဘိက္ခုနော, အာပတ္တိယာ အဒဿနေ, ဥက္ခေပနီယကမ္မံ ကရောတိ—  အသမ္ဘောဂံ သံဃေန. ယဿာယသ္မတော ခမတိ ဆန္နဿ ဘိက္ခုနော, အာပတ္တိယာ အဒဿနေ, ဥက္ခေပနီယဿ ကမ္မဿ ကရဏံ—  အသမ္ဘောဂံ သံဃေန, သော တုဏှဿ; ယဿ နက္ခမတိ, သော ဘာသေယျ.


</Paragraph>

<Paragraph number="218" book="cula">
ကတံ သံဃေန ဆန္နဿ ဘိက္ခုနော, အာပတ္တိယာ အဒဿနေ, ဥက္ခေပနီယကမ္မံ—  အသမ္ဘောဂံ သံဃေန. ခမတိ သံဃဿ, တသ္မာ တုဏှီ, ဧဝမေတံ ဓာရယာမီ’တိ.


</Paragraph>

<Paragraph number="219" book="cula">
အာဝါသပရမ္ပရဉ္စ, ဘိက္ခဝေ, သံသထ—  ‘ဆန္နော ဘိက္ခု သံဃေန အာပတ္တိယာ အဒဿနေ, ဥက္ခေပနီယကမ္မကတော—  အသမ္ဘောဂံ သံဃေနာ’တိ.

</Paragraph>
</Division>

<TableOfContents book="cula" section="1.5">
* [1.5.1 အဓမ္မကမ္မဒွါဒသက](1-5/1-5-1)
* [1.5.2 ဓမ္မကမ္မဒွါဒသက](1-5/1-5-2)
* [1.5.3 အာကင်္ခမာနဆက္က](1-5/1-5-3)
* [1.5.4 တေစတ္တာလီသဝတ္တ](1-5/1-5-4)
* [1.5.5 နပ္ပဋိပ္ပဿမ္ဘေတဗ္ဗတေစတ္တာလီသက](1-5/1-5-5)
* [1.5.6 ပဋိပ္ပဿမ္ဘေတဗ္ဗတေစတ္တာလီသက](1-5/1-5-6)
</TableOfContents>