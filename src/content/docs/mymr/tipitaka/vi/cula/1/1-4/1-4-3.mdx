---
title: 1.4.3 အာကင်္ခမာနစတုက္က
tableOfContents: false
sidebar:
  order: 3
type: tipitaka
basket: vi
book: cula
review:
  current: review
  updated: '2025-10-22T11:23:16.197876'
  updated_by: ''
  notes: ''
  history:
  - state: review
    date: '2025-10-22T11:23:16.197876'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="39" book="cula" e="ch" v="4" p="42">

<Paragraph number="186" book="cula">
ပဉ္စဟိ, ဘိက္ခဝေ, အင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, ပဋိသာရဏီယကမ္မံ ကရေယျ. ဂိဟီနံ အလာဘာယ ပရိသက္ကတိ, ဂိဟီနံ အနတ္ထာယ ပရိသက္ကတိ, ဂိဟီနံ အနာဝါသာယ ပရိသက္ကတိ, ဂိဟီ အက္ကောသတိ ပရိဘာသတိ, ဂိဟီ ဂိဟီဟိ ဘေဒေတိ—  ဣမေဟိ ခေါ, ဘိက္ခဝေ, ပဉ္စဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, ပဋိသာရဏီယကမ္မံ ကရေယျ. (1)
</Paragraph>

<Paragraph number="187" book="cula">
အပရေဟိပိ, ဘိက္ခဝေ, ပဉ္စဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, ပဋိသာရဏီယကမ္မံ ကရေယျ. ဂိဟီနံ ဗုဒ္ဓဿ အဝဏ္ဏံ ဘာသတိ, ဂိဟီနံ ဓမ္မဿ အဝဏ္ဏံ ဘာသတိ, ဂိဟီနံ သံဃဿ အဝဏ္ဏံ ဘာသတိ, ဂိဟီ ဟီနေန ခုံသေတိ ဟီနေန ဝမ္ဘေတိ, ဂိဟီနံ ဓမ္မိကံ ပဋိဿဝံ န သစ္စာပေတိ—  ဣမေဟိ ခေါ, ဘိက္ခဝေ, ပဉ္စဟင်္ဂေဟိ သမန္နာဂတဿ ဘိက္ခုနော, အာကင်္ခမာနော သံဃော, ပဋိသာရဏီယကမ္မံ ကရေယျ. (2)
</Paragraph>

<Paragraph number="188" book="cula">
ပဉ္စန္နံ, ဘိက္ခဝေ, ဘိက္ခူနံ, အာကင်္ခမာနော သံဃော, ပဋိသာရဏီယကမ္မံ ကရေယျ. ဧကော ဂိဟီနံ အလာဘာယ ပရိသက္ကတိ, ဧကော ဂိဟီနံ အနတ္ထာယ ပရိသက္ကတိ, ဧကော ဂိဟီနံ အနာဝါသာယ ပရိသက္ကတိ, ဧကော ဂိဟီ အက္ကောသတိ ပရိဘာသတိ, ဧကော ဂိဟီ ဂိဟီဟိ ဘေဒေတိ—  ဣမေသံ ခေါ, ဘိက္ခဝေ, ပဉ္စန္နံ ဘိက္ခူနံ, အာကင်္ခမာနော သံဃော, ပဋိသာရဏီယကမ္မံ ကရေယျ. (3)
</Paragraph>

<Paragraph number="189" book="cula">
အပရေသမ္ပိ, ဘိက္ခဝေ, ပဉ္စန္နံ ဘိက္ခူနံ, အာကင်္ခမာနော သံဃော, ပဋိသာရဏီယကမ္မံ ကရေယျ. ဧကော ဂိဟီနံ ဗုဒ္ဓဿ အဝဏ္ဏံ ဘာသတိ, ဧကော ဂိဟီနံ ဓမ္မဿ အဝဏ္ဏံ ဘာသတိ, ဧကော ဂိဟီနံ သံဃဿ အဝဏ္ဏံ ဘာသတိ, ဧကော ဂိဟီ ဟီနေန ခုံသေတိ ဟီနေန ဝမ္ဘေတိ, ဧကော ဂိဟီနံ ဓမ္မိကံ ပဋိဿဝံ န သစ္စာပေတိ—  ဣမေသံ ခေါ, ဘိက္ခဝေ, ပဉ္စန္နံ ဘိက္ခူနံ, အာကင်္ခမာနော သံဃော, ပဋိသာရဏီယကမ္မံ ကရေယျ. (4)

</Paragraph>
</Division>

<Paragraph number="190" type="center" book="cula">
အာကင်္ခမာနစတုက္ကံ နိဋ္ဌိတံ.
</Paragraph>