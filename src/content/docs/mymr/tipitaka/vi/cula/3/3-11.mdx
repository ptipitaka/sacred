---
title: 3.11 တတိယနဝက
tableOfContents: false
sidebar:
  order: 11
type: tipitaka
basket: vi
book: cula
review:
  current: review
  updated: '2025-10-22T11:23:16.799632'
  updated_by: ''
  notes: ''
  history:
  - state: review
    date: '2025-10-22T11:23:16.799632'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="184" book="cula" e="ch" v="4" p="180">

<Paragraph number="771" book="cula">
ဣဓ ပန, ဘိက္ခဝေ, ဘိက္ခု သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သော သံဃံ တာသံ အာပတ္တီနံ သမောဓာနပရိဝါသံ ယာစတိ. တဿ သံဃော တာသံ အာပတ္တီနံ သမောဓာနပရိဝါသံ ဒေတိ. သော ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာယော အပ္ပဋိစ္ဆန္နာယော. သော သံဃံ အန္တရာအာပတ္တီနံ မူလာယပဋိကဿနံ ယာစတိ. တံ သံဃော အန္တရာအာပတ္တီနံ မူလာယ ပဋိကဿတိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ ဒေတိ. သော ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာယော အပ္ပဋိစ္ဆန္နာယော. သော တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရတိ, အပရာအာပတ္တီနံ အန္တရာအာပတ္တိယော သရတိ. တဿ ဧဝံ ဟောတိ—  ‘အဟံ ခေါ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သောဟံ သံဃံ တာသံ အာပတ္တီနံ သမောဓာနပရိဝါသံ ယာစိံ. တဿ မေ သံဃော တာသံ အာပတ္တီနံ သမောဓာနပရိဝါသံ အဒါသိ. သောဟံ ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာယော အပ္ပဋိစ္ဆန္နာယော. သောဟံ သံဃံ အန္တရာအာပတ္တီနံ မူလာယပဋိကဿနံ ယာစိံ. တံ မံ သံဃော အန္တရာအာပတ္တီနံ မူလာယ ပဋိကဿိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ အဒါသိ. သောဟံ ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာယော အပ္ပဋိစ္ဆန္နာယော. သောဟံ တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရာမိ, အပရာအာပတ္တီနံ အန္တရာအာပတ္တိယော သရာမိ. ယန္နူနာဟံ သံဃံ ပုရိမာအာပတ္တီနံ အန္တရာအာပတ္တီနဉ္စ အပရာအာပတ္တီနံ အန္တရာအာပတ္တီနဉ္စ မူလာယပဋိကဿနံ ယာစေယျံ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ; ဓမ္မေန မာနတ္တံ, ဓမ္မေန အဗ္ဘာနန်’တိ. သော သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယပဋိကဿနံ ယာစတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ; ဓမ္မေန မာနတ္တံ, ဓမ္မေန အဗ္ဘာနံ. တံ သံဃော ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယ ပဋိကဿတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ ဒေတိ; ဓမ္မေန မာနတ္တံ ဒေတိ, ဓမ္မေန အဗ္ဘေတိ. သော, ဘိက္ခဝေ, ဘိက္ခု ဝိသုဒ္ဓေါ တာဟိ အာပတ္တီဟိ. (1)
</Paragraph>

<Paragraph number="772" book="cula">
ဣဓ ပန, ဘိက္ခဝေ, ဘိက္ခု သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သော သံဃံ တာသံ အာပတ္တီနံ သမောဓာနပရိဝါသံ ယာစတိ. တဿ သံဃော တာသံ အာပတ္တီနံ သမောဓာနပရိဝါသံ ဒေတိ. သော ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာ ပဋိစ္ဆန္နာယော. သော သံဃံ အန္တရာအာပတ္တီနံ မူလာယပဋိကဿနံ ယာစတိ. တံ သံဃော အန္တရာအာပတ္တီနံ မူလာယ ပဋိကဿတိ, အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ ဒေတိ. သော ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာ ပဋိစ္ဆန္နာယော. သော တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရတိ, အပရာအာပတ္တီနံ အန္တရာအာပတ္တိယော သရတိ. တဿ ဧဝံ ဟောတိ—  ‘အဟံ ခေါ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သောဟံ သံဃံ တာသံ အာပတ္တီနံ သမောဓာနပရိဝါသံ ယာစိံ. တဿ မေ သံဃော တာသံ အာပတ္တီနံ သမောဓာနပရိဝါသံ အဒါသိ. သောဟံ ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာ ပဋိစ္ဆန္နာယော. သောဟံ သံဃံ အန္တရာအာပတ္တီနံ မူလာယပဋိကဿနံ ယာစိံ. တံ မံ သံဃော အန္တရာအာပတ္တီနံ မူလာယ ပဋိကဿိ, အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ အဒါသိ. သောဟံ ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာ ပဋိစ္ဆန္နာယော. သောဟံ တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရာမိ, အပရာအာပတ္တီနံ အန္တရာအာပတ္တိယော သရာမိ. ယန္နူနာဟံ သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယပဋိကဿနံ ယာစေယျံ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနန်’တိ. သော သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ မူလာယပဋိကဿနံ ယာစတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနံ. တံ သံဃော ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယ ပဋိကဿတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ ဒေတိ, ဓမ္မေန မာနတ္တံ ဒေတိ, ဓမ္မေန အဗ္ဘေတိ. သော, ဘိက္ခဝေ, ဘိက္ခု ဝိသုဒ္ဓေါ တာဟိ အာပတ္တီဟိ. (2)
</Paragraph>

<Paragraph number="773" book="cula">
ဣဓ ပန, ဘိက္ခဝေ, ဘိက္ခု သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သော သံဃံ တာသံ အာပတ္တီနံ သမောဓာနပရိဝါသံ ယာစတိ. တဿ သံဃော တာသံ အာပတ္တီနံ သမောဓာနပရိဝါသံ ဒေတိ. သော ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာ ပဋိစ္ဆန္နာယောပိ အပ္ပဋိစ္ဆန္နာယောပိ. သော သံဃံ အန္တရာအာပတ္တီနံ မူလာယပဋိကဿနံ ယာစတိ. တံ သံဃော အန္တရာအာပတ္တီနံ မူလာယ ပဋိကဿတိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ ဒေတိ. သော ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာ ပဋိစ္ဆန္နာယောပိ အပ္ပဋိစ္ဆန္နာယောပိ. သော တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရတိ, အပရာအာပတ္တီနံ အန္တရာအာပတ္တိယော သရတိ. တဿ ဧဝံ ဟောတိ—  ‘အဟံ ခေါ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သောဟံ သံဃံ တာသံ အာပတ္တီနံ သမောဓာနပရိဝါသံ ယာစိံ. တဿ မေ သံဃော တာသံ အာပတ္တီနံ သမောဓာနပရိဝါသံ အဒါသိ. သောဟံ ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာ ပဋိစ္ဆန္နာယောပိ အပ္ပဋိစ္ဆန္နာယောပိ. သောဟံ သံဃံ အန္တရာအာပတ္တီနံ မူလာယပဋိကဿနံ ယာစိံ. တံ မံ သံဃော အန္တရာအာပတ္တီနံ မူလာယ ပဋိကဿိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ အဒါသိ. သောဟံ ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာ ပဋိစ္ဆန္နာယောပိ အပ္ပဋိစ္ဆန္နာယောပိ. သောဟံ တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရာမိ, အပရာအာပတ္တီနံ အန္တရာအာပတ္တိယော သရာမိ. ယန္နူနာဟံ သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယပဋိကဿနံ ယာစေယျံ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနန်’တိ. သော သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယပဋိကဿနံ ယာစတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနံ. တံ သံဃော ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယ ပဋိကဿတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ ဒေတိ, ဓမ္မေန မာနတ္တံ ဒေတိ, ဓမ္မေန အဗ္ဘေတိ. သော, ဘိက္ခဝေ, ဘိက္ခု ဝိသုဒ္ဓေါ တာဟိ အာပတ္တီဟိ. (3)
</Paragraph>

<Paragraph number="774" book="cula">
ဣဓ ပန, ဘိက္ခဝေ, ဘိက္ခု သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သော သံဃံ တာသံ အာပတ္တီနံ သမောဓာနပရိဝါသံ ယာစတိ. တဿ သံဃော တာသံ အာပတ္တီနံ သမောဓာနပရိဝါသံ ဒေတိ. သော ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ အပရိမာဏာယော အပ္ပဋိစ္ဆန္နာယော …ပေ…  အပရိမာဏာယော ပဋိစ္ဆန္နာယော …ပေ…  အပရိမာဏာယော ပဋိစ္ဆန္နာယောပိ အပ္ပဋိစ္ဆန္နာယောပိ …ပေ…  ပရိမာဏာယောပိ အပရိမာဏာယောပိ အပ္ပဋိစ္ဆန္နာယော. သော သံဃံ အန္တရာအာပတ္တီနံ မူလာယပဋိကဿနံ ယာစတိ. တံ သံဃော အန္တရာအာပတ္တီနံ မူလာယ ပဋိကဿိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ ဒေတိ. သော ပရိဝသာမီတိ မညမာနော …ပေ…  တံ သံဃော ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယ ပဋိကဿတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ ဒေတိ, ဓမ္မေန မာနတ္တံ ဒေတိ, ဓမ္မေန အဗ္ဘေတိ. သော, ဘိက္ခဝေ, ဘိက္ခု ဝိသုဒ္ဓေါ တာဟိ အာပတ္တီဟိ. (4–7)
</Paragraph>

<Paragraph number="775" book="cula">
ဣဓ ပန, ဘိက္ခဝေ, ဘိက္ခု သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သော သံဃံ တာသံ အာပတ္တီနံ သမောဓာနပရိဝါသံ ယာစတိ. တဿ သံဃော တာသံ အာပတ္တီနံ သမောဓာနပရိဝါသံ ဒေတိ. သော ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာယောပိ အပရိမာဏာယောပိ ပဋိစ္ဆန္နာယော. သော သံဃံ အန္တရာအာပတ္တီနံ မူလာယပဋိကဿနံ ယာစတိ. တံ သံဃော အန္တရာအာပတ္တီနံ မူလာယ ပဋိကဿတိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ ဒေတိ. သော ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာယောပိ အပရိမာဏာယောပိ ပဋိစ္ဆန္နာယော. သော တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရတိ, အပရာအာပတ္တီနံ အန္တရာအာပတ္တိယော သရတိ. တဿ ဧဝံ ဟောတိ—  ‘အဟံ ခေါ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သောဟံ သံဃံ တာသံ အာပတ္တီနံ သမောဓာနပရိဝါသံ ယာစိံ. တဿ မေ သံဃော တာသံ အာပတ္တီနံ သမောဓာနပရိဝါသံ အဒါသိ. သောဟံ ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာယောပိ အပရိမာဏာယောပိ ပဋိစ္ဆန္နာယော. သောဟံ သံဃံ အန္တရာအာပတ္တီနံ မူလာယပဋိကဿနံ ယာစိံ. တံ မံ သံဃော အန္တရာအာပတ္တီနံ မူလာယ ပဋိကဿိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ အဒါသိ. သောဟံ ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာယောပိ အပရိမာဏာယောပိ ပဋိစ္ဆန္နာယော. သောဟံ တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရာမိ, အပရာအာပတ္တီနံ အန္တရာအာပတ္တိယော သရာမိ. ယန္နူနာဟံ သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယပဋိကဿနံ ယာစေယျံ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနန်’တိ. သော သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယပဋိကဿနံ ယာစတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနံ. တံ သံဃော ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယ ပဋိကဿတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ ဒေတိ, ဓမ္မေန မာနတ္တံ ဒေတိ, ဓမ္မေန အဗ္ဘေတိ. သော, ဘိက္ခဝေ, ဘိက္ခု ဝိသုဒ္ဓေါ တာဟိ အာပတ္တီဟိ. (8)
</Paragraph>

<Paragraph number="776" book="cula">
ဣဓ ပန, ဘိက္ခဝေ, ဘိက္ခု သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သော သံဃံ တာသံ အာပတ္တီနံ သမောဓာနပရိဝါသံ ယာစတိ. တဿ သံဃော တာသံ အာပတ္တီနံ သမောဓာနပရိဝါသံ ဒေတိ. သော ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာယောပိ အပရိမာဏာယောပိ ပဋိစ္ဆန္နာယောပိ အပ္ပဋိစ္ဆန္နာယောပိ. သော သံဃံ အန္တရာအာပတ္တီနံ မူလာယပဋိကဿနံ ယာစတိ. တံ သံဃော အန္တရာအာပတ္တီနံ မူလာယ ပဋိကဿတိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ ဒေတိ. သော ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇတိ ပရိမာဏာယောပိ အပရိမာဏာယောပိ ပဋိစ္ဆန္နာယောပိ အပ္ပဋိစ္ဆန္နာယောပိ. သော တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရတိ, အပရာအာပတ္တီနံ အန္တရာအာပတ္တိယော သရတိ. တဿ ဧဝံ ဟောတိ—  ‘အဟံ ခေါ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏမ္ပိ အပရိမာဏမ္ပိ …ပေ…  ဝဝတ္ထိတမ္ပိ သမ္ဘိန္နမ္ပိ. သောဟံ သံဃံ တာသံ အာပတ္တီနံ သမောဓာနပရိဝါသံ ယာစိံ. တဿ မေ သံဃော တာသံ အာပတ္တီနံ သမောဓာနပရိဝါသံ အဒါသိ. သောဟံ ပရိဝသန္တော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာယောပိ အပရိမာဏာယောပိ ပဋိစ္ဆန္နာယောပိ အပ္ပဋိစ္ဆန္နာယောပိ. သောဟံ သံဃံ အန္တရာအာပတ္တီနံ မူလာယပဋိကဿနံ ယာစိံ. တံ မံ သံဃော အန္တရာအာပတ္တီနံ မူလာယ ပဋိကဿိ အဓမ္မိကေန ကမ္မေန ကုပ္ပေန အဋ္ဌာနာရဟေန, အဓမ္မေန သမောဓာနပရိဝါသံ အဒါသိ. သောဟံ ပရိဝသာမီတိ မညမာနော အန္တရာ သမ္ဗဟုလာ သံဃာဒိသေသာ အာပတ္တိယော အာပဇ္ဇိံ ပရိမာဏာယောပိ အပရိမာဏာယောပိ ပဋိစ္ဆန္နာယောပိ အပ္ပဋိစ္ဆန္နာယောပိ. သောဟံ တသ္မိံ ဘူမိယံ ဌိတော ပုရိမာအာပတ္တီနံ အန္တရာအာပတ္တိယော သရာမိ, အပရာအာပတ္တီနံ အန္တရာအာပတ္တိယော သရာမိ. ယန္နူနာဟံ သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယပဋိကဿနံ ယာစေယျံ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနန်’တိ. သော သံဃံ ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယ ပဋိကဿနံ ယာစတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ, ဓမ္မေန မာနတ္တံ, ဓမ္မေန အဗ္ဘာနံ. တံ သံဃော ပုရိမာအာပတ္တီနံ အန္တရာအာပတ္တီနဉ္စ, အပရာအာပတ္တီနံ အန္တရာအာပတ္တီနဉ္စ, မူလာယ ပဋိကဿတိ ဓမ္မိကေန ကမ္မေန အကုပ္ပေန ဌာနာရဟေန, ဓမ္မေန သမောဓာနပရိဝါသံ ဒေတိ, ဓမ္မေန မာနတ္တံ ဒေတိ, ဓမ္မေန အဗ္ဘေတိ. သော, ဘိက္ခဝေ, ဘိက္ခု ဝိသုဒ္ဓေါ တာဟိ အာပတ္တီဟိ”. (9)

</Paragraph>
</Division>

<Paragraph number="777" type="center" book="cula">
တတိယနဝကံ နိဋ္ဌိတံ.

  
သမုစ္စယက္ခန္ဓကော တတိယော.



</Paragraph>

<Paragraph number="778" type="center" book="cula">
တဿုဒ္ဒါနံ


</Paragraph>

<Paragraph number="779" type="verses" book="cula">
_အပ္ပဋိစ္ဆန္နာ ဧကာဟ,_  
_ဒွီဟ တီဟ စတူဟ စ;_  
_ပဉ္စာဟပက္ခဒသန္နံ,_  
_အာပတ္တိမာဟ မဟာမုနိ._  

</Paragraph>

<Paragraph number="780" type="verses" book="cula">
_သုဒ္ဓန္တော စ ဝိဗ္ဘမန္တော,_  
_ပရိမာဏမုခံ ဒွေ ဘိက္ခူ;_  
_တတ္ထ သညိနော ဒွေ ယထာ,_  
_ဝေမတိကာ တထေဝ စ._  

</Paragraph>

<Paragraph number="781" type="verses" book="cula">
_မိဿကဒိဋ္ဌိနော ဒွေ စ,_  
_အသုဒ္ဓကေကဒိဋ္ဌိနော;_  
_ဒွေ စေဝ သုဒ္ဓဒိဋ္ဌိနော._  

</Paragraph>

<Paragraph number="782" type="verses" book="cula">
_တထေဝ စ ဧကော ဆာဒေတိ,_  
_အထ မက္ခမတေန စ;_  
ဥမ္မတ္တကဒေသနဉ္စ,_  
_မူလာ အဋ္ဌာရသ ဝိသုဒ္ဓတော._  

</Paragraph>

<Paragraph number="783" type="verses" book="cula">
_အာစရိယာနံ ဝိဘဇ္ဇပဒါနံ,_  
_တမ္ဗပဏ္ဏိဒီပပသာဒကာနံ;_  
_မဟာဝိဟာရဝါသီနံ,_  
_ဝါစနာ သဒ္ဓမ္မဋ္ဌိတိယာတိ._  


</Paragraph>

<Paragraph number="784" type="center" book="cula">
သမုစ္စယက္ခန္ဓကော နိဋ္ဌိတော.
</Paragraph>