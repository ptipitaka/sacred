---
title: "4.1.2 သုက္ကပက္ခနဝက"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="188" book="cula">

<Paragraph number="797" book="cula">
ဓမ္မဝါဒီ ပုဂ္ဂလော အဓမ္မဝါဒိံ ပုဂ္ဂလံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (1)
</Paragraph>

<Paragraph number="798" book="cula">
ဓမ္မဝါဒီ ပုဂ္ဂလော အဓမ္မဝါဒီ သမ္ဗဟုလေ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှထ, ဣမံ ရောစေထာ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (2)
</Paragraph>

<Paragraph number="799" book="cula">
ဓမ္မဝါဒီ ပုဂ္ဂလော အဓမ္မဝါဒိံ သံဃံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (3)
</Paragraph>

<Paragraph number="800" book="cula">
ဓမ္မဝါဒီ သမ္ဗဟုလာ အဓမ္မဝါဒိံ ပုဂ္ဂလံ သညာပေန္တိ နိဇ္ဈာပေန္တိ ပေက္ခေန္တိ အနုပေက္ခေန္တိ ဒဿေန္တိ အနုဒဿေန္တိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (4)
</Paragraph>

<Paragraph number="801" book="cula">
ဓမ္မဝါဒီ သမ္ဗဟုလာ အဓမ္မဝါဒီ သမ္ဗဟုလေ သညာပေန္တိ နိဇ္ဈာပေန္တိ ပေက္ခေန္တိ အနုပေက္ခေန္တိ ဒဿေန္တိ အနုဒဿေန္တိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှထ, ဣမံ ရောစေထာ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (5)
</Paragraph>

<Paragraph number="802" book="cula">
ဓမ္မဝါဒီ သမ္ဗဟုလာ အဓမ္မဝါဒိံ သံဃံ သညာပေန္တိ နိဇ္ဈာပေန္တိ ပေက္ခေန္တိ အနုပေက္ခေန္တိ ဒဿေန္တိ အနုဒဿေန္တိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (6)
</Paragraph>

<Paragraph number="803" book="cula">
ဓမ္မဝါဒီ သံဃော အဓမ္မဝါဒိံ ပုဂ္ဂလံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (7)
</Paragraph>

<Paragraph number="804" book="cula">
ဓမ္မဝါဒီ သံဃော အဓမ္မဝါဒီ သမ္ဗဟုလေ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှထ, ဣမံ ရောစေထာ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေန. (8)
</Paragraph>

<Paragraph number="805" book="cula">
ဓမ္မဝါဒီ သံဃော အဓမ္မဝါဒိံ သံဃံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, ဓမ္မေန ဝူပသမ္မတိ သမ္မုခါဝိနယေနာ”တိ. (9)

</Paragraph>
</Division>

<Paragraph number="806" type="center" book="cula">
သုက္ကပက္ခနဝကံ နိဋ္ဌိတံ.
</Paragraph>