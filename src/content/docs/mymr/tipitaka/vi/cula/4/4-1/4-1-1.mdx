---
title: 4.1.1 ကဏှပက္ခနဝက
tableOfContents: false
sidebar:
  order: 1
type: tipitaka
basket: vi
book: cula
review:
  current: review
  updated: '2025-10-22T11:23:17.581207'
  updated_by: ''
  notes: ''
  history:
  - state: review
    date: '2025-10-22T11:23:17.581207'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="187" book="cula" e="ch" v="4" p="188">

<Paragraph number="787" book="cula">
အဓမ္မဝါဒီ ပုဂ္ဂလော ဓမ္မဝါဒိံ ပုဂ္ဂလံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (1)
</Paragraph>

<Paragraph number="788" book="cula">
အဓမ္မဝါဒီ ပုဂ္ဂလော ဓမ္မဝါဒီ သမ္ဗဟုလေ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှထ, ဣမံ ရောစေထာ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (2)
</Paragraph>

<Paragraph number="789" book="cula">
အဓမ္မဝါဒီ ပုဂ္ဂလော ဓမ္မဝါဒိံ သံဃံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (3)
</Paragraph>

<Paragraph number="790" book="cula">
အဓမ္မဝါဒီ သမ္ဗဟုလာ ဓမ္မဝါဒိံ ပုဂ္ဂလံ သညာပေန္တိ နိဇ္ဈာပေန္တိ ပေက္ခေန္တိ အနုပေက္ခေန္တိ ဒဿေန္တိ အနုဒဿေန္တိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (4)
</Paragraph>

<Paragraph number="791" book="cula">
အဓမ္မဝါဒီ သမ္ဗဟုလာ ဓမ္မဝါဒီ သမ္ဗဟုလေ သညာပေန္တိ နိဇ္ဈာပေန္တိ ပေက္ခေန္တိ အနုပေက္ခေန္တိ ဒဿေန္တိ အနုဒဿေန္တိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှထ, ဣမံ ရောစေထာ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (5)
</Paragraph>

<Paragraph number="792" book="cula">
အဓမ္မဝါဒီ သမ္ဗဟုလာ ဓမ္မဝါဒိံ သံဃံ သညာပေန္တိ နိဇ္ဈာပေန္တိ ပေက္ခေန္တိ အနုပေက္ခေန္တိ ဒဿေန္တိ အနုဒဿေန္တိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (6)
</Paragraph>

<Paragraph number="793" book="cula">
အဓမ္မဝါဒီ သံဃော ဓမ္မဝါဒိံ ပုဂ္ဂလံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (7)
</Paragraph>

<Paragraph number="794" book="cula">
အဓမ္မဝါဒီ သံဃော ဓမ္မဝါဒီ သမ္ဗဟုလေ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှထ, ဣမံ ရောစေထာ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (8)
</Paragraph>

<Paragraph number="795" book="cula">
အဓမ္မဝါဒီ သံဃော ဓမ္မဝါဒိံ သံဃံ သညာပေတိ နိဇ္ဈာပေတိ ပေက္ခေတိ အနုပေက္ခေတိ ဒဿေတိ အနုဒဿေတိ—  ‘အယံ ဓမ္မော, အယံ ဝိနယော, ဣဒံ သတ္ထုသာသနံ, ဣမံ ဂဏှာဟိ, ဣမံ ရောစေဟီ’တိ. ဧဝဉ္စေတံ အဓိကရဏံ ဝူပသမ္မတိ, အဓမ္မေန ဝူပသမ္မတိ သမ္မုခါဝိနယပတိရူပကေန. (9)

</Paragraph>
</Division>

<Paragraph number="796" type="center" book="cula">
ကဏှပက္ခနဝကံ နိဋ္ဌိတံ.
</Paragraph>