---
title: "4.6.3 အာကင်္ခမာနဆက္က"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="210" book="cula" e="ch" v="4" p="207">

<Paragraph number="863" book="cula">
တီဟိ, ဘိက္ခဝေ, အင်္ဂေဟိ သမန္နာဂတဿ ဘိက္ခုနော အာကင်္ခမာနော သံဃော တဿပါပိယသိကာကမ္မံ ကရေယျ. ဘဏ္ဍနကာရကော ဟောတိ ကလဟကာရကော ဝိဝါဒကာရကော ဘဿကာရကော သံဃေ အဓိကရဏကာရကော; ဗာလော ဟောတိ အဗျတ္တော အာပတ္တိဗဟုလော အနပဒါနော; ဂိဟိသံသဋ္ဌော ဝိဟရတိ အနနုလောမိကေဟိ ဂိဟိသံသဂ္ဂေဟိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော အာကင်္ခမာနော သံဃော တဿပါပိယသိကာကမ္မံ ကရေယျ. (1)
</Paragraph>

<Paragraph number="864" book="cula">
အပရေဟိပိ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော အာကင်္ခမာနော သံဃော တဿပါပိယသိကာကမ္မံ ကရေယျ. အဓိသီလေ သီလဝိပန္နော ဟောတိ, အဇ္ဈာစာရေ အာစာရဝိပန္နော ဟောတိ, အတိဒိဋ္ဌိယာ ဒိဋ္ဌိဝိပန္နော ဟောတိ—  ဣမေဟိ ခေါ, ဘိက္ခဝေ …ပေ… . (2)
</Paragraph>

<Paragraph number="865" book="cula">
အပရေဟိပိ, ဘိက္ခဝေ …ပေ…  ဗုဒ္ဓဿ အဝဏ္ဏံ ဘာသတိ, ဓမ္မဿ အဝဏ္ဏံ ဘာသတိ, သံဃဿ အဝဏ္ဏံ ဘာသတိ—  ဣမေဟိ ခေါ, ဘိက္ခဝေ, တီဟင်္ဂေဟိ သမန္နာဂတဿ ဘိက္ခုနော အာကင်္ခမာနော သံဃော တဿပါပိယသိကာကမ္မံ ကရေယျ. (3)
</Paragraph>

<Paragraph number="866" book="cula">
တိဏ္ဏံ, ဘိက္ခဝေ, ဘိက္ခူနံ အာကင်္ခမာနော သံဃော တဿပါပိယသိကာကမ္မံ ကရေယျ. ဧကော ဘဏ္ဍနကာရကော ဟောတိ …ပေ…  သံဃေ အဓိကရဏကာရကော; ဧကော ဗာလော ဟောတိ အဗျတ္တော အာပတ္တိဗဟုလော အနပဒါနော; ဧကော ဂိဟိသံသဋ္ဌော ဝိဟရတိ အနနုလောမိကေဟိ ဂိဟိသံသဂ္ဂေဟိ—  ဣမေသံ ခေါ, ဘိက္ခဝေ, တိဏ္ဏံ ဘိက္ခူနံ အာကင်္ခမာနော သံဃော တဿပါပိယသိကာကမ္မံ ကရေယျ. (4)
</Paragraph>

<Paragraph number="867" book="cula">
အပရေသမ္ပိ, ဘိက္ခဝေ, တိဏ္ဏံ ဘိက္ခူနံ အာကင်္ခမာနော သံဃော တဿပါပိယသိကာကမ္မံ ကရေယျ. ဧကော အဓိသီလေ သီလဝိပန္နော ဟောတိ, ဧကော အဇ္ဈာစာရေ အာစာရဝိပန္နော ဟောတိ, ဧကော အတိဒိဋ္ဌိယာ ဒိဋ္ဌိဝိပန္နော ဟောတိ—  ဣမေသံ ခေါ, ဘိက္ခဝေ …ပေ… . (5)
</Paragraph>

<Paragraph number="868" book="cula">
အပရေသမ္ပိ, ဘိက္ခဝေ …ပေ…  ဧကော ဗုဒ္ဓဿ အဝဏ္ဏံ ဘာသတိ, ဧကော ဓမ္မဿ အဝဏ္ဏံ ဘာသတိ, ဧကော သံဃဿ အဝဏ္ဏံ ဘာသတိ—  ဣမေသံ ခေါ, ဘိက္ခဝေ, တိဏ္ဏံ ဘိက္ခူနံ အာကင်္ခမာနော သံဃော တဿပါပိယသိကာကမ္မံ ကရေယျ. (6)
</Paragraph>
</Division>