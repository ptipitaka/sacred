---
title: 1.5.7.1 သဉ္စိစ္စသိက္ခာပဒ
tableOfContents: false
sidebar:
  order: 1
type: tipitaka
basket: vi
book: paci
review:
  current: review
  updated: '2025-10-20T13:11:03.802902'
  updated_by: ''
  notes: ''
  history:
  - state: review
    date: '2025-10-20T13:11:03.802902'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="382" book="paci" e="ch" v="2" p="163">

<Paragraph number="1171" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အာယသ္မာ ဥဒါယီ ဣဿာသော ဟောတိ, ကာကာ စဿ အမနာပါ ဟောန္တိ. သော ကာကေ ဝိဇ္ဈိတွာ ဝိဇ္ဈိတွာ သီသံ ဆိန္ဒိတွာ သူလေ ပဋိပါဋိယာ ဌပေသိ. ဘိက္ခူ ဧဝမာဟံသု—  “ကေနိမေ, အာဝုသော, ကာကာ ဇီဝိတာ ဝေါရောပိတာ”တိ? “မယာ, အာဝုသော. အမနာပါ မေ ကာကာ”တိ.
</Paragraph>

<Paragraph number="1172" book="paci">
ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အာယသ္မာ ဥဒါယီ သဉ္စိစ္စ ပါဏံ ဇီဝိတာ ဝေါရောပေဿတီ”တိ …ပေ…  “သစ္စံ ကိရ တွံ, ဥဒါယိ, သဉ္စိစ္စ ပါဏံ ဇီဝိတာ ဝေါရောပေသီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တွံ, မောဃပုရိသ, သဉ္စိစ္စ ပါဏံ ဇီဝိတာ ဝေါရောပေဿသိ. နေတံ, မောဃပုရိသ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="383" book="paci" e="ch" v="2" p="164">

<Paragraph number="1173" book="paci">
<Emphasis>“ယော ပန ဘိက္ခု သဉ္စိစ္စ ပါဏံ ဇီဝိတာ ဝေါရောပေယျ, ပါစိတ္တိယန်”</Emphasis>တိ. (*61*:<Emphasis>110</Emphasis>)
</Paragraph>

</Division>
<Division number="384" book="paci" e="ch" v="2" p="164">

<Paragraph number="1174" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="1175" book="paci">
<Emphasis>သဉ္စိစ္စာ</Emphasis>တိ ဇာနန္တော သဉ္ဇာနန္တော စေစ္စ အဘိဝိတရိတွာ ဝီတိက္ကမော.
</Paragraph>

<Paragraph number="1176" book="paci">
<Emphasis>ပါဏော</Emphasis> နာမ တိရစ္ဆာနဂတပါဏော ဝုစ္စတိ.
</Paragraph>

<Paragraph number="1177" book="paci">
<Emphasis>ဇီဝိတာ ဝေါရောပေယျာ</Emphasis>တိ ဇီဝိတိန္ဒြိယံ ဥပစ္ဆိန္ဒတိ ဥပရောဓေတိ သန္တတိံ ဝိကောပေတိ, အာပတ္တိ ပါစိတ္တိယဿ.
</Paragraph>

</Division>
<Division number="385" book="paci" e="ch" v="2" p="164">

<Paragraph number="1178" book="paci">
ပါဏေ ပါဏသညီ ဇီဝိတာ ဝေါရောပေတိ, အာပတ္တိ ပါစိတ္တိယဿ. ပါဏေ ဝေမတိကော ဇီဝိတာ ဝေါရောပေတိ, အာပတ္တိ ဒုက္ကဋဿ. ပါဏေ အပ္ပါဏသညီ ဇီဝိတာ ဝေါရောပေတိ, အနာပတ္တိ. အပ္ပါဏေ ပါဏသညီ, အာပတ္တိ ဒုက္ကဋဿ. အပ္ပါဏေ ဝေမတိကော, အာပတ္တိ ဒုက္ကဋဿ. အပ္ပါဏေ အပ္ပါဏသညီ, အနာပတ္တိ.
</Paragraph>

</Division>
<Division number="386" book="paci" e="ch" v="2" p="164">

<Paragraph number="1179" book="paci">
အနာပတ္တိ—  အသဉ္စိစ္စ, အဿတိယာ, အဇာနန္တဿ, နမရဏာဓိပ္ပါယဿ, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="1180" type="center" book="paci">
သဉ္စိစ္စသိက္ခာပဒံ နိဋ္ဌိတံ ပဌမံ.
</Paragraph>