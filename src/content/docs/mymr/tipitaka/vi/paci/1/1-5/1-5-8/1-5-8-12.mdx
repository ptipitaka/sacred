---
title: 1.5.8.12 ပရိဏာမနသိက္ခာပဒ
tableOfContents: false
sidebar:
  order: 12
type: tipitaka
basket: vi
book: paci
review:
  current: review
  updated: '2025-10-22T11:23:21.291806'
  updated_by: ''
  notes: ''
  history:
  - state: review
    date: '2025-10-22T11:23:21.291806'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="489" book="paci" e="ch" v="2" p="203">

<Paragraph number="1435" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သာဝတ္ထိယံ အညတရဿ ပူဂဿ သံဃဿ သစီဝရဘတ္တံ ပဋိယတ္တံ ဟောတိ—  “ဘောဇေတွာ စီဝရေန အစ္ဆာဒေဿာမာ”တိ. အထ ခေါ ဆဗ္ဗဂ္ဂိယာ ဘိက္ခူ ယေန သော ပူဂေါ တေနုပသင်္ကမိံသု; ဥပသင်္ကမိတွာ တံ ပူဂံ ဧတဒဝေါစုံ—  “ဒေထာဝုသော, ဣမာနိ စီဝရာနိ ဣမေသံ ဘိက္ခူနန်”တိ. “န မယံ, ဘန္တေ, ဒဿာမ. အမှာကံ သံဃဿ အနုဝဿံ သစီဝရဘိက္ခာ ပညတ္တာ”တိ. “ဗဟူ, အာဝုသော, သံဃဿ ဒါယကာ, ဗဟူ သံဃဿ ဘတ္တာ. ဣမေ တုမှေ နိဿာယ တုမှေ သမ္ပဿန္တာ ဣဓ ဝိဟရန္တိ. တုမှေ စေ ဣမေသံ န ဒဿထ, အထ ကော စရဟိ ဣမေသံ ဒဿတိ? ဒေထာဝုသော, ဣမာနိ စီဝရာနိ ဣမေသံ ဘိက္ခူနန်”တိ. အထ ခေါ သော ပူဂေါ ဆဗ္ဗဂ္ဂိယေဟိ ဘိက္ခူဟိ နိပ္ပီဠိယမာနော ယထာပဋိယတ္တံ စီဝရံ ဆဗ္ဗဂ္ဂိယာနံ ဘိက္ခူနံ ဒတွာ သံဃံ ဘတ္တေန ပရိဝိသိ. ယေ တေ ဘိက္ခူ ဇာနန္တိ သံဃဿ သစီဝရဘတ္တံ ပဋိယတ္တံ “န စ ဇာနန္တိ ဆဗ္ဗဂ္ဂိယာနံ ဘိက္ခူနံ ဒိန္နန်”တိ တေ ဧဝမာဟံသု—  “ဩဏောဇေထာဝုသော, သံဃဿ စီဝရန်”တိ. “နတ္ထိ, ဘန္တေ. ယထာပဋိယတ္တံ စီဝရံ အယျာ ဆဗ္ဗဂ္ဂိယာ အယျာနံ ဆဗ္ဗဂ္ဂိယာနံ ပရိဏာမေသုန်”တိ.
</Paragraph>

<Paragraph number="1436" book="paci">
ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဆဗ္ဗဂ္ဂိယာ ဘိက္ခူ ဇာနံ သံဃိကံ လာဘံ ပရိဏတံ ပုဂ္ဂလဿ ပရိဏာမေဿန္တီ”တိ …ပေ…  “သစ္စံ ကိရ တုမှေ, ဘိက္ခဝေ, ဇာနံ သံဃိကံ လာဘံ ပရိဏတံ ပုဂ္ဂလဿ ပရိဏာမေထာ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တုမှေ, မောဃပုရိသာ, ဇာနံ သံဃိကံ လာဘံ ပရိဏတံ ပုဂ္ဂလဿ ပရိဏာမေဿထ. နေတံ, မောဃပုရိသာ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="490" book="paci" e="ch" v="2" p="204">

<Paragraph number="1437" book="paci">
<Emphasis>“ယော ပန ဘိက္ခု ဇာနံ သံဃိကံ လာဘံ ပရိဏတံ ပုဂ္ဂလဿ ပရိဏာမေယျ, ပါစိတ္တိယန်”</Emphasis>တိ. (*82*:<Emphasis>131</Emphasis>)
</Paragraph>

</Division>
<Division number="491" book="paci" e="ch" v="2" p="204">

<Paragraph number="1438" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="1439" book="paci">
<Emphasis>ဇာနာတိ</Emphasis> နာမ သာမံ ဝါ ဇာနာတိ, အညေ ဝါ တဿ အာရောစေန္တိ, သော ဝါ အာရောစေတိ.
</Paragraph>

<Paragraph number="1440" book="paci">
<Emphasis>သံဃိကံ</Emphasis> နာမ သံဃဿ ဒိန္နံ ဟောတိ ပရိစ္စတ္တံ.
</Paragraph>

<Paragraph number="1441" book="paci">
<Emphasis>လာဘော</Emphasis> နာမ စီဝရပိဏ္ဍပါတသေနာသနဂိလာနပ္ပစ္စယဘေသဇ္ဇပရိက္ခာရာ, အန္တမသော စုဏ္ဏပိဏ္ဍောပိ, ဒန္တကဋ္ဌမ္ပိ, ဒသိကသုတ္တမ္ပိ.
</Paragraph>

<Paragraph number="1442" book="paci">
<Emphasis>ပရိဏတံ</Emphasis> နာမ “ဒဿာမ ကရိဿာမာ”တိ ဝါစာ ဘိန္နာ ဟောတိ, တံ ပုဂ္ဂလဿ ပရိဏာမေတိ, အာပတ္တိ ပါစိတ္တိယဿ.
</Paragraph>

</Division>
<Division number="492" book="paci" e="ch" v="2" p="204">

<Paragraph number="1443" book="paci">
ပရိဏတေ ပရိဏတသညီ ပုဂ္ဂလဿ ပရိဏာမေတိ, အာပတ္တိ ပါစိတ္တိယဿ. ပရိဏတေ ဝေမတိကော ပုဂ္ဂလဿ ပရိဏာမေတိ, အာပတ္တိ ဒုက္ကဋဿ. ပရိဏတေ အပရိဏတသညီ ပုဂ္ဂလဿ ပရိဏာမေတိ, အနာပတ္တိ. သံဃဿ ပရိဏတံ အညသံဃဿ ဝါ စေတိယဿ ဝါ ပရိဏာမေတိ, အာပတ္တိ ဒုက္ကဋဿ. စေတိယဿ ပရိဏတံ အညစေတိယဿ ဝါ သံဃဿ ဝါ ပုဂ္ဂလဿ ဝါ ပရိဏာမေတိ, အာပတ္တိ ဒုက္ကဋဿ. ပုဂ္ဂလဿ ပရိဏတံ အညပုဂ္ဂလဿ ဝါ သံဃဿ ဝါ စေတိယဿ ဝါ ပရိဏာမေတိ, အာပတ္တိ ဒုက္ကဋဿ. အပရိဏတေ ပရိဏတသညီ, အာပတ္တိ ဒုက္ကဋဿ. အပရိဏတေ ဝေမတိကော, အာပတ္တိ ဒုက္ကဋဿ. အပရိဏတေ အပရိဏတသညီ, အနာပတ္တိ.
</Paragraph>

</Division>
<Division number="493" book="paci" e="ch" v="2" p="205">

<Paragraph number="1444" book="paci">
အနာပတ္တိ—  “ကတ္ထ ဒေမာ”တိ ပုစ္ဆီယမာနော—  “ယတ္ထ တုမှာကံ ဒေယျဓမ္မော ပရိဘောဂံ ဝါ လဘေယျ ပဋိသင်္ခါရံ ဝါ လဘေယျ စိရဋ္ဌိတိကော ဝါ အဿ ယတ္ထ ဝါ ပန တုမှာကံ စိတ္တံ ပသီဒတိ တတ္ထ ဒေထာ”တိ ဘဏတိ, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="1445" type="center" book="paci">
ပရိဏာမနသိက္ခာပဒံ နိဋ္ဌိတံ ဒွါဒသမံ.

  
သဟဓမ္မိကဝဂ္ဂေါ အဋ္ဌမော.



</Paragraph>

<Paragraph number="1446" type="center" book="paci">
တဿုဒ္ဒါနံ


</Paragraph>

<Paragraph number="1447" type="verses" book="paci">
_သဟဓမ္မ ဝိဝဏ္ဏဉ္စ,_  
_မောဟာပနံ ပဟာရကံ;_  
_တလသတ္တိ အမူလဉ္စ,_  
_သဉ္စိစ္စ စ ဥပဿုတိ;_  
_ပဋိဗာဟန ဆန္ဒဉ္စ,_  
_ဒဗ္ဗဉ္စ ပရိဏာမနန္တိ._
</Paragraph>