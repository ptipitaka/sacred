---
title: 1.5.1.10 ပထဝီခဏနသိက္ခာပဒ
tableOfContents: false
sidebar:
  order: 10
type: tipitaka
basket: vi
book: paci
review:
  current: review
  updated: '2025-10-22T11:23:20.035718'
  updated_by: ''
  notes: ''
  history:
  - state: review
    date: '2025-10-22T11:23:20.035718'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="84" book="paci" e="ch" v="2" p="49">

<Paragraph number="321" book="paci">
တေန သမယေန ဗုဒ္ဓေါ ဘဂဝါ အာဠဝိယံ ဝိဟရတိ အဂ္ဂါဠဝေ စေတိယေ. တေန ခေါ ပန သမယေန အာဠဝကာ ဘိက္ခူ နဝကမ္မံ ကရောန္တာ ပထဝိံ ခဏန္တိပိ ခဏာပေန္တိပိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ သမဏာ သကျပုတ္တိယာ ပထဝိံ ခဏိဿန္တိပိ ခဏာပေဿန္တိပိ. ဧကိန္ဒြိယံ သမဏာ သကျပုတ္တိယာ ဇီဝံ ဝိဟေဌေန္တီ”တိ.
</Paragraph>

<Paragraph number="322" book="paci">
အဿောသုံ ခေါ ဘိက္ခူ တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အာဠဝကာ ဘိက္ခူ ပထဝိံ ခဏိဿန္တိပိ ခဏာပေဿန္တိပီ”တိ …ပေ…  “သစ္စံ ကိရ တုမှေ, ဘိက္ခဝေ, ပထဝိံ ခဏထပိ ခဏာပေထပီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တုမှေ, မောဃပုရိသာ, ပထဝိံ ခဏိဿထပိ ခဏာပေဿထပိ. ဇီဝသညိနော ဟိ, မောဃပုရိသာ, မနုဿာ ပထဝိယာ. နေတံ, မောဃပုရိသာ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="85" book="paci" e="ch" v="2" p="49">

<Paragraph number="323" book="paci">
<Emphasis>“ယော ပန ဘိက္ခု ပထဝိံ ခဏေယျ ဝါ ခဏာပေယျ ဝါ, ပါစိတ္တိယန်”</Emphasis>တိ. (*10*:<Emphasis>59</Emphasis>)
</Paragraph>

</Division>
<Division number="86" book="paci" e="ch" v="2" p="49">

<Paragraph number="324" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="325" book="paci">
<Emphasis>ပထဝီ</Emphasis> နာမ ဒွေ ပထဝိယော—  ဇာတာ စ ပထဝီ အဇာတာ စ ပထဝီ.
</Paragraph>

<Paragraph number="326" book="paci">
<Emphasis>ဇာတာ</Emphasis> နာမ ပထဝီ—  သုဒ္ဓပံသု သုဒ္ဓမတ္တိကာ အပ္ပပါသာဏာ အပ္ပသက္ခရာ အပ္ပကဌလာ အပ္ပမရုမ္ဗာ အပ္ပဝါလိကာ, ယေဘုယျေနပံသုကာ, ယေဘုယျေနမတ္တိကာ. အဒဍ္ဎာပိ ဝုစ္စတိ ဇာတာ ပထဝီ. ယောပိ ပံသုပုဉ္ဇော ဝါ မတ္တိကာပုဉ္ဇော ဝါ အတိရေကစာတုမာသံ ဩဝဋ္ဌော, အယမ္ပိ ဝုစ္စတိ ဇာတာ ပထဝီ.
</Paragraph>

<Paragraph number="327" book="paci">
<Emphasis>အဇာတာ</Emphasis> နာမ ပထဝီ—  သုဒ္ဓပါသာဏာ သုဒ္ဓသက္ခရာ သုဒ္ဓကဌလာ သုဒ္ဓမရုမ္ဗာ သုဒ္ဓဝါလိကာ အပ္ပပံသုကာ အပ္ပမတ္တိကာ, ယေဘုယျေနပါသာဏာ, ယေဘုယျေနသက္ခရာ, ယေဘုယျေနကဌလာ, ယေဘုယျေနမရုမ္ဗာ, ယေဘုယျေနဝါလိကာ. ဒဍ္ဎာပိ ဝုစ္စတိ အဇာတာ ပထဝီ. ယောပိ ပံသုပုဉ္ဇော ဝါ မတ္တိကာပုဉ္ဇော ဝါ ဩမကစာတုမာသံ ဩဝဋ္ဌော, အယမ္ပိ ဝုစ္စတိ အဇာတာ ပထဝီ.
</Paragraph>

<Paragraph number="328" book="paci">
<Emphasis>ခဏေယျာ</Emphasis>တိ သယံ ခဏတိ, အာပတ္တိ ပါစိတ္တိယဿ.
</Paragraph>

<Paragraph number="329" book="paci">
<Emphasis>ခဏာပေယျာ</Emphasis>တိ အညံ အာဏာပေတိ, အာပတ္တိ ပါစိတ္တိယဿ. သကိံ အာဏတ္တော ဗဟုကမ္ပိ ခဏတိ, အာပတ္တိ ပါစိတ္တိယဿ.
</Paragraph>

</Division>
<Division number="87" book="paci" e="ch" v="2" p="50">

<Paragraph number="330" book="paci">
ပထဝိယာ ပထဝိသညီ ခဏတိ ဝါ ခဏာပေတိ ဝါ, ဘိန္ဒတိ ဝါ ဘေဒါပေတိ ဝါ, ဒဟတိ ဝါ ဒဟာပေတိ ဝါ, အာပတ္တိ ပါစိတ္တိယဿ.
</Paragraph>

<Paragraph number="331" book="paci">
ပထဝိယာ ဝေမတိကော ခဏတိ ဝါ ခဏာပေတိ ဝါ, ဘိန္ဒတိ ဝါ ဘေဒါပေတိ ဝါ, ဒဟတိ ဝါ ဒဟာပေတိ ဝါ, အာပတ္တိ ဒုက္ကဋဿ.
</Paragraph>

<Paragraph number="332" book="paci">
ပထဝိယာ အပထဝိသညီ ခဏတိ ဝါ ခဏာပေတိ ဝါ, ဘိန္ဒတိ ဝါ ဘေဒါပေတိ ဝါ, ဒဟတိ ဝါ ဒဟာပေတိ ဝါ, အနာပတ္တိ.
</Paragraph>

<Paragraph number="333" book="paci">
အပထဝိယာ ပထဝိသညီ, အာပတ္တိ ဒုက္ကဋဿ. အပထဝိယာ ဝေမတိကော, အာပတ္တိ ဒုက္ကဋဿ. အပထဝိယာ အပထဝိသညီ, အနာပတ္တိ.
</Paragraph>

</Division>
<Division number="88" book="paci" e="ch" v="2" p="50">

<Paragraph number="334" book="paci">
အနာပတ္တိ—  “ဣမံ ဇာန, ဣမံ ဒေဟိ, ဣမံ အာဟရ, ဣမိနာ အတ္ထော, ဣမံ ကပ္ပိယံ ကရောဟီ”တိ ဘဏတိ, အသဉ္စိစ္စ, အသတိယာ, အဇာနန္တဿ, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="335" type="center" book="paci">
ပထဝီခဏနသိက္ခာပဒံ နိဋ္ဌိတံ ဒသမံ.

  
မုသာဝါဒဝဂ္ဂေါ ပဌမော.



</Paragraph>

<Paragraph number="336" type="center" book="paci">
တဿုဒ္ဒါနံ


</Paragraph>

<Paragraph number="337" type="verses" book="paci">
_မုသာ ဩမသပေသုညံ,_  
_ပဒသေယျာယ ဝေ ဒုဝေ;_  
_အညတြ ဝိညုနာ ဘူတာ,_  
_ဒုဋ္ဌုလ္လာပတ္တိ ခဏနာတိ._
</Paragraph>