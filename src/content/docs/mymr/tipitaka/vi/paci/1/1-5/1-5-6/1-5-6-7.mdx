---
title: 1.5.6.7 နဟာနသိက္ခာပဒ
tableOfContents: false
sidebar:
  order: 7
type: tipitaka
basket: vi
book: paci
review:
  current: review
  updated: '2025-10-20T13:11:03.796171'
  updated_by: ''
  notes: ''
  history:
  - state: review
    date: '2025-10-20T13:11:03.796171'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="357" book="paci" e="ch" v="2" p="154">

<Paragraph number="1088" book="paci">
တေန သမယေန ဗုဒ္ဓေါ ဘဂဝါ ရာဇဂဟေ ဝိဟရတိ ဝေဠုဝနေ ကလန္ဒကနိဝါပေ. တေန ခေါ ပန သမယေန ဘိက္ခူ တပေါဒေ နဟာယန္တိ. တေန ခေါ ပန သမယေန ရာဇာ မာဂဓော သေနိယော ဗိမ္ဗိသာရော “သီသံ နဟာယိဿာမီ”တိ တပေါဒံ ဂန္တွာ—  “ယာဝါယျာ နဟာယန္တီ”တိ ဧကမန္တံ ပဋိမာနေသိ. ဘိက္ခူ ယာဝ သမန္ဓကာရာ နဟာယိံသု. အထ ခေါ ရာဇာ မာဂဓော သေနိယော ဗိမ္ဗိသာရော ဝိကာလေ သီသံ နဟာယိတွာ, နဂရဒွါရေ ထကိတေ ဗဟိနဂရေ ဝသိတွာ, ကာလဿေဝ အသမ္ဘိန္နေန ဝိလေပနေန ယေန ဘဂဝါ တေနုပသင်္ကမိ; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နံ ခေါ ရာဇာနံ မာဂဓံ သေနိယံ ဗိမ္ဗိသာရံ ဘဂဝါ ဧတဒဝေါစ—  “ကိဿ တွံ, မဟာရာဇ, ကာလဿေဝ အာဂတော အသမ္ဘိန္နေန ဝိလေပနေနာ”တိ? အထ ခေါ ရာဇာ မာဂဓော သေနိယော ဗိမ္ဗိသာရော ဘဂဝတော ဧတမတ္ထံ အာရောစေသိ. အထ ခေါ ဘဂဝါ ရာဇာနံ မာဂဓံ သေနိယံ ဗိမ္ဗိသာရံ ဓမ္မိယာ ကထာယ သန္ဒဿေသိ သမာဒပေသိ သမုတ္တေဇေသိ သမ္ပဟံသေသိ. အထ ခေါ ရာဇာ မာဂဓော သေနိယော ဗိမ္ဗိသာရော ဘဂဝတာ ဓမ္မိယာ ကထာယ သန္ဒဿိတော သမာဒပိတော သမုတ္တေဇိတော သမ္ပဟံသိတော ဥဋ္ဌာယာသနာ ဘဂဝန္တံ အဘိဝါဒေတွာ ပဒက္ခိဏံ ကတွာ ပက္ကာမိ.
</Paragraph>

<Paragraph number="1089" book="paci">
အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဘိက္ခုသံဃံ သန္နိပါတာပေတွာ ဘိက္ခူ ပဋိပုစ္ဆိ—  “သစ္စံ ကိရ, ဘိက္ခဝေ, ဘိက္ခူ ရာဇာနမ္ပိ ပဿိတွာ န မတ္တံ ဇာနိတွာ နဟာယန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တေ, ဘိက္ခဝေ, မောဃပုရိသာ ရာဇာနမ္ပိ ပဿိတွာ န မတ္တံ ဇာနိတွာ နဟာယိဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

<Paragraph number="1090" book="paci">
<Emphasis>“ယော ပန ဘိက္ခု ဩရေနဒ္ဓမာသံ နဟာယေယျ, ပါစိတ္တိယန်”</Emphasis>တိ.
</Paragraph>

<Paragraph number="1091" book="paci">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="358" book="paci" e="ch" v="2" p="155">

<Paragraph number="1092" book="paci">
တေန ခေါ ပန သမယေန ဘိက္ခူ ဥဏှသမယေ ပရိဠာဟသမယေ ကုက္ကုစ္စာယန္တာ န နဟာယန္တိ, သေဒဂတေန ဂတ္တေန သယန္တိ. စီဝရမ္ပိ သေနာသနမ္ပိ ဒုဿတိ. ဘဂဝတော ဧတမတ္ထံ အာရောစေသုံ …ပေ…  အနုဇာနာမိ, ဘိက္ခဝေ, ဥဏှသမယေ ပရိဠာဟသမယေ ဩရေနဒ္ဓမာသံ နဟာယိတုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

<Paragraph number="1093" book="paci">
<Emphasis>“ယော ပန ဘိက္ခု ဩရေနဒ္ဓမာသံ နဟာယေယျ, အညတြ သမယာ, ပါစိတ္တိယံ. တတ္ထာယံ သမယော. ဒိယဍ္ဎော မာသော သေသော ဂိမှာနန္တိ ဝဿာနဿ ပဌမော မာသော ဣစ္စေတေ အဍ္ဎတေယျမာသာ ဥဏှသမယော ပရိဠာဟသမယော—  အယံ တတ္ထ သမယော”</Emphasis>တိ.
</Paragraph>

<Paragraph number="1094" book="paci">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="359" book="paci" e="ch" v="2" p="155">

<Paragraph number="1095" book="paci">
တေန ခေါ ပန သမယေန ဘိက္ခူ ဂိလာနာ ဟောန္တိ. ဂိလာနပုစ္ဆကာ ဘိက္ခူ ဂိလာနေ ဘိက္ခူ ဧတဒဝေါစုံ—  “ကစ္စာဝုသော, ခမနီယံ, ကစ္စိ ယာပနီယန်”တိ? “ပုဗ္ဗေ မယံ, အာဝုသော, ဩရေနဒ္ဓမာသံ နဟာယာမ, တေန နော ဖာသု ဟောတိ; ဣဒါနိ ပန ‘ဘဂဝတာ ပဋိက္ခိတ္တန်’တိ ကုက္ကုစ္စာယန္တာ န နဟာယာမ, တေန နော န ဖာသု ဟောတီ”တိ. ဘဂဝတော ဧတမတ္ထံ အာရောစေသုံ …ပေ…  အနုဇာနာမိ, ဘိက္ခဝေ, ဂိလာနေန ဘိက္ခုနာ ဩရေနဒ္ဓမာသံ နဟာယိတုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

<Paragraph number="1096" book="paci">
<Emphasis>“ယော ပန ဘိက္ခု ဩရေနဒ္ဓမာသံ နဟာယေယျ, အညတြ သမယာ, ပါစိတ္တိယံ. တတ္ထာယံ သမယော. ဒိယဍ္ဎော မာသော သေသော ဂိမှာနန္တိ ဝဿာနဿ ပဌမော မာသော ဣစ္စေတေ အဍ္ဎတေယျမာသာ ဥဏှသမယော, ပရိဠာဟသမယော, ဂိလာနသမယော—  အယံ တတ္ထ သမယော”</Emphasis>တိ.
</Paragraph>

<Paragraph number="1097" book="paci">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="360" book="paci" e="ch" v="2" p="156">

<Paragraph number="1098" book="paci">
တေန ခေါ ပန သမယေန ဘိက္ခူ နဝကမ္မံ ကတွာ ကုက္ကုစ္စာယန္တာ န နဟာယန္တိ. တေ သေဒဂတေန ဂတ္တေန သယန္တိ. စီဝရမ္ပိ သေနာသနမ္ပိ ဒုဿတိ. ဘဂဝတော ဧတမတ္ထံ အာရောစေသုံ …ပေ…  အနုဇာနာမိ, ဘိက္ခဝေ, ကမ္မသမယေ ဩရေနဒ္ဓမာသံ နဟာယိတုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

<Paragraph number="1099" book="paci">
<Emphasis>“ယော ပန ဘိက္ခု ဩရေနဒ္ဓမာသံ နဟာယေယျ, အညတြ သမယာ, ပါစိတ္တိယံ. တတ္ထာယံ သမယော. ဒိယဍ္ဎော မာသော သေသော ဂိမှာနန္တိ ဝဿာနဿ ပဌမော မာသော ဣစ္စေတေ အဍ္ဎတေယျမာသာ ဥဏှသမယော, ပရိဠာဟသမယော, ဂိလာနသမယော, ကမ္မသမယော—  အယံ တတ္ထ သမယော”</Emphasis>တိ.
</Paragraph>

<Paragraph number="1100" book="paci">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="361" book="paci" e="ch" v="2" p="156">

<Paragraph number="1101" book="paci">
တေန ခေါ ပန သမယေန ဘိက္ခူ အဒ္ဓါနံ ဂန္တွာ ကုက္ကုစ္စာယန္တာ န နဟာယန္တိ. တေ သေဒဂတေန ဂတ္တေန သယန္တိ. စီဝရမ္ပိ သေနာသနမ္ပိ ဒုဿတိ. ဘဂဝတော ဧတမတ္ထံ အာရောစေသုံ …ပေ…  အနုဇာနာမိ, ဘိက္ခဝေ, အဒ္ဓါနဂမနသမယေ ဩရေနဒ္ဓမာသံ နဟာယိတုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

<Paragraph number="1102" book="paci">
<Emphasis>“ယော ပန ဘိက္ခု ဩရေနဒ္ဓမာသံ နဟာယေယျ, အညတြ သမယာ, ပါစိတ္တိယံ. တတ္ထာယံ သမယော. ဒိယဍ္ဎော မာသော သေသော ဂိမှာနန္တိ ဝဿာနဿ ပဌမော မာသော ဣစ္စေတေ အဍ္ဎတေယျမာသာ ဥဏှသမယော, ပရိဠာဟသမယော, ဂိလာနသမယော, ကမ္မသမယော, အဒ္ဓါနဂမနသမယော—  အယံ တတ္ထ သမယော”</Emphasis>တိ.
</Paragraph>

<Paragraph number="1103" book="paci">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="362" book="paci" e="ch" v="2" p="156">

<Paragraph number="1104" book="paci">
တေန ခေါ ပန သမယေန သမ္ဗဟုလာ ဘိက္ခူ အဇ္ဈောကာသေ စီဝရကမ္မံ ကရောန္တာ သရဇေန ဝါတေန ဩကိဏ္ဏာ ဟောန္တိ. ဒေဝေါ စ ထောကံ ထောကံ ဖုသာယတိ. ဘိက္ခူ ကုက္ကုစ္စာယန္တာ န နဟာယန္တိ, ကိလိန္နေန ဂတ္တေန သယန္တိ. စီဝရမ္ပိ သေနာသနမ္ပိ ဒုဿတိ. ဘဂဝတော ဧတမတ္ထံ အာရောစေသုံ …ပေ…  အနုဇာနာမိ, ဘိက္ခဝေ, ဝါတဝုဋ္ဌိသမယေ ဩရေနဒ္ဓမာသံ နဟာယိတုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="363" book="paci" e="ch" v="2" p="157">

<Paragraph number="1105" book="paci">
<Emphasis>“ယော ပန ဘိက္ခု ဩရေနဒ္ဓမာသံ နဟာယေယျ, အညတြ သမယာ, ပါစိတ္တိယံ. တတ္ထာယံ သမယော. ဒိယဍ္ဎော မာသော သေသော ဂိမှာနန္တိ ဝဿာနဿ ပဌမော မာသော ဣစ္စေတေ အဍ္ဎတေယျမာသာ ဥဏှသမယော, ပရိဠာဟသမယော, ဂိလာနသမယော, ကမ္မသမယော, အဒ္ဓါနဂမနသမယော, ဝါတဝုဋ္ဌိသမယော—  အယံ တတ္ထ သမယော”</Emphasis>တိ. (*57*:<Emphasis>106</Emphasis>)
</Paragraph>

</Division>
<Division number="364" book="paci" e="ch" v="2" p="157">

<Paragraph number="1106" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="1107" book="paci">
<Emphasis>ဩရေနဒ္ဓမာသန်</Emphasis>တိ ဦနကဒ္ဓမာသံ.
</Paragraph>

<Paragraph number="1108" book="paci">
<Emphasis>နဟာယေယျာ</Emphasis>တိ စုဏ္ဏေန ဝါ မတ္တိကာယ ဝါ နဟာယတိ, ပယောဂေ ပယောဂေ ဒုက္ကဋံ. နဟာနပရိယောသာနေ, အာပတ္တိ ပါစိတ္တိယဿ.
</Paragraph>

<Paragraph number="1109" book="paci">
<Emphasis>အညတြ သမယာ</Emphasis>တိ ဌပေတွာ သမယံ.
</Paragraph>

<Paragraph number="1110" book="paci">
<Emphasis>ဥဏှသမယော</Emphasis> နာမ ဒိယဍ္ဎော မာသော သေသော ဂိမှာနံ. <Emphasis>ပရိဠာဟသမယော</Emphasis> နာမ ဝဿာနဿ ပဌမော မာသော “ဣစ္စေတေ အဍ္ဎတေယျမာသာ ဥဏှသမယော ပရိဠာဟသမယော”တိ နဟာယိတဗ္ဗံ.
</Paragraph>

<Paragraph number="1111" book="paci">
<Emphasis>ဂိလာနသမယော</Emphasis> နာမ ယဿ ဝိနာ နဟာနေန န ဖာသု ဟောတိ. ဂိလာနသမယောတိ နဟာယိတဗ္ဗံ.
</Paragraph>

<Paragraph number="1112" book="paci">
<Emphasis>ကမ္မသမယော</Emphasis> နာမ အန္တမသော ပရိဝေဏမ္ပိ သမ္မဋ္ဌံ ဟောတိ. “ကမ္မသမယော”တိ နဟာယိတဗ္ဗံ.
</Paragraph>

<Paragraph number="1113" book="paci">
<Emphasis>အဒ္ဓါနဂမနသမယော</Emphasis> နာမ “အဒ္ဓယောဇနံ ဂစ္ဆိဿာမီ”တိ နဟာယိတဗ္ဗံ, ဂစ္ဆန္တေန နဟာယိတဗ္ဗံ, ဂတေန နဟာယိတဗ္ဗံ.
</Paragraph>

<Paragraph number="1114" book="paci">
<Emphasis>ဝါတဝုဋ္ဌိသမယော</Emphasis> နာမ ဘိက္ခူ သရဇေန ဝါတေန ဩကိဏ္ဏာ ဟောန္တိ, ဒွေ ဝါ တီဏိ ဝါ ဥဒကဖုသိတာနိ ကာယေ ပတိတာနိ ဟောန္တိ. “ဝါတဝုဋ္ဌိသမယော”တိ နဟာယိတဗ္ဗံ.
</Paragraph>

</Division>
<Division number="365" book="paci" e="ch" v="2" p="157">

<Paragraph number="1115" book="paci">
ဦနကဒ္ဓမာသေ ဦနကသညီ, အညတြ သမယာ, နဟာယတိ, အာပတ္တိ ပါစိတ္တိယဿ. ဦနကဒ္ဓမာသေ ဝေမတိကော, အညတြ သမယာ, နဟာယတိ, အာပတ္တိ ပါစိတ္တိယဿ. ဦနကဒ္ဓမာသေ အတိရေကသညီ, အညတြ သမယာ, နဟာယတိ, အာပတ္တိ ပါစိတ္တိယဿ.
</Paragraph>

<Paragraph number="1116" book="paci">
အတိရေကဒ္ဓမာသေ ဦနကသညီ, အာပတ္တိ ဒုက္ကဋဿ. အတိရေကဒ္ဓမာသေ ဝေမတိကော, အာပတ္တိ ဒုက္ကဋဿ. အတိရေကဒ္ဓမာသေ အတိရေကသညီ, အနာပတ္တိ.
</Paragraph>

</Division>
<Division number="366" book="paci" e="ch" v="2" p="158">

<Paragraph number="1117" book="paci">
အနာပတ္တိ—  သမယေ, အဒ္ဓမာသံ နဟာယတိ, အတိရေကဒ္ဓမာသံ နဟာယတိ, ပါရံ ဂစ္ဆန္တော နဟာယတိ, သဗ္ဗပစ္စန္တိမေသု ဇနပဒေသု, အာပဒါသု, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="1118" type="center" book="paci">
နဟာနသိက္ခာပဒံ နိဋ္ဌိတံ သတ္တမံ.
</Paragraph>