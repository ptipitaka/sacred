---
title: 1.5.1.5 သဟသေယျသိက္ခာပဒ
tableOfContents: false
sidebar:
  order: 5
type: tipitaka
basket: vi
book: paci
review:
  current: review
  updated: '2025-10-20T13:11:03.653665'
  updated_by: ''
  notes: ''
  history:
  - state: review
    date: '2025-10-20T13:11:03.653665'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="49" book="paci" e="ch" v="2" p="26">

<Paragraph number="164" book="paci">
တေန သမယေန ဗုဒ္ဓေါ ဘဂဝါ အာဠဝိယံ ဝိဟရတိ အဂ္ဂါဠဝေ စေတိယေ. တေန ခေါ ပန သမယေန ဥပါသကာ အာရာမံ အာဂစ္ဆန္တိ ဓမ္မဿဝနာယ. ဓမ္မေ ဘာသိတေ ထေရာ ဘိက္ခူ ယထာဝိဟာရံ ဂစ္ဆန္တိ. နဝကာ ဘိက္ခူ တတ္ထေဝ ဥပဋ္ဌာနသာလာယံ ဥပါသကေဟိ သဒ္ဓိံ မုဋ္ဌဿတီ, အသမ္ပဇာနာ, နဂ္ဂါ, ဝိကူဇမာနာ, ကာကစ္ဆမာနာ သေယျံ ကပ္ပေန္တိ. ဥပါသကာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘဒန္တာ မုဋ္ဌဿတီ အသမ္ပဇာနာ နဂ္ဂါ ဝိကူဇမာနာ ကာကစ္ဆမာနာ သေယျံ ကပ္ပေဿန္တီ”တိ.
</Paragraph>

<Paragraph number="165" book="paci">
အဿောသုံ ခေါ ဘိက္ခူ တေသံ ဥပါသကာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခူ အနုပသမ္ပန္နေန သဟသေယျံ ကပ္ပေဿန္တီ”တိ.
</Paragraph>

<Paragraph number="166" book="paci">
အထ ခေါ တေ ဘိက္ခူ တေ နဝကေ ဘိက္ခူ အနေကပရိယာယေန ဝိဂရဟိတွာ ဘဂဝတော ဧတမတ္ထံ အာရောစေသုံ …ပေ…  “သစ္စံ ကိရ, ဘိက္ခဝေ, ဘိက္ခူ အနုပသမ္ပန္နေန သဟသေယျံ ကပ္ပေန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တေ, ဘိက္ခဝေ, မောဃပုရိသာ အနုပသမ္ပန္နေန သဟသေယျံ ကပ္ပေဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

<Paragraph number="167" book="paci">
<Emphasis>“ယော ပန ဘိက္ခု အနုပသမ္ပန္နေန သဟသေယျံ ကပ္ပေယျ ပါစိတ္တိယန်”</Emphasis>တိ.
</Paragraph>

<Paragraph number="168" book="paci">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="50" book="paci" e="ch" v="2" p="27">

<Paragraph number="169" book="paci">
အထ ခေါ ဘဂဝါ အာဠဝိယံ ယထာဘိရန္တံ ဝိဟရိတွာ ယေန ကောသမ္ဗီ တေန စာရိကံ ပက္ကာမိ. အနုပုဗ္ဗေန စာရိကံ စရမာနော ယေန ကောသမ္ဗီ တဒဝသရိ. တတြ သုဒံ ဘဂဝါ ကောသမ္ဗိယံ ဝိဟရတိ ဗဒရိကာရာမေ. ဘိက္ခူ အာယသ္မန္တံ ရာဟုလံ ဧတဒဝေါစုံ—  “ဘဂဝတာ, အာဝုသော ရာဟုလ, သိက္ခာပဒံ ပညတ္တံ—  ‘န အနုပသမ္ပန္နေန သဟသေယျာ ကပ္ပေတဗ္ဗာ’တိ. သေယျံ, အာဝုသော ရာဟုလ, ဇာနာဟီ”တိ. အထ ခေါ အာယသ္မာ ရာဟုလော သေယျံ အလဘမာနော ဝစ္စကုဋိယာ သေယျံ ကပ္ပေသိ. အထ ခေါ ဘဂဝါ ရတ္တိယာ ပစ္စူသသမယံ ပစ္စုဋ္ဌာယ ယေန ဝစ္စကုဋိ တေနုပသင်္ကမိ; ဥပသင်္ကမိတွာ ဥက္ကာသိ. အာယသ္မာပိ ရာဟုလော ဥက္ကာသိ. “ကော ဧတ္ထာ”တိ? “အဟံ, ဘဂဝါ, ရာဟုလော”တိ. “ကိဿ တွံ, ရာဟုလ, ဣဓ နိသိန္နောသီ”တိ?
</Paragraph>

<Paragraph number="170" book="paci">
အထ ခေါ အာယသ္မာ ရာဟုလော ဘဂဝတော ဧတမတ္ထံ အာရောစေသိ. အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဓမ္မိံ ကထံ ကတွာ ဘိက္ခူ အာမန္တေသိ—  “အနုဇာနာမိ, ဘိက္ခဝေ, အနုပသမ္ပန္နေန ဒိရတ္တတိရတ္တံ သဟသေယျံ ကပ္ပေတုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="51" book="paci" e="ch" v="2" p="27">

<Paragraph number="171" book="paci">
<Emphasis>“ယော ပန ဘိက္ခု အနုပသမ္ပန္နေန ဥတ္တရိဒိရတ္တတိရတ္တံ သဟသေယျံ ကပ္ပေယျ, ပါစိတ္တိယန်”</Emphasis>တိ. (*5*:<Emphasis>54</Emphasis>)
</Paragraph>

</Division>
<Division number="52" book="paci" e="ch" v="2" p="27">

<Paragraph number="172" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="173" book="paci">
<Emphasis>အနုပသမ္ပန္နော</Emphasis> နာမ ဘိက္ခုံ ဌပေတွာ အဝသေသော အနုပသမ္ပန္နော နာမ.
</Paragraph>

<Paragraph number="174" book="paci">
<Emphasis>ဥတ္တရိဒိရတ္တတိရတ္တန်</Emphasis>တိ အတိရေကဒိရတ္တတိရတ္တံ.
</Paragraph>

<Paragraph number="175" book="paci">
<Emphasis>သဟာ</Emphasis>တိ ဧကတော.
</Paragraph>

<Paragraph number="176" book="paci">
<Emphasis>သေယျာ</Emphasis> နာမ သဗ္ဗစ္ဆန္နာ, သဗ္ဗပရိစ္ဆန္နာ, ယေဘုယျေနစ္ဆန္နာ, ယေဘုယျေန ပရိစ္ဆန္နာ.
</Paragraph>

<Paragraph number="177" book="paci">
<Emphasis>သေယျံ ကပ္ပေယျာ</Emphasis>တိ စတုတ္ထေ ဒိဝသေ အတ္ထင်္ဂတေ သူရိယေ, အနုပသမ္ပန္နေ နိပန္နေ, ဘိက္ခု နိပဇ္ဇတိ, အာပတ္တိ ပါစိတ္တိယဿ. ဘိက္ခု နိပန္နေ, အနုပသမ္ပန္နော နိပဇ္ဇတိ, အာပတ္တိ ပါစိတ္တိယဿ. ဥဘော ဝါ နိပဇ္ဇန္တိ, အာပတ္တိ ပါစိတ္တိယဿ. ဥဋ္ဌဟိတွာ ပုနပ္ပုနံ နိပဇ္ဇန္တိ, အာပတ္တိ ပါစိတ္တိယဿ.
</Paragraph>

</Division>
<Division number="53" book="paci" e="ch" v="2" p="28">

<Paragraph number="178" book="paci">
အနုပသမ္ပန္နေ အနုပသမ္ပန္နသညီ ဥတ္တရိဒိရတ္တတိရတ္တံ သဟသေယျံ ကပ္ပေတိ, အာပတ္တိ ပါစိတ္တိယဿ. အနုပသမ္ပန္နေ ဝေမတိကော ဥတ္တရိဒိရတ္တတိရတ္တံ သဟသေယျံ ကပ္ပေတိ, အာပတ္တိ ပါစိတ္တိယဿ. အနုပသမ္ပန္နေ ဥပသမ္ပန္နသညီ ဥတ္တရိဒိရတ္တတိရတ္တံ သဟသေယျံ ကပ္ပေတိ, အာပတ္တိ ပါစိတ္တိယဿ.
</Paragraph>

<Paragraph number="179" book="paci">
ဥပဍ္ဎစ္ဆန္နေ ဥပဍ္ဎပရိစ္ဆန္နေ, အာပတ္တိ ဒုက္ကဋဿ. ဥပသမ္ပန္နေ အနုပသမ္ပန္နသညီ, အာပတ္တိ ဒုက္ကဋဿ. ဥပသမ္ပန္နေ ဝေမတိကော, အာပတ္တိ ဒုက္ကဋဿ. ဥပသမ္ပန္နေ ဥပသမ္ပန္နသညီ, အနာပတ္တိ.
</Paragraph>

</Division>
<Division number="54" book="paci" e="ch" v="2" p="28">

<Paragraph number="180" book="paci">
အနာပတ္တိ—  ဒွေတိဿော ရတ္တိယော ဝသတိ, ဦနကဒွေတိဿော ရတ္တိယော ဝသတိ, ဒွေ ရတ္တိယော ဝသိတွာ တတိယာယ ရတ္တိယာ ပုရာရုဏာ နိက္ခမိတွာ ပုန ဝသတိ, သဗ္ဗစ္ဆန္နေ, သဗ္ဗအပရိစ္ဆန္နေ, သဗ္ဗပရိစ္ဆန္နေ သဗ္ဗအစ္ဆန္နေ, ယေဘုယျေန အစ္ဆန္နေ, ယေဘုယျေန အပရိစ္ဆန္နေ, အနုပသမ္ပန္နေ နိပန္နေ ဘိက္ခု နိသီဒတိ, ဘိက္ခု နိပန္နေ အနုပသမ္ပန္နော နိသီဒတိ, ဥဘော ဝါ နိသီဒန္တိ, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="181" type="center" book="paci">
သဟသေယျသိက္ခာပဒံ နိဋ္ဌိတံ ပဉ္စမံ.
</Paragraph>