---
title: 1.5.5.8 ဥယျုတ္တသေနာသိက္ခာပဒ
tableOfContents: false
sidebar:
  order: 8
type: tipitaka
basket: vi
book: paci
review:
  current: review
  updated: '2025-10-22T11:23:20.808114'
  updated_by: ''
  notes: ''
  history:
  - state: review
    date: '2025-10-22T11:23:20.808114'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="311" book="paci" e="ch" v="2" p="139">

<Paragraph number="981" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ရာဇာ ပသေနဒိ ကောသလော သေနာယ အဗ္ဘုယျာတော ဟောတိ. ဆဗ္ဗဂ္ဂိယာ ဘိက္ခူ ဥယျုတ္တံ သေနံ ဒဿနာယ အဂမံသု. အဒ္ဒသာ ခေါ ရာဇာ ပသေနဒိ ကောသလော ဆဗ္ဗဂ္ဂိယေ ဘိက္ခူ ဒူရတောဝ အာဂစ္ဆန္တေ. ဒိသွာန ပက္ကောသာပေတွာ ဧတဒဝေါစ—  “ကိဿ တုမှေ, ဘန္တေ, အာဂတတ္ထာ”တိ? “မဟာရာဇာနံ မယံ ဒဋ္ဌုကာမာ”တိ. “ကိံ, ဘန္တေ, မံ ဒိဋ္ဌေန ယုဒ္ဓါဘိနန္ဒိနံ; နနု ဘဂဝါ ပဿိတဗ္ဗော”တိ? မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ သမဏာ သကျပုတ္တိယာ ဥယျုတ္တံ သေနံ ဒဿနာယ အာဂစ္ဆိဿန္တိ. အမှာကမ္ပိ အလာဘာ, အမှာကမ္ပိ ဒုလ္လဒ္ဓံ, ယေ မယံ အာဇီဝဿ ဟေတု ပုတ္တဒါရဿ ကာရဏာ သေနာယ အာဂစ္ဆာမာ”တိ.
</Paragraph>

<Paragraph number="982" book="paci">
အဿောသုံ ခေါ ဘိက္ခူ တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဆဗ္ဗဂ္ဂိယာ ဘိက္ခူ ဥယျုတ္တံ သေနံ ဒဿနာယ ဂစ္ဆိဿန္တီ”တိ …ပေ…  “သစ္စံ ကိရ တုမှေ, ဘိက္ခဝေ, ဥယျုတ္တံ သေနံ ဒဿနာယ ဂစ္ဆထာ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တုမှေ, မောဃပုရိသာ, ဥယျုတ္တံ သေနံ ဒဿနာယ ဂစ္ဆိဿထ. နေတံ, မောဃပုရိသာ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

<Paragraph number="983" book="paci">
<Emphasis>“ယော ပန ဘိက္ခု ဥယျုတ္တံ သေနံ ဒဿနာယ ဂစ္ဆေယျ, ပါစိတ္တိယန်”</Emphasis>တိ.
</Paragraph>

<Paragraph number="984" book="paci">
ဧဝဉ္စိဒံ ဘဂဝတာ ဘိက္ခူနံ သိက္ခာပဒံ ပညတ္တံ ဟောတိ.
</Paragraph>

</Division>
<Division number="312" book="paci" e="ch" v="2" p="140">

<Paragraph number="985" book="paci">
တေန ခေါ ပန သမယေန အညတရဿ ဘိက္ခုနော မာတုလော သေနာယ ဂိလာနော ဟောတိ. သော တဿ ဘိက္ခုနော သန္တိကေ ဒူတံ ပါဟေသိ—  “အဟဉှိ သေနာယ ဂိလာနော. အာဂစ္ဆတု ဘဒန္တော. ဣစ္ဆာမိ ဘဒန္တဿ အာဂတန်”တိ. အထ ခေါ တဿ ဘိက္ခုနော ဧတဒဟောသိ—  “ဘဂဝတာ သိက္ခာပဒံ ပညတ္တံ—  ‘န ဥယျုတ္တံ သေနံ ဒဿနာယ ဂန္တဗ္ဗန်’တိ. အယဉ္စ မေ မာတုလော သေနာယ ဂိလာနော. ကထံ နု ခေါ မယာ ပဋိပဇ္ဇိတဗ္ဗန်”တိ? ဘဂဝတော ဧတမတ္ထံ အာရောစေသိ. အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဓမ္မိံ ကထံ ကတွာ ဘိက္ခူ အာမန္တေသိ—  “အနုဇာနာမိ, ဘိက္ခဝေ, တထာရူပပ္ပစ္စယာ သေနာယ ဂန္တုံ. ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="313" book="paci" e="ch" v="2" p="140">

<Paragraph number="986" book="paci">
<Emphasis>“ယော ပန ဘိက္ခု ဥယျုတ္တံ သေနံ ဒဿနာယ ဂစ္ဆေယျ, အညတြ တထာရူပပ္ပစ္စယာ, ပါစိတ္တိယန်”</Emphasis>တိ. (*48*:<Emphasis>97</Emphasis>)
</Paragraph>

</Division>
<Division number="314" book="paci" e="ch" v="2" p="140">

<Paragraph number="987" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="988" book="paci">
<Emphasis>ဥယျုတ္တာ</Emphasis> နာမ သေနာ ဂါမတော နိက္ခမိတွာ နိဝိဋ္ဌာ ဝါ ဟောတိ ပယာတာ ဝါ.
</Paragraph>

<Paragraph number="989" book="paci">
<Emphasis>သေနာ</Emphasis> နာမ ဟတ္ထီ အဿာ ရထာ ပတ္တီ. ဒွါဒသပုရိသော ဟတ္ထီ, တိပုရိသော အဿော, စတုပုရိသော ရထော, စတ္တာရော ပုရိသာ သရဟတ္ထာ ပတ္တိ. ဒဿနာယ ဂစ္ဆတိ, အာပတ္တိ ဒုက္ကဋဿ. ယတ္ထ ဌိတော ပဿတိ, အာပတ္တိ ပါစိတ္တိယဿ. ဒဿနူပစာရံ ဝိဇဟိတွာ ပုနပ္ပုနံ ပဿတိ, အာပတ္တိ ပါစိတ္တိယဿ.
</Paragraph>

<Paragraph number="990" book="paci">
<Emphasis>အညတြ တထာရူပပ္ပစ္စယာ</Emphasis>တိ ဌပေတွာ တထာရူပပ္ပစ္စယံ.
</Paragraph>

</Division>
<Division number="315" book="paci" e="ch" v="2" p="140">

<Paragraph number="991" book="paci">
ဥယျုတ္တေ ဥယျုတ္တသညီ ဒဿနာယ ဂစ္ဆတိ, အညတြ တထာရူပပ္ပစ္စယာ, အာပတ္တိ ပါစိတ္တိယဿ. ဥယျုတ္တေ ဝေမတိကော ဒဿနာယ ဂစ္ဆတိ, အညတြ တထာရူပပ္ပစ္စယာ, အာပတ္တိ ပါစိတ္တိယဿ. ဥယျုတ္တေ အနုယျုတ္တသညီ ဒဿနာယ ဂစ္ဆတိ, အညတြ တထာရူပပ္ပစ္စယာ, အာပတ္တိ ပါစိတ္တိယဿ.
</Paragraph>

<Paragraph number="992" book="paci">
ဧကမေကံ ဒဿနာယ ဂစ္ဆတိ, အာပတ္တိ ဒုက္ကဋဿ. ယတ္ထ ဌိတော ပဿတိ, အာပတ္တိ ဒုက္ကဋဿ. ဒဿနူပစာရံ ဝိဇဟိတွာ ပုနပ္ပုနံ ပဿတိ, အာပတ္တိ ဒုက္ကဋဿ. အနုယျုတ္တေ ဥယျုတ္တသညီ, အာပတ္တိ ဒုက္ကဋဿ. အနုယျုတ္တေ ဝေမတိကော, အာပတ္တိ ဒုက္ကဋဿ. အနုယျုတ္တေ အနုယျုတ္တသညီ, အနာပတ္တိ.
</Paragraph>

</Division>
<Division number="316" book="paci" e="ch" v="2" p="141">

<Paragraph number="993" book="paci">
အနာပတ္တိ—  အာရာမေ ဌိတော ပဿတိ, ဘိက္ခုဿ ဌိတောကာသံ ဝါ နိသိန္နောကာသံ ဝါ နိပန္နောကာသံ ဝါ အာဂစ္ဆတိ, ပဋိပထံ ဂစ္ဆန္တော ပဿတိ, တထာရူပပ္ပစ္စယာ, အာပဒါသု, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="994" type="center" book="paci">
ဥယျုတ္တသေနာသိက္ခာပဒံ နိဋ္ဌိတံ အဋ္ဌမံ.
</Paragraph>