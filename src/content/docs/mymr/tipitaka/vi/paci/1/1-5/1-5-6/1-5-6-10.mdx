---
title: 1.5.6.10 စီဝရအပနိဓာနသိက္ခာပဒ
tableOfContents: false
sidebar:
  order: 10
type: tipitaka
basket: vi
book: paci
review:
  current: review
  updated: '2025-10-22T11:23:20.861900'
  updated_by: ''
  notes: ''
  history:
  - state: review
    date: '2025-10-22T11:23:20.861900'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="377" book="paci" e="ch" v="2" p="161">

<Paragraph number="1152" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သတ္တရသဝဂ္ဂိယာ ဘိက္ခူ အသန္နိဟိတပရိက္ခာရာ ဟောန္တိ. ဆဗ္ဗဂ္ဂိယာ ဘိက္ခူ သတ္တရသဝဂ္ဂိယာနံ ဘိက္ခူနံ ပတ္တမ္ပိ စီဝရမ္ပိ အပနိဓေန္တိ. သတ္တရသဝဂ္ဂိယာ ဘိက္ခူ ဆဗ္ဗဂ္ဂိယေ ဘိက္ခူ ဧတဒဝေါစုံ—  “ဒေထာဝုသော, အမှာကံ ပတ္တမ္ပိ စီဝရမ္ပီ”တိ. ဆဗ္ဗဂ္ဂိယာ ဘိက္ခူ ဟသန္တိ, တေ ရောဒန္တိ. ဘိက္ခူ ဧဝမာဟံသု—  “ကိဿ တုမှေ, အာဝုသော, ရောဒထာ”တိ? “ဣမေ, အာဝုသော, ဆဗ္ဗဂ္ဂိယာ ဘိက္ခူ အမှာကံ ပတ္တမ္ပိ စီဝရမ္ပိ အပနိဓေန္တီ”တိ.
</Paragraph>

<Paragraph number="1153" book="paci">
ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဆဗ္ဗဂ္ဂိယာ ဘိက္ခူ ဘိက္ခူနံ ပတ္တမ္ပိ စီဝရမ္ပိ အပနိဓေဿန္တီ”တိ …ပေ…  “သစ္စံ ကိရ တုမှေ, ဘိက္ခဝေ, ဘိက္ခူနံ ပတ္တမ္ပိ စီဝရမ္ပိ အပနိဓေထာ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တုမှေ, မောဃပုရိသာ, ဘိက္ခူနံ ပတ္တမ္ပိ စီဝရမ္ပိ အပနိဓေဿထ. နေတံ, မောဃပုရိသာ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="378" book="paci" e="ch" v="2" p="162">

<Paragraph number="1154" book="paci">
<Emphasis>“ယော ပန ဘိက္ခု ဘိက္ခုဿ ပတ္တံ ဝါ စီဝရံ ဝါ နိသီဒနံ ဝါ သူစိဃရံ ဝါ ကာယဗန္ဓနံ ဝါ အပနိဓေယျ ဝါ အပနိဓာပေယျ ဝါ, အန္တမသော ဟသာပေက္ခောပိ, ပါစိတ္တိယန်”</Emphasis>တိ. (*60*:<Emphasis>109</Emphasis>)
</Paragraph>

</Division>
<Division number="379" book="paci" e="ch" v="2" p="162">

<Paragraph number="1155" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="1156" book="paci">
<Emphasis>ဘိက္ခုဿာ</Emphasis>တိ အညဿ ဘိက္ခုဿ.
</Paragraph>

<Paragraph number="1157" book="paci">
<Emphasis>ပတ္တော</Emphasis> နာမ ဒွေ ပတ္တာ—  အယောပတ္တော, မတ္တိကာပတ္တော.
</Paragraph>

<Paragraph number="1158" book="paci">
<Emphasis>စီဝရံ</Emphasis> နာမ ဆန္နံ စီဝရာနံ အညတရံ စီဝရံ, ဝိကပ္ပနုပဂံ ပစ္ဆိမံ.
</Paragraph>

<Paragraph number="1159" book="paci">
<Emphasis>နိသီဒနံ</Emphasis> နာမ သဒသံ ဝုစ္စတိ.
</Paragraph>

<Paragraph number="1160" book="paci">
<Emphasis>သူစိဃရံ</Emphasis> နာမ သသူစိကံ ဝါ အသူစိကံ ဝါ.
</Paragraph>

<Paragraph number="1161" book="paci">
<Emphasis>ကာယဗန္ဓနံ</Emphasis> နာမ ဒွေ ကာယဗန္ဓနာနိ—  ပဋ္ဋိကာ, သူကရန္တကံ.
</Paragraph>

<Paragraph number="1162" book="paci">
<Emphasis>အပနိဓေယျ ဝါ</Emphasis>တိ သယံ အပနိဓေတိ, အာပတ္တိ ပါစိတ္တိယဿ.
</Paragraph>

<Paragraph number="1163" book="paci">
<Emphasis>အပနိဓာပေယျ ဝါ</Emphasis>တိ အညံ အာဏာပေသိ, အာပတ္တိ ပါစိတ္တိယဿ. သကိံ အာဏတ္တော ဗဟုကမ္ပိ အပနိဓေတိ, အာပတ္တိ ပါစိတ္တိယဿ.
</Paragraph>

<Paragraph number="1164" book="paci">
<Emphasis>အန္တမသော ဟသာပေက္ခောပီ</Emphasis>တိ ကီဠာဓိပ္ပါယော.
</Paragraph>

</Division>
<Division number="380" book="paci" e="ch" v="2" p="162">

<Paragraph number="1165" book="paci">
ဥပသမ္ပန္နေ ဥပသမ္ပန္နသညီ ပတ္တံ ဝါ စီဝရံ ဝါ နိသီဒနံ ဝါ သူစိဃရံ ဝါ ကာယဗန္ဓနံ ဝါ အပနိဓေတိ ဝါ အပနိဓာပေတိ ဝါ, အန္တမသော ဟသာပေက္ခောပိ, အာပတ္တိ ပါစိတ္တိယဿ. ဥပသမ္ပန္နေ ဝေမတိကော …ပေ…  ဥပသမ္ပန္နေ အနုပသမ္ပန္နသညီ ပတ္တံ ဝါ စီဝရံ ဝါ နိသီဒနံ ဝါ သူစိဃရံ ဝါ ကာယဗန္ဓနံ ဝါ အပနိဓေတိ ဝါ အပနိဓာပေတိ ဝါ, အန္တမသော ဟသာပေက္ခောပိ, အာပတ္တိ ပါစိတ္တိယဿ.
</Paragraph>

<Paragraph number="1166" book="paci">
အညံ ပရိက္ခာရံ အပနိဓေတိ ဝါ အပနိဓာပေတိ ဝါ, အန္တမသော ဟသာပေက္ခောပိ, အာပတ္တိ ဒုက္ကဋဿ. အနုပသမ္ပန္နဿ ပတ္တံ ဝါ စီဝရံ ဝါ အညံ ဝါ ပရိက္ခာရံ အပနိဓေတိ ဝါ အပနိဓာပေတိ ဝါ, အန္တမသော ဟသာပေက္ခောပိ, အာပတ္တိ ဒုက္ကဋဿ. အနုပသမ္ပန္နေ ဥပသမ္ပန္နသညီ, အာပတ္တိ ဒုက္ကဋဿ. အနုပသမ္ပန္နေ ဝေမတိကော, အာပတ္တိ ဒုက္ကဋဿ. အနုပသမ္ပန္နေ အနုပသမ္ပန္နသညီ, အာပတ္တိ ဒုက္ကဋဿ.
</Paragraph>

</Division>
<Division number="381" book="paci" e="ch" v="2" p="163">

<Paragraph number="1167" book="paci">
အနာပတ္တိ—  နဟသာဓိပ္ပါယော, ဒုန္နိက္ခိတ္တံ ပဋိသာမေတိ, “ဓမ္မိံ ကထံ ကတွာ ဒဿာမီ”တိ ပဋိသာမေတိ, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="1168" type="center" book="paci">
စီဝရအပနိဓာနသိက္ခာပဒံ နိဋ္ဌိတံ ဒသမံ.

  
သုရာပါနဝဂ္ဂေါ ဆဋ္ဌော.



</Paragraph>

<Paragraph number="1169" type="center" book="paci">
တဿုဒ္ဒါနံ


</Paragraph>

<Paragraph number="1170" type="verses" book="paci">
_သုရာ အင်္ဂုလိ ဟာသော စ,_  
_အနာဒရိယဉ္စ ဘိံသနံ;_  
_ဇောတိနဟာနဒုဗ္ဗဏ္ဏံ,_  
_သာမံ အပနိဓေန စာတိ._
</Paragraph>