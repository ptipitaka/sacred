---
title: 1.5.6.4 အနာဒရိယသိက္ခာပဒ
tableOfContents: false
sidebar:
  order: 4
type: tipitaka
basket: vi
book: paci
review:
  current: review
  updated: '2025-10-20T13:11:03.786585'
  updated_by: ''
  notes: ''
  history:
  - state: review
    date: '2025-10-20T13:11:03.786585'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="340" book="paci" e="ch" v="2" p="149">

<Paragraph number="1046" book="paci">
တေန သမယေန ဗုဒ္ဓေါ ဘဂဝါ ကောသမ္ဗိယံ ဝိဟရတိ ဃောသိတာရာမေ. တေန ခေါ ပန သမယေန အာယသ္မာ ဆန္နော အနာစာရံ အာစရတိ. ဘိက္ခူ ဧဝမာဟံသု—  “မာဝုသော ဆန္န, ဧဝရူပံ အကာသိ. နေတံ ကပ္ပတီ”တိ. သော အနာဒရိယံ ပဋိစ္စ ကရောတိယေဝ.
</Paragraph>

<Paragraph number="1047" book="paci">
ယေ တေ ဘိက္ခူ အပ္ပိစ္ဆာ …ပေ…  တေ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အာယသ္မာ ဆန္နော အနာဒရိယံ ကရိဿတီ”တိ …ပေ…  “သစ္စံ ကိရ တွံ, ဆန္န, အနာဒရိယံ ကရောသီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တွံ, မောဃပုရိသ, အနာဒရိယံ ကရိဿသိ. နေတံ, မောဃပုရိသ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="341" book="paci" e="ch" v="2" p="150">

<Paragraph number="1048" book="paci">
<Emphasis>“အနာဒရိယေ ပါစိတ္တိယန်”</Emphasis>တိ. (*54*:<Emphasis>103</Emphasis>)
</Paragraph>

</Division>
<Division number="342" book="paci" e="ch" v="2" p="150">

<Paragraph number="1049" book="paci">
<Emphasis>အနာဒရိယံ</Emphasis> နာမ ဒွေ အနာဒရိယာနိ—  ပုဂ္ဂလာနာဒရိယဉ္စ ဓမ္မာနာဒရိယဉ္စ.
</Paragraph>

<Paragraph number="1050" book="paci">
<Emphasis>ပုဂ္ဂလာနာဒရိယံ</Emphasis> နာမ ဥပသမ္ပန္နေန ပညတ္တေန ဝုစ္စမာနော—  “အယံ ဥက္ခိတ္တကော ဝါ ဝမ္ဘိတော ဝါ ဂရဟိတော ဝါ, ဣမဿ ဝစနံ အကတံ ဘဝိဿတီ”တိ အနာဒရိယံ ကရောတိ, အာပတ္တိ ပါစိတ္တိယဿ.
</Paragraph>

<Paragraph number="1051" book="paci">
<Emphasis>ဓမ္မာနာဒရိယံ</Emphasis> နာမ ဥပသမ္ပန္နေန ပညတ္တေန ဝုစ္စမာနော—  “ကထာယံ နဿေယျ ဝါ ဝိနဿေယျ ဝါ အန္တရဓာယေယျ ဝါ”, တံ ဝါ န သိက္ခိတုကာမော အနာဒရိယံ ကရောတိ, အာပတ္တိ ပါစိတ္တိယဿ.
</Paragraph>

</Division>
<Division number="343" book="paci" e="ch" v="2" p="150">

<Paragraph number="1052" book="paci">
ဥပသမ္ပန္နေ ဥပသမ္ပန္နသညီ အနာဒရိယံ ကရောတိ, အာပတ္တိ ပါစိတ္တိယဿ. ဥပသမ္ပန္နေ ဝေမတိကော အနာဒရိယံ ကရောတိ, အာပတ္တိ ပါစိတ္တိယဿ. ဥပသမ္ပန္နေ အနုပသမ္ပန္နသညီ အနာဒရိယံ ကရောတိ, အာပတ္တိ ပါစိတ္တိယဿ.
</Paragraph>

<Paragraph number="1053" book="paci">
အပညတ္တေန ဝုစ္စမာနော—  “ဣဒံ န သလ္လေခါယ န ဓုတတ္ထာယ န ပါသာဒိကတာယ န အပစယာယ န ဝီရိယာရမ္ဘာယ သံဝတ္တတီ”တိ အနာဒရိယံ ကရောတိ, အာပတ္တိ ဒုက္ကဋဿ. အနုပသမ္ပန္နေန ပညတ္တေန ဝါ အပညတ္တေန ဝါ ဝုစ္စမာနော—  “ဣဒံ န သလ္လေခါယ န ဓုတတ္ထာယ န ပါသာဒိကတာယ န အပစယာယ န ဝီရိယာရမ္ဘာယ သံဝတ္တတီ”တိ အနာဒရိယံ ကရောတိ, အာပတ္တိ ဒုက္ကဋဿ.
</Paragraph>

<Paragraph number="1054" book="paci">
အနုပသမ္ပန္နေ ဥပသမ္ပန္နသညီ အာပတ္တိ ဒုက္ကဋဿ. အနုပသမ္ပန္နေ ဝေမတိကော, အာပတ္တိ ဒုက္ကဋဿ. အနုပသမ္ပန္နေ အနုပသမ္ပန္နသညီ, အာပတ္တိ ဒုက္ကဋဿ.
</Paragraph>

</Division>
<Division number="344" book="paci" e="ch" v="2" p="150">

<Paragraph number="1055" book="paci">
အနာပတ္တိ—  “ဧဝံ အမှာကံ အာစရိယာနံ ဥဂ္ဂဟော ပရိပုစ္ဆာ”တိ ဘဏတိ, ဥမ္မတ္တကဿ, အာဒိကမ္မိကဿာတိ.

</Paragraph>
</Division>

<Paragraph number="1056" type="center" book="paci">
အနာဒရိယသိက္ခာပဒံ နိဋ္ဌိတံ စတုတ္ထံ.
</Paragraph>