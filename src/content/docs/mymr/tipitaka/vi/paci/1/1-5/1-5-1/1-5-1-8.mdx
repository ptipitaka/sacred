---
title: 1.5.1.8 ဘူတာရောစနသိက္ခာပဒ
tableOfContents: false
sidebar:
  order: 8
type: tipitaka
basket: vi
book: paci
review:
  current: review
  updated: '2025-10-22T11:23:20.158410'
  updated_by: ''
  notes: ''
  history:
  - state: review
    date: '2025-10-22T11:23:20.158410'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="67" book="paci" e="ch" v="2" p="35">

<Paragraph number="220" book="paci">
တေန သမယေန ဗုဒ္ဓေါ ဘဂဝါ ဝေသာလိယံ ဝိဟရတိ မဟာဝနေ ကူဋာဂါရသာလာယံ. တေန ခေါ ပန သမယေန သမ္ဗဟုလာ သန္ဒိဋ္ဌာ သမ္ဘတ္တာ ဘိက္ခူ ဝဂ္ဂုမုဒါယ နဒိယာ တီရေ ဝဿံ ဥပဂစ္ဆိံသု. တေန ခေါ ပန သမယေန ဝဇ္ဇီ ဒုဗ္ဘိက္ခာ ဟောတိ—  ဒွီဟိတိကာ သေတဋ္ဌိကာ သလာကာဝုတ္တာ, န သုကရာ ဥဉ္ဆေန ပဂ္ဂဟေန ယာပေတုံ. အထ ခေါ တေသံ ဘိက္ခူနံ ဧတဒဟောသိ—  “ဧတရဟိ ခေါ ဝဇ္ဇီ ဒုဗ္ဘိက္ခာ—  ဒွီဟိတိကာ သေတဋ္ဌိကာ သလာကာဝုတ္တာ, န သုကရာ ဥဉ္ဆေန ပဂ္ဂဟေန ယာပေတုံ. ကေန နု ခေါ မယံ ဥပါယေန သမဂ္ဂါ သမ္မောဒမာနာ အဝိဝဒမာနာ ဖာသုကံ ဝဿံ ဝသေယျာမ, န စ ပိဏ္ဍကေန ကိလမေယျာမာ”တိ? ဧကစ္စေ ဧဝမာဟံသု—  “ဟန္ဒ မယံ, အာဝုသော, ဂိဟီနံ ကမ္မန္တံ အဓိဋ္ဌေမ. ဧဝံ တေ အမှာကံ ဒါတုံ မညိဿန္တိ. ဧဝံ မယံ သမဂ္ဂါ သမ္မောဒမာနာ အဝိဝဒမာနာ ဖာသုကံ ဝဿံ ဝသိဿာမ, န စ ပိဏ္ဍကေန ကိလမိဿာမာ”တိ. ဧကစ္စေ ဧဝမာဟံသု—  “အလံ, အာဝုသော, ကိံ ဂိဟီနံ ကမ္မန္တံ အဓိဋ္ဌိတေန? ဟန္ဒ မယံ, အာဝုသော, ဂိဟီနံ ဒူတေယျံ ဟရာမ. ဧဝံ တေ အမှာကံ ဒါတုံ မညိဿန္တိ. ဧဝံ မယံ သမဂ္ဂါ သမ္မောဒမာနာ အဝိဝဒမာနာ ဖာသုကံ ဝဿံ ဝသိဿာမ, န စ ပိဏ္ဍကေန ကိလမိဿာမာ”တိ. ဧကစ္စေ ဧဝမာဟံသု—  “အလံ, အာဝုသော; ကိံ ဂိဟီနံ ကမ္မန္တံ အဓိဋ္ဌိတေန. ကိံ ဂိဟီနံ ဒူတေယျံ ဟဋေန. ဟန္ဒ မယံ, အာဝုသော, ဂိဟီနံ အညမညဿ ဥတ္တရိမနုဿဓမ္မဿ ဝဏ္ဏံ ဘာသိဿာမ—  ‘အသုကော ဘိက္ခု ပဌမဿ ဈာနဿ လာဘီ, အသုကော ဘိက္ခု ဒုတိယဿ ဈာနဿ လာဘီ, အသုကော ဘိက္ခု တတိယဿ ဈာနဿ လာဘီ, အသုကော ဘိက္ခု စတုတ္ထဿ ဈာနဿ လာဘီ, အသုကော ဘိက္ခု သောတာပန္နော, အသုကော ဘိက္ခု သကဒါဂါမီ, အသုကော ဘိက္ခု အနာဂါမီ, အသုကော ဘိက္ခု အရဟာ, အသုကော ဘိက္ခု တေဝိဇ္ဇော, အသုကော ဘိက္ခု ဆဠဘိညော’တိ. ဧဝံ တေ အမှာကံ ဒါတုံ မညိဿန္တိ. ဧဝံ မယံ သမဂ္ဂါ သမ္မောဒမာနာ အဝိဝဒမာနာ ဖာသုကံ ဝဿံ ဝသိဿာမ, န စ ပိဏ္ဍကေန ကိလမိဿာမာ”တိ. “ဧသော ယေဝ ခေါ, အာဝုသော, သေယျော, ယော အမှာကံ ဂိဟီနံ အညမညဿ ဥတ္တရိမနုဿဓမ္မဿ ဝဏ္ဏော ဘာသိတော”တိ.
</Paragraph>

<Paragraph number="221" book="paci">
အထ ခေါ တေ ဘိက္ခူ ဂိဟီနံ အညမညဿ ဥတ္တရိမနုဿဓမ္မဿ ဝဏ္ဏံ ဘာသိံသု—  “အသုကော ဘိက္ခု ပဌမဿ ဈာနဿ လာဘီ …ပေ…  အသုကော ဘိက္ခု ဆဠဘိညော”တိ. အထ ခေါ တေ မနုဿာ—  “လာဘာ ဝတ နော, သုလဒ္ဓံ ဝတ နော, ယေသံ နော ဧဝရူပါ ဘိက္ခူ ဝဿံ ဥပဂတာ, န ဝတ နော ဣတော ပုဗ္ဗေ ဧဝရူပါ ဘိက္ခူ ဝဿံ ဥပဂတာ, ယထယိမေ ဘိက္ခူ သီလဝန္တော ကလျာဏဓမ္မာ”တိ. တေ န တာဒိသာနိ ဘောဇနာနိ အတ္တနာ ဘုဉ္ဇန္တိ, မာတာပိတူနံ ဒေန္တိ ပုတ္တဒါရဿ ဒေန္တိ ဒါသကမ္မကရပေါရိသဿ ဒေန္တိ မိတ္တာမစ္စာနံ ဒေန္တိ ဉာတိသာလောဟိတာနံ ဒေန္တိ ယာဒိသာနိ ဘိက္ခူနံ ဒေန္တိ. န တာဒိသာနိ ခါဒနီယာနိ သာယနီယာနိ ပါနာနိ အတ္တနာ ခါဒန္တိ သာယန္တိ ပိဝန္တိ မာတာပိတူနံ ဒေန္တိ ပုတ္တဒါရဿ ဒေန္တိ ဒါသကမ္မကရပေါရိသဿ ဒေန္တိ မိတ္တာမစ္စာနံ ဒေန္တိ ဉာတိသာလောဟိတာနံ ဒေန္တိ, ယာဒိသာနိ ဘိက္ခူနံ ဒေန္တိ. အထ ခေါ တေ ဘိက္ခူ ဝဏ္ဏဝါ အဟေသုံ ပီဏိန္ဒြိယာ ပသန္နမုခဝဏ္ဏာ ဝိပ္ပသန္နဆဝိဝဏ္ဏာ.
</Paragraph>

</Division>
<Division number="68" book="paci" e="ch" v="2" p="36">

<Paragraph number="222" book="paci">
အာစိဏ္ဏံ ခေါ ပနေတံ ဝဿံဝုဋ္ဌာနံ ဘိက္ခူနံ ဘဂဝန္တံ ဒဿနာယ ဥပသင်္ကမိတုံ. အထ ခေါ တေ ဘိက္ခူ ဝဿံဝုဋ္ဌာ တေမာသစ္စယေန သေနာသနံ သံသာမေတွာ ပတ္တစီဝရမာဒါယ ယေန ဝေသာလီ တေန ပက္ကမိံသု. အနုပုဗ္ဗေန ယေန ဝေသာလီ မဟာဝနံ ကူဋာဂါရသာလာ ယေန ဘဂဝါ တေနုပသင်္ကမိံသု; ဥပသင်္ကမိတွာ ဘဂဝန္တံ အဘိဝါဒေတွာ ဧကမန္တံ နိသီဒိံသု. တေန ခေါ ပန သမယေန ဒိသာသု ဝဿံဝုဋ္ဌာ ဘိက္ခူ ကိသာ ဟောန္တိ လူခါ ဒုဗ္ဗဏ္ဏာ ဥပ္ပဏ္ဍုပ္ပဏ္ဍုကဇာတာ ဓမနိသန္ထတဂတ္တာ. ဝဂ္ဂုမုဒါတီရိယာ ပန ဘိက္ခူ ဝဏ္ဏဝါ ဟောန္တိ ပီဏိန္ဒြိယာ ပသန္နမုခဝဏ္ဏာ ဝိပ္ပသန္နဆဝိဝဏ္ဏာ. အာစိဏ္ဏံ ခေါ ပနေတံ ဗုဒ္ဓါနံ ဘဂဝန္တာနံ အာဂန္တုကေဟိ ဘိက္ခူဟိ သဒ္ဓိံ ပဋိသမ္မောဒိတုံ. အထ ခေါ ဘဂဝါ ဝဂ္ဂုမုဒါတီရိယေ ဘိက္ခူ ဧတဒဝေါစ—  “ကစ္စိ, ဘိက္ခဝေ, ခမနီယံ, ကစ္စိ ယာပနီယံ, ကစ္စိ သမဂ္ဂါ သမ္မောဒမာနာ အဝိဝဒမာနာ ဖာသုကံ ဝဿံ ဝသိတ္ထ, န စ ပိဏ္ဍကေန ကိလမိတ္ထာ”တိ? “ခမနီယံ, ဘဂဝါ, ယာပနီယံ, ဘဂဝါ. သမဂ္ဂါ စ မယံ, ဘန္တေ, သမ္မောဒမာနာ အဝိဝဒမာနာ ဖာသုကံ ဝဿံ ဝသိမှာ, န စ ပိဏ္ဍကေန ကိလမိမှာ”တိ. ဇာနန္တာပိ တထာဂတာ ပုစ္ဆန္တိ, ဇာနန္တာပိ န ပုစ္ဆန္တိ. ကာလံ ဝိဒိတွာ ပုစ္ဆန္တိ, ကာလံ ဝိဒိတွာ န ပုစ္ဆန္တိ. အတ္ထသဉှိတံ တထာဂတာ ပုစ္ဆန္တိ, နော အနတ္ထသဉှိတံ. အနတ္ထသဉှိတေ သေတုဃာတော တထာဂတာနံ. ဒွီဟာကာရေဟိ ဗုဒ္ဓါ ဘဂဝန္တော ဘိက္ခူ ပဋိပုစ္ဆန္တိ—  “ဓမ္မံ ဝါ ဒေသေဿာမ, သာဝကာနံ ဝါ သိက္ခာပဒံ ပညပေဿာမာ”တိ.
</Paragraph>

<Paragraph number="223" book="paci">
အထ ခေါ ဘဂဝါ ဝဂ္ဂုမုဒါတီရိယေ ဘိက္ခူ ဧတဒဝေါစ—  “ယထာ ကထံ ပန တုမှေ, ဘိက္ခဝေ, သမဂ္ဂါ သမ္မောဒမာနာ အဝိဝဒမာနာ ဖာသုကံ ဝဿံ ဝသိတ္ထ, န စ ပိဏ္ဍကေန ကိလမိတ္ထာ”တိ? အထ ခေါ တေ ဘိက္ခူ ဘဂဝတော ဧတမတ္ထံ အာရောစေသုံ. “ကစ္စိ ပန ဝေါ, ဘိက္ခဝေ, ဘူတန်”တိ? “ဘူတံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ တုမှေ, ဘိက္ခဝေ, ဥဒရဿ ကာရဏာ ဂိဟီနံ အညမညဿ ဥတ္တရိမနုဿဓမ္မဿ ဝဏ္ဏံ ဘာသိဿထ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဣမံ သိက္ခာပဒံ ဥဒ္ဒိသေယျာထ—
</Paragraph>

</Division>
<Division number="69" book="paci" e="ch" v="2" p="37">

<Paragraph number="224" book="paci">
<Emphasis>“ယော ပန ဘိက္ခု အနုပသမ္ပန္နဿ ဥတ္တရိမနုဿဓမ္မံ အာရောစေယျ ဘူတသ္မိံ, ပါစိတ္တိယန်”</Emphasis>တိ. (*8*:<Emphasis>57</Emphasis>)
</Paragraph>

</Division>
<Division number="70" book="paci" e="ch" v="2" p="37">

<Paragraph number="225" book="paci">
<Emphasis>ယော ပနာ</Emphasis>တိ ယော ယာဒိသော …ပေ…  <Emphasis>ဘိက္ခူ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတော ဘိက္ခူတိ.
</Paragraph>

<Paragraph number="226" book="paci">
<Emphasis>အနုပသမ္ပန္နော</Emphasis> နာမ ဘိက္ခုဉ္စ ဘိက္ခုနိဉ္စ ဌပေတွာ, အဝသေသော အနုပသမ္ပန္နော နာမ.
</Paragraph>

<Paragraph number="227" book="paci">
<Emphasis>ဥတ္တရိမနုဿဓမ္မော</Emphasis> နာမ ဈာနံ, ဝိမောက္ခော, သမာဓိ, သမာပတ္တိ, ဉာဏဒဿနံ, မဂ္ဂဘာဝနာ, ဖလသစ္ဆိကိရိယာ, ကိလေသပ္ပဟာနံ, ဝိနီဝရဏတာ စိတ္တဿ, သုညာဂါရေ အဘိရတိ.
</Paragraph>

<Paragraph number="228" book="paci">
<Emphasis>ဈာနန်</Emphasis>တိ ပဌမံ ဈာနံ, ဒုတိယံ ဈာနံ, တတိယံ ဈာနံ, စတုတ္ထံ ဈာနံ.
</Paragraph>

<Paragraph number="229" book="paci">
<Emphasis>ဝိမောက္ခော</Emphasis>တိ သုညတော ဝိမောက္ခော, အနိမိတ္တော ဝိမောက္ခော, အပ္ပဏိဟိတော ဝိမောက္ခော.
</Paragraph>

<Paragraph number="230" book="paci">
<Emphasis>သမာဓီ</Emphasis>တိ သုညတော သမာဓိ, အနိမိတ္တော သမာဓိ, အပ္ပဏိဟိတော သမာဓိ.
</Paragraph>

<Paragraph number="231" book="paci">
<Emphasis>သမာပတ္တီ</Emphasis>တိ သုညတာ သမာပတ္တိ, အနိမိတ္တာ သမာပတ္တိ, အပ္ပဏိဟိတာ သမာပတ္တိ.
</Paragraph>

<Paragraph number="232" book="paci">
<Emphasis>ဉာဏဒဿနန်</Emphasis>တိ တိဿော ဝိဇ္ဇာ.
</Paragraph>

<Paragraph number="233" book="paci">
<Emphasis>မဂ္ဂဘာဝနာ</Emphasis>တိ စတ္တာရော သတိပဋ္ဌာနာ, စတ္တာရော သမ္မပ္ပဓာနာ, စတ္တာရော ဣဒ္ဓိပါဒါ, ပဉ္စိန္ဒြိယာနိ, ပဉ္စ ဗလာနိ, သတ္တ ဗောဇ္ဈင်္ဂါ, အရိယော အဋ္ဌင်္ဂိကော မဂ္ဂေါ.
</Paragraph>

<Paragraph number="234" book="paci">
<Emphasis>ဖလသစ္ဆိကိရိယာ</Emphasis>တိ သောတာပတ္တိဖလဿ သစ္ဆိကိရိယာ, သကဒါဂါမိဖလဿ သစ္ဆိကိရိယာ, အနာဂါမိဖလဿ သစ္ဆိကိရိယာ, အရဟတ္တဿ သစ္ဆိကိရိယာ.
</Paragraph>

<Paragraph number="235" book="paci">
<Emphasis>ကိလေသပ္ပဟာနန်</Emphasis>တိ ရာဂဿ ပဟာနံ, ဒေါသဿ ပဟာနံ, မောဟဿ ပဟာနံ.
</Paragraph>

<Paragraph number="236" book="paci">
<Emphasis>ဝိနီဝရဏတာ စိတ္တဿာ</Emphasis>တိ ရာဂါ စိတ္တံ ဝိနီဝရဏတာ, ဒေါသာ စိတ္တံ ဝိနီဝရဏတာ, မောဟာ စိတ္တံ ဝိနီဝရဏတာ.
</Paragraph>

<Paragraph number="237" book="paci">
<Emphasis>သုညာဂါရေ အဘိရတီ</Emphasis>တိ ပဌမေန ဈာနေန သုညာဂါရေ အဘိရတိ, ဒုတိယေန ဈာနေန သုညာဂါရေ အဘိရတိ, တတိယေန ဈာနေန သုညာဂါရေ အဘိရတိ, စတုတ္ထေန ဈာနေန သုညာဂါရေ အဘိရတိ.
</Paragraph>

</Division>
<Division number="71" book="paci" e="ch" v="2" p="38">

<Paragraph number="238" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမံ ဈာနံ သမာပဇ္ဇိန်”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="239" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမံ ဈာနံ သမာပဇ္ဇာမီ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="240" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမံ ဈာနံ သမာပန္နော”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="241" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဿ ဈာနဿ လာဘိမှီ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="242" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဿ ဈာနဿ ဝသိမှီ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="243" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမံ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="244" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ဒုတိယံ ဈာနံ …ပေ…  တတိယံ ဈာနံ…  စတုတ္ထံ ဈာနံ သမာပဇ္ဇိံ, သမာပဇ္ဇာမိ, သမာပန္နော; စတုတ္ထဿ ဈာနဿ လာဘိမှိ, ဝသိမှိ; စတုတ္ထံ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="245" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “သုညတံ ဝိမောက္ခံ …ပေ…  အနိမိတ္တံ ဝိမောက္ခံ…  အပ္ပဏိဟိတံ ဝိမောက္ခံ…  သုညတံ သမာဓိံ…  အနိမိတ္တံ သမာဓိံ…  အပ္ပဏိဟိတံ သမာဓိံ သမာပဇ္ဇိံ, သမာပဇ္ဇာမိ, သမာပန္နော; အပ္ပဏိဟိတဿ သမာဓိဿ လာဘိမှိ, ဝသိမှိ; အပ္ပဏိဟိတော သမာဓိ သစ္ဆိကတော မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="246" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “သုညတံ သမာပတ္တိံ …ပေ…  အနိမိတ္တံ သမာပတ္တိံ…  အပ္ပဏိဟိတံ သမာပတ္တိံ သမာပဇ္ဇိံ, သမာပဇ္ဇာမိ, သမာပန္နော; အပ္ပဏိဟိတာယ သမာပတ္တိယာ လာဘိမှိ, ဝသိမှိ; အပ္ပဏိဟိတာ သမာပတ္တိ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="247" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “တိဿော ဝိဇ္ဇာ သမာပဇ္ဇိံ, သမာပဇ္ဇာမိ, သမာပန္နော; တိဿန္နံ ဝိဇ္ဇာနံ လာဘိမှိ, ဝသိမှိ; တိဿော ဝိဇ္ဇာ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="248" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “စတ္တာရော သတိပဋ္ဌာနေ …ပေ…  စတ္တာရော သမ္မပ္ပဓာနေ…  စတ္တာရော ဣဒ္ဓိပါဒေ သမာပဇ္ဇိံ, သမာပဇ္ဇာမိ, သမာပန္နော; စတုန္နံ ဣဒ္ဓိပါဒါနံ လာဘိမှိ, ဝသိမှိ; စတ္တာရော ဣဒ္ဓိပါဒါ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="249" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဉ္စိန္ဒြိယာနိ …ပေ…  ပဉ္စ ဗလာနိ သမာပဇ္ဇိံ, သမာပဇ္ဇာမိ, သမာပန္နော; ပဉ္စန္နံ ဗလာနံ လာဘိမှိ, ဝသိမှိ; ပဉ္စ ဗလာနိ သစ္ဆိကတာနိ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="250" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “သတ္တ ဗောဇ္ဈင်္ဂေ သမာပဇ္ဇိံ, သမာပဇ္ဇာမိ, သမာပန္နော; သတ္တန္နံ ဗောဇ္ဈင်္ဂါနံ လာဘိမှိ, ဝသိမှိ; သတ္တ ဗောဇ္ဈင်္ဂါ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="251" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “အရိယံ အဋ္ဌင်္ဂိကံ မဂ္ဂံ သမာပဇ္ဇိံ, သမာပဇ္ဇာမိ, သမာပန္နော; အရိယဿ အဋ္ဌင်္ဂိကဿ မဂ္ဂဿ လာဘိမှိ, ဝသိမှိ; အရိယော အဋ္ဌင်္ဂိကော မဂ္ဂေါ သစ္ဆိကတော မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="252" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “သောတာပတ္တိဖလံ …ပေ…  သကဒါဂါမိဖလံ…  အနာဂါမိဖလံ…  အရဟတ္တံ သမာပဇ္ဇိံ, သမာပဇ္ဇာမိ, သမာပန္နော; အရဟတ္တဿ လာဘိမှိ, ဝသိမှိ; အရဟတ္တံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="253" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ရာဂေါ မေ စတ္တော …ပေ…  ဒေါသော မေ စတ္တော…  မောဟော မေ စတ္တော, ဝန္တော, မုတ္တော, ပဟီနော, ပဋိနိဿဋ္ဌော, ဥက္ခေဋိတော, သမုက္ခေဋိတော”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="254" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ရာဂါ မေ စိတ္တံ ဝိနီဝရဏံ …ပေ…  ဒေါသာ မေ စိတ္တံ ဝိနီဝရဏံ…  မောဟာ မေ စိတ္တံ ဝိနီဝရဏန်”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="255" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “သုညာဂါရေ ပဌမံ ဈာနံ …ပေ…  ဒုတိယံ ဈာနံ…  တတိယံ ဈာနံ…  စတုတ္ထံ ဈာနံ သမာပဇ္ဇိံ, သမာပဇ္ဇာမိ, သမာပန္နော; သုညာဂါရေ စတုတ္ထဿ ဈာနဿ လာဘိမှိ, ဝသိမှိ; သုညာဂါရေ စတုတ္ထံ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

</Division>
<Division number="72" book="paci" e="ch" v="2" p="40">

<Paragraph number="256" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ ဒုတိယဉ္စ ဈာနံ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ ဒုတိယဿ စ ဈာနဿ လာဘိမှိ, ဝသိမှိ; ပဌမဉ္စ ဈာနံ ဒုတိယဉ္စ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="257" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ တတိယဉ္စ ဈာနံ …ပေ…  ပဌမဉ္စ ဈာနံ စတုတ္ထဉ္စ ဈာနံ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ စတုတ္ထဿ စ ဈာနဿ လာဘိမှိ, ဝသိမှိ; ပဌမဉ္စ ဈာနံ စတုတ္ထဉ္စ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="258" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ သုညတဉ္စ ဝိမောက္ခံ …ပေ…  အနိမိတ္တဉ္စ ဝိမောက္ခံ…  အပ္ပဏိဟိတဉ္စ ဝိမောက္ခံ…  သုညတဉ္စ သမာဓိံ…  အနိမိတ္တဉ္စ သမာဓိံ…  အပ္ပဏိဟိတဉ္စ သမာဓိံ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ အပ္ပဏိဟိတဿ စ သမာဓိဿ လာဘိမှိ, ဝသိမှိ; ပဌမဉ္စ ဈာနံ အပ္ပဏိဟိတော စ သမာဓိ သစ္ဆိကတော မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="259" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ သုညတဉ္စ သမာပတ္တိံ …ပေ…  အနိမိတ္တဉ္စ သမာပတ္တိံ…  အပ္ပဏိဟိတဉ္စ သမာပတ္တိံ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ အပ္ပဏိဟိတာယ စ သမာပတ္တိယာ လာဘိမှိ, ဝသိမှိ; ပဌမဉ္စ ဈာနံ အပ္ပဏိဟိတာ စ သမာပတ္တိ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="260" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ တိဿော စ ဝိဇ္ဇာ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ တိဿန္နဉ္စ ဝိဇ္ဇာနံ လာဘိမှိ, ဝသိမှိ; ပဌမဉ္စ ဈာနံ တိဿော စ ဝိဇ္ဇာ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="261" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ စတ္တာရော စ သတိပဋ္ဌာနေ …ပေ…  စတ္တာရော စ သမ္မပ္ပဓာနေ…  စတ္တာရော စ ဣဒ္ဓိပါဒေ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ စတုန္နဉ္စ ဣဒ္ဓိပါဒါနံ လာဘိမှိ, ဝသိမှိ; ပဌမဉ္စ ဈာနံ စတ္တာရော စ ဣဒ္ဓိပါဒါ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="262" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ, ပဉ္စ စ ဣန္ဒြိယာနိ …ပေ…  ပဉ္စ စ ဗလာနိ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ ပဉ္စန္နဉ္စ ဗလာနံ လာဘိမှိ, ဝသိမှိ; ပဌမဉ္စ ဈာနံ ပဉ္စ စ ဗလာနိ သစ္ဆိကတာနိ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="263" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ သတ္တ စ ဗောဇ္ဈင်္ဂေ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ သတ္တန္နဉ္စ ဗောဇ္ဈင်္ဂါနံ လာဘိမှိ, ဝသိမှိ; ပဌမဉ္စ ဈာနံ သတ္တ စ ဗောဇ္ဈင်္ဂါ သစ္ဆိကတာ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="264" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ အရိယဉ္စ အဋ္ဌင်္ဂိကံ မဂ္ဂံ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ အရိယဿ စ အဋ္ဌင်္ဂိကဿ မဂ္ဂဿ လာဘိမှိ, ဝသိမှိ; ပဌမဉ္စ ဈာနံ အရိယော စ အဋ္ဌင်္ဂိကော မဂ္ဂေါ သစ္ဆိကတော မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="265" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ သောတာပတ္တိဖလဉ္စ …ပေ…  သကဒါဂါမိဖလဉ္စ…  အနာဂါမိဖလဉ္စ…  အရဟတ္တဉ္စ သမာပဇ္ဇိံ, သမာပဇ္ဇာမိ, သမာပန္နော; ပဌမဿ စ ဈာနဿ အရဟတ္တဿ စ လာဘိမှိ, ဝသိမှိ; ပဌမဉ္စ ဈာနံ အရဟတ္တဉ္စ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="266" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ သမာပဇ္ဇိံ, သမာပဇ္ဇာမိ, သမာပန္နော …ပေ…  ရာဂေါ စ မေ စတ္တော…  ဒေါသော စ မေ စတ္တော…  မောဟော စ မေ စတ္တော, ဝန္တော, မုတ္တော, ပဟီနော, ပဋိနိဿဋ္ဌော, ဥက္ခေဋိတော, သမုက္ခေဋိတော”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="267" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ သမာပဇ္ဇိံ, သမာပဇ္ဇာမိ, သမာပန္နော …ပေ…  ရာဂါ စ မေ စိတ္တံ ဝိနီဝရဏံ…  ဒေါသာ စ မေ စိတ္တံ ဝိနီဝရဏံ…  မောဟာ စ မေ စိတ္တံ ဝိနီဝရဏန်”တိ ဘဏန္တဿ အာပတ္တိ ပါစိတ္တိယဿ.
</Paragraph>

</Division>
<Division number="73" book="paci" e="ch" v="2" p="42">

<Paragraph number="268" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ဒုတိယဉ္စ ဈာနံ တတိယဉ္စ ဈာနံ …ပေ…  ဒုတိယဉ္စ ဈာနံ စတုတ္ထဉ္စ ဈာနံ သမာပဇ္ဇိံ, သမာပဇ္ဇာမိ, သမာပန္နော; ဒုတိယဿ စ ဈာနဿ စတုတ္ထဿ စ ဈာနဿ လာဘိမှိ, ဝသိမှိ; ဒုတိယဉ္စ ဈာနံ စတုတ္ထဉ္စ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="269" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ဒုတိယဉ္စ ဈာနံ သုညတဉ္စ ဝိမောက္ခံ …ပေ…  မောဟာ စ မေ စိတ္တံ ဝိနီဝရဏန်”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Paragraph number="270" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ဒုတိယဉ္စ ဈာနံ ပဌမဉ္စ ဈာနံ သမာပဇ္ဇိံ, သမာပဇ္ဇာမိ, သမာပန္နော; ဒုတိယဿ စ ဈာနဿ ပဌမဿ စ ဈာနဿ လာဘိမှိ, ဝသိမှိ; ဒုတိယဉ္စ ဈာနံ ပဌမဉ္စ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ …ပေ… .

</Paragraph>
</Division>

<Paragraph number="271" type="center" book="paci">
မူလံ သံခိတ္တံ.


</Paragraph>

<Paragraph number="272" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “မောဟာ စ မေ စိတ္တံ ဝိနီဝရဏံ, ပဌမဉ္စ ဈာနံ သမာပဇ္ဇိံ, သမာပဇ္ဇာမိ, သမာပန္နော; မောဟာ စ မေ စိတ္တံ ဝိနီဝရဏံ, ပဌမဿ စ ဈာနဿ လာဘိမှိ, ဝသိမှိ; မောဟာ စ မေ စိတ္တံ ဝိနီဝရဏံ, ပဌမဉ္စ ဈာနံ သစ္ဆိကတံ မယာ”တိ ဘဏန္တဿ အာပတ္တိ ပါစိတ္တိယဿ …ပေ… .
</Paragraph>

<Paragraph number="273" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “မောဟာ စ မေ စိတ္တံ ဝိနီဝရဏံ, ဒေါသာ စ မေ စိတ္တံ ဝိနီဝရဏန်”တိ ဘဏန္တဿ အာပတ္တိ ပါစိတ္တိယဿ …ပေ… .
</Paragraph>

<Paragraph number="274" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ ဒုတိယဉ္စ ဈာနံ တတိယဉ္စ ဈာနံ စတုတ္ထဉ္စ ဈာနံ သုညတဉ္စ ဝိမောက္ခံ အနိမိတ္တဉ္စ ဝိမောက္ခံ အပ္ပဏိဟိတဉ္စ ဝိမောက္ခံ သုညတဉ္စ သမာဓိံ အနိမိတ္တဉ္စ သမာဓိံ အပ္ပဏိဟိတဉ္စ သမာဓိံ သုညတဉ္စ သမာပတ္တိံ အနိမိတ္တဉ္စ သမာပတ္တိံ အပ္ပဏိဟိတဉ္စ သမာပတ္တိံ တိဿော စ ဝိဇ္ဇာ စတ္တာရော စ သတိပဋ္ဌာနေ စတ္တာရော စ သမ္မပ္ပဓာနေ စတ္တာရော စ ဣဒ္ဓိပါဒေ ပဉ္စ စ ဣန္ဒြိယာနိ ပဉ္စ စ ဗလာနိ သတ္တ စ ဗောဇ္ဈင်္ဂေ အရိယဉ္စ အဋ္ဌင်္ဂိကံ မဂ္ဂံ သောတာပတ္တိဖလဉ္စ သကဒါဂါမိဖလဉ္စ အနာဂါမိဖလဉ္စ အရဟတ္တဉ္စ သမာပဇ္ဇိံ …ပေ…  ရာဂေါ စ မေ စတ္တော, ဒေါသော စ မေ စတ္တော, မောဟော စ မေ စတ္တော, ဝန္တော, မုတ္တော, ပဟီနော, ပဋိနိဿဋ္ဌော, ဥက္ခေဋိတော သမုက္ခေဋိတော, ရာဂါ စ မေ စိတ္တံ ဝိနီဝရဏံ, ဒေါသာ စ မေ စိတ္တံ ဝိနီဝရဏံ, မောဟာ စ မေ စိတ္တံ ဝိနီဝရဏန်”တိ ဘဏန္တဿ အာပတ္တိ ပါစိတ္တိယဿ.
</Paragraph>

<Division number="74" book="paci" e="ch" v="2" p="43">

<Paragraph number="275" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမံ ဈာနံ သမာပဇ္ဇိန်”တိ ဝတ္တုကာမော—  “ဒုတိယံ ဈာနံ သမာပဇ္ဇိန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ.
</Paragraph>

<Paragraph number="276" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမံ ဈာနံ သမာပဇ္ဇိန်”တိ ဝတ္တုကာမော—  “တတိယံ ဈာနံ …ပေ…  စတုတ္ထံ ဈာနံ, သုညတံ ဝိမောက္ခံ, အနိမိတ္တံ ဝိမောက္ခံ, အပ္ပဏိဟိတံ ဝိမောက္ခံ, သုညတံ သမာဓိံ, အနိမိတ္တံ သမာဓိံ, အပ္ပဏိဟိတံ သမာဓိံ, သုညတံ သမာပတ္တိံ, အနိမိတ္တံ သမာပတ္တိံ, အပ္ပဏိဟိတံ သမာပတ္တိံ, တိဿော ဝိဇ္ဇာ, စတ္တာရော သတိပဋ္ဌာနေ, စတ္တာရော သမ္မပ္ပဓာနေ, စတ္တာရော ဣဒ္ဓိပါဒေ, ပဉ္စိန္ဒြိယာနိ, ပဉ္စ ဗလာနိ, သတ္တ ဗောဇ္ဈင်္ဂေ, အရိယံ အဋ္ဌင်္ဂိကံ မဂ္ဂံ, သောတာပတ္တိဖလံ, သကဒါဂါမိဖလံ, အနာဂါမိဖလံ, အရဟတ္တံ သမာပဇ္ဇိံ …ပေ…  ရာဂေါ မေ စတ္တော, ဒေါသော မေ စတ္တော, မောဟော မေ စတ္တော, ဝန္တော, မုတ္တော, ပဟီနော; ပဋိနိဿဋ္ဌော, ဥက္ခေဋိတော, သမုက္ခေဋိတော; ရာဂါ မေ စိတ္တံ ဝိနီဝရဏံ, ဒေါသာ မေ စိတ္တံ ဝိနီဝရဏံ, မောဟာ မေ စိတ္တံ ဝိနီဝရဏန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ.
</Paragraph>

<Paragraph number="277" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ဒုတိယံ ဈာနံ သမာပဇ္ဇိန်”တိ ဝတ္တုကာမော …ပေ…  “မောဟာ မေ စိတ္တံ ဝိနီဝရဏန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ …ပေ… .
</Paragraph>

<Paragraph number="278" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ဒုတိယံ ဈာနံ သမာပဇ္ဇိန်”တိ ဝတ္တုကာမော—  “ပဌမံ ဈာနံ သမာပဇ္ဇိန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ …ပေ… .

</Paragraph>
</Division>

<Paragraph number="279" type="center" book="paci">
မူလံ သံခိတ္တံ.


</Paragraph>

<Paragraph number="280" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “မောဟာ မေ စိတ္တံ ဝိနီဝရဏန်”တိ ဝတ္တုကာမော—  “ပဌမံ ဈာနံ သမာပဇ္ဇိန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ …ပေ… .
</Paragraph>

<Paragraph number="281" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “မောဟာ မေ စိတ္တံ ဝိနီဝရဏန်”တိ ဝတ္တုကာမော—  “ဒေါသာ မေ စိတ္တံ ဝိနီဝရဏန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ …ပေ… .
</Paragraph>

<Paragraph number="282" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ပဌမဉ္စ ဈာနံ ဒုတိယဉ္စ ဈာနံ တတိယဉ္စ ဈာနံ စတုတ္ထဉ္စ ဈာနံ …ပေ…  ဒေါသာ စ မေ စိတ္တံ ဝိနီဝရဏန်”တိ ဝတ္တုကာမော—  “မောဟာ မေ စိတ္တံ ဝိနီဝရဏန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ.
</Paragraph>

<Paragraph number="283" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ဒုတိယဉ္စ ဈာနံ တတိယဉ္စ ဈာနံ စတုတ္ထဉ္စ ဈာနံ …ပေ…  မောဟာ စ မေ စိတ္တံ ဝိနီဝရဏန်”တိ ဝတ္တုကာမော—  “ပဌမံ ဈာနံ သမာပဇ္ဇိန်”တိ ဘဏန္တဿ ပဋိဝိဇာနန္တဿ အာပတ္တိ ပါစိတ္တိယဿ, န ပဋိဝိဇာနန္တဿ အာပတ္တိ ဒုက္ကဋဿ …ပေ… .
</Paragraph>

<Division number="75" book="paci" e="ch" v="2" p="44">

<Paragraph number="284" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယော တေ ဝိဟာရေ ဝသိ သော ဘိက္ခု ပဌမံ ဈာနံ သမာပဇ္ဇိ, သမာပဇ္ဇတိ, သမာပန္နော; သော ဘိက္ခု ပဌမဿ ဈာနဿ လာဘီ, ဝသီ; တေန ဘိက္ခုနာ ပဌမံ ဈာနံ သစ္ဆိကတန်”တိ ဘဏန္တဿ အာပတ္တိ ဒုက္ကဋဿ.
</Paragraph>

<Paragraph number="285" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယော တေ ဝိဟာရေ ဝသိ သော ဘိက္ခု ဒုတိယံ ဈာနံ …ပေ…  တတိယံ ဈာနံ စတုတ္ထံ ဈာနံ သမာပဇ္ဇိ, သမာပဇ္ဇတိ, သမာပန္နော; သော ဘိက္ခု စတုတ္ထဿ ဈာနဿ လာဘီ, ဝသီ; တေန ဘိက္ခုနာ စတုတ္ထံ ဈာနံ သစ္ဆိကတန်”တိ ဘဏန္တဿ အာပတ္တိ ဒုက္ကဋဿ.
</Paragraph>

<Paragraph number="286" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယော တေ ဝိဟာရေ ဝသိ သော ဘိက္ခု သုညတံ ဝိမောက္ခံ …ပေ…  အနိမိတ္တံ ဝိမောက္ခံ အပ္ပဏိဟိတံ ဝိမောက္ခံ သုညတံ သမာဓိံ အနိမိတ္တံ သမာဓိံ အပ္ပဏိဟိတံ သမာဓိံ သမာပဇ္ဇိ, သမာပဇ္ဇတိ, သမာပန္နော; သော ဘိက္ခု အပ္ပဏိဟိတဿ သမာဓိဿ လာဘီ, ဝသီ; တေန ဘိက္ခုနာ အပ္ပဏိဟိတော သမာဓိ သစ္ဆိကတော”တိ ဘဏန္တဿ အာပတ္တိ ဒုက္ကဋဿ.
</Paragraph>

<Paragraph number="287" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယော တေ ဝိဟာရေ ဝသိ သော ဘိက္ခု သုညတံ သမာပတ္တိံ …ပေ…  အနိမိတ္တံ သမာပတ္တိံ အပ္ပဏိဟိတံ သမာပတ္တိံ သမာပဇ္ဇိ, သမာပဇ္ဇတိ, သမာပန္နော; အပ္ပဏိဟိတာယ သမာပတ္တိယာ လာဘီ, ဝသီ; တေန ဘိက္ခုနာ အပ္ပဏိဟိတာ သမာပတ္တိ သစ္ဆိကတာ”တိ ဘဏန္တဿ အာပတ္တိ ဒုက္ကဋဿ.
</Paragraph>

<Paragraph number="288" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယော တေ ဝိဟာရေ ဝသိ သော ဘိက္ခု တိဿော ဝိဇ္ဇာ …ပေ…  စတ္တာရော သတိပဋ္ဌာနေ, စတ္တာရော သမ္မပ္ပဓာနေ, စတ္တာရော ဣဒ္ဓိပါဒေ, ပဉ္စိန္ဒြိယာနိ, ပဉ္စ ဗလာနိ, သတ္တ ဗောဇ္ဈင်္ဂေ, အရိယံ အဋ္ဌင်္ဂိကံ မဂ္ဂံ, သောတာပတ္တိဖလံ, သကဒါဂါမိဖလံ, အနာဂါမိဖလံ, အရဟတ္တံ သမာပဇ္ဇိ…  သမာပဇ္ဇတိ, သမာပန္နော …ပေ…  တဿ ဘိက္ခုနော ရာဂေါ စတ္တော, ဒေါသော စတ္တော, မောဟော စတ္တော, ဝန္တော, မုတ္တော, ပဟီနော, ပဋိနိဿဋ္ဌော, ဥက္ခေဋိတော, သမုက္ခေဋိတော; တဿ ဘိက္ခုနော ရာဂါ စိတ္တံ ဝိနီဝရဏံ, ဒေါသာ စိတ္တံ ဝိနီဝရဏံ, မောဟာ စိတ္တံ ဝိနီဝရဏန်”တိ ဘဏန္တဿ အာပတ္တိ ဒုက္ကဋဿ.
</Paragraph>

<Paragraph number="289" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယော တေ ဝိဟာရေ ဝသိ သော ဘိက္ခု သုညာဂါရေ ပဌမံ ဈာနံ …ပေ…  ဒုတိယံ ဈာနံ တတိယံ ဈာနံ စတုတ္ထံ ဈာနံ သမာပဇ္ဇိ, သမာပဇ္ဇတိ, သမာပန္နော; သော ဘိက္ခု သုညာဂါရေ စတုတ္ထဿ ဈာနဿ လာဘီ, ဝသီ; တေန ဘိက္ခုနာ သုညာဂါရေ စတုတ္ထံ ဈာနံ သစ္ဆိကတန်”တိ ဘဏန္တဿ အာပတ္တိ ဒုက္ကဋဿ.
</Paragraph>

<Paragraph number="290" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယော တေ စီဝရံ ပရိဘုဉ္ဇိ, ယော တေ ပိဏ္ဍပါတံ ပရိဘုဉ္ဇိ, ယော တေ သေနာသနံ ပရိဘုဉ္ဇိ, ယော တေ ဂိလာနပ္ပစ္စယဘေသဇ္ဇပရိက္ခာရံ ပရိဘုဉ္ဇိ သော ဘိက္ခု သုညာဂါရေ စတုတ္ထံ ဈာနံ သမာပဇ္ဇိ, သမာပဇ္ဇတိ, သမာပန္နော; သော ဘိက္ခု သုညာဂါရေ စတုတ္ထဿ ဈာနဿ လာဘီ, ဝသီ; တေန ဘိက္ခုနာ သုညာဂါရေ စတုတ္ထံ ဈာနံ သစ္ဆိကတန်”တိ ဘဏန္တဿ အာပတ္တိ ဒုက္ကဋဿ.
</Paragraph>

</Division>
<Division number="76" book="paci" e="ch" v="2" p="46">

<Paragraph number="291" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယေန တေ ဝိဟာရော ပရိဘုတ္တော …ပေ…  ယေန တေ စီဝရံ ပရိဘုတ္တံ, ယေန တေ ပိဏ္ဍပါတော ပရိဘုတ္တော, ယေန တေ သေနာသနံ ပရိဘုတ္တံ, ယေန တေ ဂိလာနပ္ပစ္စယဘေသဇ္ဇပရိက္ခာရော ပရိဘုတ္တော သော ဘိက္ခု သုညာဂါရေ စတုတ္ထံ ဈာနံ သမာပဇ္ဇိ, သမာပဇ္ဇတိ, သမာပန္နော; သော ဘိက္ခု သုညာဂါရေ စတုတ္ထဿ ဈာနဿ လာဘီ, ဝသီ; တေန ဘိက္ခုနာ သုညာဂါရေ စတုတ္ထံ ဈာနံ သစ္ဆိကတန်”တိ ဘဏန္တဿ အာပတ္တိ ဒုက္ကဋဿ.
</Paragraph>

<Paragraph number="292" book="paci">
<Emphasis>အာရောစေယျာ</Emphasis>တိ အနုပသမ္ပန္နဿ—  “ယံ တွံ အာဂမ္မ ဝိဟာရံ အဒါသိ …ပေ…  စီဝရံ အဒါသိ, ပိဏ္ဍပါတံ အဒါသိ, သေနာသနံ အဒါသိ, ဂိလာနပ္ပစ္စယဘေသဇ္ဇပရိက္ခာရံ အဒါသိ သော ဘိက္ခု သုညာဂါရေ စတုတ္ထံ ဈာနံ သမာပဇ္ဇိ, သမာပဇ္ဇတိ, သမာပန္နော; သော ဘိက္ခု သုညာဂါရေ စတုတ္ထဿ ဈာနဿ လာဘီ, ဝသီ; တေန ဘိက္ခုနာ သုညာဂါရေ စတုတ္ထံ ဈာနံ သစ္ဆိကတန်”တိ ဘဏန္တဿ အာပတ္တိ ဒုက္ကဋဿ.
</Paragraph>

</Division>
<Division number="77" book="paci" e="ch" v="2" p="46">

<Paragraph number="293" book="paci">
အနာပတ္တိ—  ဥပသမ္ပန္နဿ, ဘူတံ အာရောစေတိ, အာဒိကမ္မိကဿာတိ.

</Paragraph>
</Division>

<Paragraph number="294" type="center" book="paci">
ဘူတာရောစနသိက္ခာပဒံ နိဋ္ဌိတံ အဋ္ဌမံ.
</Paragraph>