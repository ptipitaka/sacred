---
title: "1.7.6.8 ဒဏ္ဍပါဏိသိက္ခာပဒ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="635" book="paci" e="ch" v="2" p="263">

<Paragraph number="1984" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဆဗ္ဗဂ္ဂိယာ ဘိက္ခူ ဒဏ္ဍပါဏိဿ ဓမ္မံ ဒေသေန္တိ …ပေ… .
</Paragraph>

<Paragraph number="1985" book="paci">
<Emphasis>“န ဒဏ္ဍပါဏိဿ အဂိလာနဿ ဓမ္မံ ဒေသေဿာမီတိ သိက္ခာ ကရဏီယာ”</Emphasis>တိ. (*58*:<Emphasis>203</Emphasis>)
</Paragraph>

<Paragraph number="1986" book="paci">
<Emphasis>ဒဏ္ဍော</Emphasis> နာမ မဇ္ဈိမဿ ပုရိသဿ စတုဟတ္ထော ဒဏ္ဍော. တတော ဥက္ကဋ္ဌော အဒဏ္ဍော, ဩမကော အဒဏ္ဍော.
</Paragraph>

<Paragraph number="1987" book="paci">
န ဒဏ္ဍပါဏိဿ အဂိလာနဿ ဓမ္မော ဒေသေတဗ္ဗော. ယော အနာဒရိယံ ပဋိစ္စ ဒဏ္ဍပါဏိဿ အဂိလာနဿ ဓမ္မံ ဒေသေတိ, အာပတ္တိ ဒုက္ကဋဿ.
</Paragraph>

<Paragraph number="1988" book="paci">
အနာပတ္တိ—  အသဉ္စိစ္စ …ပေ…  အာဒိကမ္မိကဿာတိ.

</Paragraph>
</Division>

<Paragraph number="1989" type="center" book="paci">
အဋ္ဌမသိက္ခာပဒံ နိဋ္ဌိတံ.
</Paragraph>