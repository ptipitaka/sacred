---
title: 2.4.9.6 ဝါသိတကသိက္ခာပဒ
tableOfContents: false
sidebar:
  order: 6
type: tipitaka
basket: vi
book: paci
review:
  current: review
  updated: '2025-10-27T21:49:42.676371'
  updated_by: ''
  notes: ''
  history:
  - state: review
    date: '2025-10-27T21:49:42.676371'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1202" book="paci" e="ch" v="2" p="456">

<Paragraph number="3476" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဆဗ္ဗဂ္ဂိယာ ဘိက္ခုနိယော ဝါသိတကေန ပိညာကေန နဟာယန္တိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော ဝါသိတကေန ပိညာကေန နဟာယိဿန္တိ, သေယျထာပိ ဂိဟိနိယော ကာမဘောဂိနိယော”တိ.
</Paragraph>

<Paragraph number="3477" book="paci">
အဿောသုံ ခေါ ဘိက္ခုနိယော တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဆဗ္ဗဂ္ဂိယာ ဘိက္ခုနိယော ဝါသိတကေန ပိညာကေန နဟာယိဿန္တီ”တိ …ပေ…  “သစ္စံ ကိရ, ဘိက္ခဝေ, ဆဗ္ဗဂ္ဂိယာ ဘိက္ခုနိယော ဝါသိတကေန ပိညာကေန နဟာယန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဆဗ္ဗဂ္ဂိယာ ဘိက္ခုနိယော ဝါသိတကေန ပိညာကေန နဟာယိဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1203" book="paci" e="ch" v="2" p="456">

<Paragraph number="3478" book="paci">
<Emphasis>“ယာ ပန ဘိက္ခုနီ ဝါသိတကေန ပိညာကေန နဟာယေယျ, ပါစိတ္တိယန်”</Emphasis>တိ. (*89*:<Emphasis>144</Emphasis>)
</Paragraph>

</Division>
<Division number="1204" book="paci" e="ch" v="2" p="456">

<Paragraph number="3479" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3480" book="paci">
<Emphasis>ဝါသိတကံ</Emphasis> နာမ ယံ ကိဉ္စိ ဂန္ဓဝါသိတကံ. <Emphasis>ပိညာကံ</Emphasis> နာမ တိလပိဋ္ဌံ ဝုစ္စတိ. <Emphasis>နဟာယေယျာ</Emphasis>တိ နဟာယတိ. ပယောဂေ ဒုက္ကဋံ, နဟာနပရိယောသာနေ အာပတ္တိ ပါစိတ္တိယဿ.
</Paragraph>

</Division>
<Division number="1205" book="paci" e="ch" v="2" p="457">

<Paragraph number="3481" book="paci">
အနာပတ္တိ—  အာဗာဓပ္ပစ္စယာ, ပကတိပိညာကေန နဟာယတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3482" type="center" book="paci">
ဆဋ္ဌသိက္ခာပဒံ နိဋ္ဌိတံ.
</Paragraph>