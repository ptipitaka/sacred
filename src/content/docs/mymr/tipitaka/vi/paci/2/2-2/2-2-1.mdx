---
title: 2.2.1 ဥဿယဝါဒိကာသိက္ခာပဒ
tableOfContents: false
sidebar:
  order: 1
type: tipitaka
basket: vi
book: paci
review:
  current: review
  updated: '2025-10-27T21:49:38.441401'
  updated_by: ''
  notes: ''
  history:
  - state: review
    date: '2025-10-27T21:49:38.441401'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />


<Paragraph number="2203" type="center" book="paci">
ဣမေ ခေါ ပနာယျာယော သတ္တရသ သံဃာဒိသေသာ

  
ဓမ္မာ ဥဒ္ဒေသံ အာဂစ္ဆန္တိ.


</Paragraph>

<Division number="678" book="paci" e="ch" v="2" p="288">

<Paragraph number="2204" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အညတရော ဥပါသကော ဘိက္ခုနိသံဃဿ ဥဒေါသိတံ ဒတွာ ကာလင်္ကတော ဟောတိ. တဿ ဒွေ ပုတ္တာ ဟောန္တိ—  ဧကော အဿဒ္ဓေါ အပ္ပသန္နော, ဧကော သဒ္ဓေါ ပသန္နော. တေ ပေတ္တိကံ သာပတေယျံ ဝိဘဇိံသု. အထ ခေါ သော အဿဒ္ဓေါ အပ္ပသန္နော တံ သဒ္ဓံ ပသန္နံ ဧတဒဝေါစ—  “အမှာကံ ဥဒေါသိတော, တံ ဘာဇေမာ”တိ. ဧဝံ ဝုတ္တေ, သော သဒ္ဓေါ ပသန္နော တံ အဿဒ္ဓံ အပ္ပသန္နံ ဧတဒဝေါစ—  “မာယျော, ဧဝံ အဝစ. အမှာကံ ပိတုနာ ဘိက္ခုနိသံဃဿ ဒိန္နော”တိ. ဒုတိယမ္ပိ ခေါ သော အဿဒ္ဓေါ အပ္ပသန္နော တံ သဒ္ဓံ ပသန္နံ ဧတဒဝေါစ—  “အမှာကံ ဥဒေါသိတော, တံ ဘာဇေမာ”တိ. အထ ခေါ သော သဒ္ဓေါ ပသန္နော တံ အဿဒ္ဓံ အပ္ပသန္နံ ဧတဒဝေါစ—  “မာယျော, ဧဝံ အဝစ. အမှာကံ ပိတုနာ ဘိက္ခုနိသံဃဿ ဒိန္နော”တိ. တတိယမ္ပိ ခေါ သော အဿဒ္ဓေါ အပ္ပသန္နော တံ သဒ္ဓံ ပသန္နံ ဧတဒဝေါစ—  “အမှာကံ ဥဒေါသိတော, တံ ဘာဇေမာ”တိ. အထ ခေါ သော သဒ္ဓေါ ပသန္နော—  “သစေ မယှံ ဘဝိဿတိ, အဟမ္ပိ ဘိက္ခုနိသံဃဿ ဒဿာမီ”တိ—  တံ အဿဒ္ဓံ အပ္ပသန္နံ ဧတဒဝေါစ—  “ဘာဇေမာ”တိ. အထ ခေါ သော ဥဒေါသိတော တေဟိ ဘာဇီယမာနော တဿ အဿဒ္ဓဿ အပ္ပသန္နဿ ပါပုဏာတိ. အထ ခေါ သော အဿဒ္ဓေါ အပ္ပသန္နော ဘိက္ခုနိယော ဥပသင်္ကမိတွာ ဧတဒဝေါစ—  “နိက္ခမထာယျေ, အမှာကံ ဥဒေါသိတော”တိ.
</Paragraph>

<Paragraph number="2205" book="paci">
ဧဝံ ဝုတ္တေ ထုလ္လနန္ဒာ ဘိက္ခုနီ တံ ပုရိသံ ဧတဒဝေါစ—  “မာယျော, ဧဝံ အဝစ, တုမှာကံ ပိတုနာ ဘိက္ခုနိသံဃဿ ဒိန္နော”တိ. “ဒိန္နော န ဒိန္နော”တိ ဝေါဟာရိကေ မဟာမတ္တေ ပုစ္ဆိံသု. မဟာမတ္တာ ဧဝမာဟံသု—  “ကော, အယျေ, ဇာနာတိ ဘိက္ခုနိသံဃဿ ဒိန္နော”တိ? ဧဝံ ဝုတ္တေ, ထုလ္လနန္ဒာ ဘိက္ခုနီ တေ မဟာမတ္တေ ဧတဒဝေါစ—  “အပိ နာယျာ တုမှေဟိ ဒိဋ္ဌံ ဝါ သုတံ ဝါ သက္ခိံ ဌပယိတွာ ဒါနံ ဒိယျမာနန်”တိ? အထ ခေါ တေ မဟာမတ္တာ—  “သစ္စံ ခေါ အယျာ အာဟာ”တိ တံ ဥဒေါသိတံ ဘိက္ခုနိသံဃဿ အကံသု. အထ ခေါ သော ပုရိသော ပရာဇိတော ဥဇ္ဈာယတိ ခိယျတိ ဝိပါစေတိ—  “အဿမဏိယော ဣမာ မုဏ္ဍာ ဗန္ဓကိနိယော. ကထဉှိ နာမ အမှာကံ ဥဒေါသိတံ အစ္ဆိန္ဒာပေဿန္တီ”တိ. ထုလ္လနန္ဒာ ဘိက္ခုနီ မဟာမတ္တာနံ ဧတမတ္ထံ အာရောစေသိ. မဟာမတ္တာ တံ ပုရိသံ ဒဏ္ဍာပေသုံ. အထ ခေါ သော ပုရိသော ဒဏ္ဍိတော ဘိက္ခုနုပဿယဿ အဝိဒူရေ အာဇီဝကသေယျံ ကာရာပေတွာ အာဇီဝကေ ဥယျောဇေသိ—  “ဧတာ ဘိက္ခုနိယော အစ္စာဝဒထာ”တိ.
</Paragraph>

<Paragraph number="2206" book="paci">
ထုလ္လနန္ဒာ ဘိက္ခုနီ မဟာမတ္တာနံ ဧတမတ္ထံ အာရောစေသိ. မဟာမတ္တာ တံ ပုရိသံ ဗန္ဓာပေသုံ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “ပဌမံ ဘိက္ခုနိယော ဥဒေါသိတံ အစ္ဆိန္ဒာပေသုံ, ဒုတိယံ ဒဏ္ဍာပေသုံ, တတိယံ ဗန္ဓာပေသုံ. ဣဒါနိ ဃာတာပေဿန္တီ”တိ.
</Paragraph>

<Paragraph number="2207" book="paci">
အဿောသုံ ခေါ ဘိက္ခုနိယော တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ ဥဿယဝါဒိကာ ဝိဟရိဿတီ”တိ. အထ ခေါ တာ ဘိက္ခုနိယော ဘိက္ခူနံ ဧတမတ္ထံ အာရောစေသုံ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ဥဿယဝါဒိကာ ဝိဟရတီ”တိ. “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ဥဿယဝါဒိကာ ဝိဟရိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="679" book="paci" e="ch" v="2" p="289">

<Paragraph number="2208" book="paci">
<Emphasis>“ယာ ပန ဘိက္ခုနီ ဥဿယဝါဒိကာ ဝိဟရေယျ ဂဟပတိနာ ဝါ ဂဟပတိပုတ္တေန ဝါ ဒါသေန ဝါ ကမ္မကာရေန ဝါ အန္တမသော သမဏပရိဗ္ဗာဇကေနာပိ, အယံ ဘိက္ခုနီ ပဌမာပတ္တိကံ ဓမ္မံ အာပန္နာ နိဿာရဏီယံ သံဃာဒိသေသန်”</Emphasis>တိ. (*1*:<Emphasis>9</Emphasis>)
</Paragraph>

</Division>
<Division number="680" book="paci" e="ch" v="2" p="289">

<Paragraph number="2209" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2210" book="paci">
<Emphasis>ဥဿယဝါဒိကာ</Emphasis> နာမ အဍ္ဍကာရိကာ ဝုစ္စတိ.
</Paragraph>

<Paragraph number="2211" book="paci">
<Emphasis>ဂဟပတိ</Emphasis> နာမ ယော ကောစိ အဂါရံ အဇ္ဈာဝသတိ.
</Paragraph>

<Paragraph number="2212" book="paci">
<Emphasis>ဂဟပတိပုတ္တော</Emphasis> နာမ ယေ ကေစိ ပုတ္တဘာတရော.
</Paragraph>

<Paragraph number="2213" book="paci">
<Emphasis>ဒါသော</Emphasis> နာမ အန္တောဇာတော ဓနက္ကီတော ကရမရာနီတော.
</Paragraph>

<Paragraph number="2214" book="paci">
<Emphasis>ကမ္မကာရော</Emphasis> နာမ ဘဋကော အာဟတကော.
</Paragraph>

<Paragraph number="2215" book="paci">
<Emphasis>သမဏပရိဗ္ဗာဇကော</Emphasis> နာမ ဘိက္ခုဉ္စ ဘိက္ခုနိဉ္စ သိက္ခမာနဉ္စ သာမဏေရဉ္စ သာမဏေရိဉ္စ ဌပေတွာ ယော ကောစိ ပရိဗ္ဗာဇကသမာပန္နော.
</Paragraph>

<Paragraph number="2216" book="paci">
အဍ္ဍံ ကရိဿာမီတိ ဒုတိယံ ဝါ ပရိယေသတိ ဂစ္ဆတိ ဝါ, အာပတ္တိ ဒုက္ကဋဿ. ဧကဿ အာရောစေတိ, အာပတ္တိ ဒုက္ကဋဿ. ဒုတိယဿ အာရောစေတိ, အာပတ္တိ ထုလ္လစ္စယဿ. အဍ္ဍပရိယောသာနေ အာပတ္တိ သံဃာဒိသေသဿ.
</Paragraph>

<Paragraph number="2217" book="paci">
<Emphasis>ပဌမာပတ္တိကန်</Emphasis>တိ သဟ ဝတ္ထုဇ္ဈာစာရာ အာပဇ္ဇတိ အသမနုဘာသနာယ.
</Paragraph>

<Paragraph number="2218" book="paci">
<Emphasis>နိဿာရဏီယန်</Emphasis>တိ သံဃမှာ နိဿာရီယတိ.
</Paragraph>

<Paragraph number="2219" book="paci">
<Emphasis>သံဃာဒိသေသန်</Emphasis>တိ သံဃောဝ တဿာ အာပတ္တိယာ မာနတ္တံ ဒေတိ မူလာယ ပဋိကဿတိ အဗ္ဘေတိ, န သမ္ဗဟုလာ န ဧကာ ဘိက္ခုနီ. တေန ဝုစ္စတိ “သံဃာဒိသေသော”တိ. တဿေဝ အာပတ္တိနိကာယဿ နာမကမ္မံ အဓိဝစနံ. တေနပိ ဝုစ္စတိ “သံဃာဒိသေသော”တိ.
</Paragraph>

</Division>
<Division number="681" book="paci" e="ch" v="2" p="290">

<Paragraph number="2220" book="paci">
အနာပတ္တိ—  မနုဿေဟိ အာကဍ္ဎီယမာနာ ဂစ္ဆတိ, အာရက္ခံ ယာစတိ, အနောဒိဿ အာစိက္ခတိ, ဥမ္မတ္တိကာယ …ပေ…  အာဒိကမ္မိကာယာတိ.

</Paragraph>
</Division>

<Paragraph number="2221" type="center" book="paci">
ပဌမသံဃာဒိသေသသိက္ခာပဒံ နိဋ္ဌိတံ.
</Paragraph>