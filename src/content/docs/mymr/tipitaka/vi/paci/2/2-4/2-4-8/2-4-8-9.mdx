---
title: 2.4.8.9 သောကာဝါသသိက္ခာပဒ
tableOfContents: false
sidebar:
  order: 9
type: tipitaka
basket: vi
book: paci
review:
  current: review
  updated: '2025-10-27T21:49:42.476144'
  updated_by: ''
  notes: ''
  history:
  - state: review
    date: '2025-10-27T21:49:42.476144'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1158" book="paci" e="ch" v="2" p="445">

<Paragraph number="3384" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ ပုရိသသံသဋ္ဌံ ကုမာရကသံသဋ္ဌံ စဏ္ဍိံ သောကာဝါသံ စဏ္ဍကာဠိံ သိက္ခမာနံ ဝုဋ္ဌာပေတိ.
</Paragraph>

<Paragraph number="3385" book="paci">
ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ ပုရိသသံသဋ္ဌံ ကုမာရကသံသဋ္ဌံ စဏ္ဍိံ သောကာဝါသံ စဏ္ဍကာဠိံ သိက္ခမာနံ ဝုဋ္ဌာပေဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ပုရိသသံသဋ္ဌံ ကုမာရကသံသဋ္ဌံ စဏ္ဍိံ သောကာဝါသံ စဏ္ဍကာဠိံ သိက္ခမာနံ ဝုဋ္ဌာပေတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ပုရိသသံသဋ္ဌံ ကုမာရကသံသဋ္ဌံ စဏ္ဍိံ သောကာဝါသံ စဏ္ဍကာဠိံ သိက္ခမာနံ ဝုဋ္ဌာပေဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1159" book="paci" e="ch" v="2" p="446">

<Paragraph number="3386" book="paci">
<Emphasis>“ယာ ပန ဘိက္ခုနီ ပုရိသသံသဋ္ဌံ ကုမာရကသံသဋ္ဌံ စဏ္ဍိံ သောကာဝါသံ သိက္ခမာနံ ဝုဋ္ဌာပေယျ, ပါစိတ္တိယန်”</Emphasis>တိ. (*79*:<Emphasis>134</Emphasis>)
</Paragraph>

</Division>
<Division number="1160" book="paci" e="ch" v="2" p="446">

<Paragraph number="3387" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3388" book="paci">
<Emphasis>ပုရိသော</Emphasis> နာမ ပတ္တဝီသတိဝဿော. <Emphasis>ကုမာရကော</Emphasis> နာမ အပ္ပတ္တဝီသတိဝဿော. <Emphasis>သံသဋ္ဌာ</Emphasis> နာမ အနနုလောမိကေန ကာယိကဝါစသိကေန သံသဋ္ဌာ. <Emphasis>စဏ္ဍီ</Emphasis> နာမ ကောဓနာ ဝုစ္စတိ.
</Paragraph>

<Paragraph number="3389" book="paci">
<Emphasis>သောကာဝါသာ</Emphasis> နာမ ပရေသံ ဒုက္ခံ ဥပ္ပါဒေတိ, သောကံ အာဝိသတိ. <Emphasis>သိက္ခမာနာ</Emphasis> နာမ ဒွေ ဝဿာနိ ဆသု ဓမ္မေသု သိက္ခိတသိက္ခာ. <Emphasis>ဝုဋ္ဌာပေယျာ</Emphasis>တိ ဥပသမ္ပာဒေယျ.
</Paragraph>

<Paragraph number="3390" book="paci">
“ဝုဋ္ဌာပေဿာမီ”တိ ဂဏံ ဝါ အာစရိနိံ ဝါ ပတ္တံ ဝါ စီဝရံ ဝါ ပရိယေသတိ, သီမံ ဝါ သမ္မန္နတိ, အာပတ္တိ ဒုက္ကဋဿ. ဉတ္တိယာ ဒုက္ကဋံ. ဒွီဟိ ကမ္မဝါစာဟိ ဒုက္ကဋာ. ကမ္မဝါစာပရိယောသာနေ ဥပဇ္ဈာယာယ အာပတ္တိ ပါစိတ္တိယဿ; ဂဏဿ စ အာစရိနိယာ စ အာပတ္တိ ဒုက္ကဋဿ.
</Paragraph>

</Division>
<Division number="1161" book="paci" e="ch" v="2" p="446">

<Paragraph number="3391" book="paci">
အနာပတ္တိ—  အဇာနန္တီ ဝုဋ္ဌာပေတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3392" type="center" book="paci">
နဝမသိက္ခာပဒံ နိဋ္ဌိတံ.
</Paragraph>