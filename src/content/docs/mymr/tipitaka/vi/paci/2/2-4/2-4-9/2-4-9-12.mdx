---
title: "2.4.9.12 ပဉှာပုစ္ဆနသိက္ခာပဒ"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1219" book="paci" e="ch" v="2" p="460">

<Paragraph number="3509" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘိက္ခုနိယော အနောကာသကတံ ဘိက္ခုံ ပဉှံ ပုစ္ဆန္တိ. ဘိက္ခူ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော အနောကာသကတံ ဘိက္ခုံ ပဉှံ ပုစ္ဆိဿန္တီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနိယော အနောကာသကတံ ဘိက္ခုံ ပဉှံ ပုစ္ဆန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနိယော အနောကာသကတံ ဘိက္ခုံ ပဉှံ ပုစ္ဆိဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1220" book="paci" e="ch" v="2" p="460">

<Paragraph number="3510" book="paci">
<Emphasis>“ယာ ပန ဘိက္ခုနီ အနောကာသကတံ ဘိက္ခုံ ပဉှံ ပုစ္ဆေယျ, ပါစိတ္တိယန်”</Emphasis>တိ. (*95*:<Emphasis>150</Emphasis>)
</Paragraph>

</Division>
<Division number="1221" book="paci" e="ch" v="2" p="460">

<Paragraph number="3511" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3512" book="paci">
<Emphasis>အနောကာသကတန်</Emphasis>တိ အနာပုစ္ဆာ. <Emphasis>ဘိက္ခုန်</Emphasis>တိ ဥပသမ္ပန္နံ. <Emphasis>ပဉှံ ပုစ္ဆေယျာ</Emphasis>တိ သုတ္တန္တေ ဩကာသံ ကာရာပေတွာ ဝိနယံ ဝါ အဘိဓမ္မံ ဝါ ပုစ္ဆတိ, အာပတ္တိ ပါစိတ္တိယဿ. ဝိနယေ ဩကာသံ ကာရာပေတွာ သုတ္တန္တံ ဝါ အဘိဓမ္မံ ဝါ ပုစ္ဆတိ, အာပတ္တိ ပါစိတ္တိယဿ. အဘိဓမ္မေ ဩကာသံ ကာရာပေတွာ သုတ္တန္တံ ဝါ ဝိနယံ ဝါ ပုစ္ဆတိ, အာပတ္တိ ပါစိတ္တိယဿ.
</Paragraph>

</Division>
<Division number="1222" book="paci" e="ch" v="2" p="461">

<Paragraph number="3513" book="paci">
အနာပုစ္ဆိတေ အနာပုစ္ဆိတသညာ ပဉှံ ပုစ္ဆတိ, အာပတ္တိ ပါစိတ္တိယဿ. အနာပုစ္ဆိတေ ဝေမတိကာ ပဉှံ ပုစ္ဆတိ, အာပတ္တိ ပါစိတ္တိယဿ. အနာပုစ္ဆိတေ အာပုစ္ဆိတသညာ ပဉှံ ပုစ္ဆတိ, အာပတ္တိ ပါစိတ္တိယဿ.
</Paragraph>

<Paragraph number="3514" book="paci">
အာပုစ္ဆိတေ အနာပုစ္ဆိတသညာ, အာပတ္တိ ဒုက္ကဋဿ. အာပုစ္ဆိတေ ဝေမတိကာ, အာပတ္တိ ဒုက္ကဋဿ. အာပုစ္ဆိတေ အာပုစ္ဆိတသညာ, အနာပတ္တိ.
</Paragraph>

</Division>
<Division number="1223" book="paci" e="ch" v="2" p="461">

<Paragraph number="3515" book="paci">
အနာပတ္တိ—  ဩကာသံ ကာရာပေတွာ ပုစ္ဆတိ, အနောဒိဿ ဩကာသံ ကာရာပေတွာ ယတ္ထ ကတ္ထစိ ပုစ္ဆတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3516" type="center" book="paci">
ဒွါဒသမသိက္ခာပဒံ နိဋ္ဌိတံ.
</Paragraph>