---
title: 2.4.9.11 အနာပုစ္ဆာသိက္ခာပဒ
tableOfContents: false
sidebar:
  order: 9
type: tipitaka
basket: vi
book: paci
review:
  current: review
  updated: '2025-10-27T21:49:42.527052'
  updated_by: ''
  notes: ''
  history:
  - state: review
    date: '2025-10-27T21:49:42.527052'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1214" book="paci" e="ch" v="2" p="459">

<Paragraph number="3501" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘိက္ခုနိယော ဘိက္ခုဿ ပုရတော အနာပုစ္ဆာ အာသနေ နိသီဒန္တိ. ဘိက္ခူ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော ဘိက္ခုဿ ပုရတော အနာပုစ္ဆာ အာသနေ နိသီဒိဿန္တီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနိယော ဘိက္ခုဿ ပုရတော အနာပုစ္ဆာ အာသနေ နိသီဒန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနိယော ဘိက္ခုဿ ပုရတော အနာပုစ္ဆာ အာသနေ နိသီဒိဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1215" book="paci" e="ch" v="2" p="459">

<Paragraph number="3502" book="paci">
<Emphasis>“ယာ ပန ဘိက္ခုနီ ဘိက္ခုဿ ပုရတော အနာပုစ္ဆာ အာသနေ နိသီဒေယျ, ပါစိတ္တိယန်”</Emphasis>တိ. (*94*:<Emphasis>149</Emphasis>)
</Paragraph>

</Division>
<Division number="1216" book="paci" e="ch" v="2" p="459">

<Paragraph number="3503" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3504" book="paci">
<Emphasis>ဘိက္ခုဿ ပုရတော</Emphasis>တိ ဥပသမ္ပန္နဿ ပုရတော. <Emphasis>အနာပုစ္ဆာ</Emphasis>တိ အနပလောကေတွာ. <Emphasis>အာသနေ နိသီဒေယျာ</Emphasis>တိ အန္တမသော ဆမာယပိ နိသီဒတိ, အာပတ္တိ ပါစိတ္တိယဿ.
</Paragraph>

</Division>
<Division number="1217" book="paci" e="ch" v="2" p="459">

<Paragraph number="3505" book="paci">
အနာပုစ္ဆိတေ အနာပုစ္ဆိတသညာ အာသနေ နိသီဒတိ, အာပတ္တိ ပါစိတ္တိယဿ. အနာပုစ္ဆိတေ ဝေမတိကာ အာသနေ နိသီဒတိ, အာပတ္တိ ပါစိတ္တိယဿ. အနာပုစ္ဆိတေ အာပုစ္ဆိတသညာ အာသနေ နိသီဒတိ, အာပတ္တိ ပါစိတ္တိယဿ.
</Paragraph>

<Paragraph number="3506" book="paci">
အာပုစ္ဆိတေ အနာပုစ္ဆိတသညာ, အာပတ္တိ ဒုက္ကဋဿ. အာပုစ္ဆိတေ ဝေမတိကာ, အာပတ္တိ ဒုက္ကဋဿ. အာပုစ္ဆိတေ အာပုစ္ဆိတသညာ, အနာပတ္တိ.
</Paragraph>

</Division>
<Division number="1218" book="paci" e="ch" v="2" p="460">

<Paragraph number="3507" book="paci">
အနာပတ္တိ—  အာပုစ္ဆာ အာသနေ နိသီဒတိ, ဂိလာနာယ, အာပဒါသု, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3508" type="center" book="paci">
ဧကာဒသမသိက္ခာပဒံ နိဋ္ဌိတံ.
</Paragraph>