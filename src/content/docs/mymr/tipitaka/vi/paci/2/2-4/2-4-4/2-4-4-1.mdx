---
title: 2.4.4.1 ဧကမဉ္စတုဝဋ္ဋနသိက္ခာပဒ
tableOfContents: false
sidebar:
  order: 1
type: tipitaka
basket: vi
book: paci
review:
  current: review
  updated: '2025-10-20T13:11:04.749908'
  updated_by: ''
  notes: ''
  history:
  - state: review
    date: '2025-10-20T13:11:04.749908'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="932" book="paci" e="ch" v="2" p="378">

<Paragraph number="2885" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘိက္ခုနိယော ဒွေ ဧကမဉ္စေ တုဝဋ္ဋေန္တိ. မနုဿာ ဝိဟာရစာရိကံ အာဟိဏ္ဍန္တာ ပဿိတွာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော ဒွေ ဧကမဉ္စေ တုဝဋ္ဋေဿန္တိ, သေယျထာပိ ဂိဟိနိယော ကာမဘောဂိနိယော”တိ.
</Paragraph>

<Paragraph number="2886" book="paci">
အဿောသုံ ခေါ ဘိက္ခုနိယော တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော ဒွေ ဧကမဉ္စေ တုဝဋ္ဋေဿန္တီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနိယော ဒွေ ဧကမဉ္စေ တုဝဋ္ဋေန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနိယော ဒွေ ဧကမဉ္စေ တုဝဋ္ဋေဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="933" book="paci" e="ch" v="2" p="379">

<Paragraph number="2887" book="paci">
<Emphasis>“ယာ ပန ဘိက္ခုနိယော ဒွေ ဧကမဉ္စေ တုဝဋ္ဋေယျုံ, ပါစိတ္တိယန်”</Emphasis>တိ. (*31*:<Emphasis>86</Emphasis>)
</Paragraph>

</Division>
<Division number="934" book="paci" e="ch" v="2" p="379">

<Paragraph number="2888" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနိယော</Emphasis>တိ ဥပသမ္ပန္နာယော ဝုစ္စန္တိ.
</Paragraph>

<Paragraph number="2889" book="paci">
<Emphasis>ဒွေ ဧကမဉ္စေ တုဝဋ္ဋေယျုန်</Emphasis>တိ ဧကာယ နိပန္နာယ အပရာ နိပဇ္ဇတိ, အာပတ္တိ ပါစိတ္တိယဿ. ဥဘော ဝါ နိပဇ္ဇန္တိ, အာပတ္တိ ပါစိတ္တိယဿ. ဥဋ္ဌဟိတွာ ပုနပ္ပုနံ နိပဇ္ဇန္တိ, အာပတ္တိ ပါစိတ္တိယဿ.
</Paragraph>

</Division>
<Division number="935" book="paci" e="ch" v="2" p="379">

<Paragraph number="2890" book="paci">
အနာပတ္တိ—  ဧကာယ နိပန္နာယ အပရာ နိသီဒတိ, ဥဘော ဝါ နိသီဒန္တိ, ဥမ္မတ္တိကာနံ, အာဒိကမ္မိကာနန္တိ.

</Paragraph>
</Division>

<Paragraph number="2891" type="center" book="paci">
ပဌမသိက္ခာပဒံ နိဋ္ဌိတံ.
</Paragraph>