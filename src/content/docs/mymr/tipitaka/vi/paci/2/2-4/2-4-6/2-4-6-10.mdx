---
title: 2.4.6.10 ပသာခေဇာတသိက္ခာပဒ
tableOfContents: false
sidebar:
  order: 10
type: tipitaka
basket: vi
book: paci
review:
  current: review
  updated: '2025-10-22T11:23:29.250000'
  updated_by: ''
  notes: ''
  history:
  - state: review
    date: '2025-10-22T11:23:29.250000'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1062" book="paci" e="ch" v="2" p="415">

<Paragraph number="3173" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အညတရာ ဘိက္ခုနီ ပသာခေ ဇာတံ ဂဏ္ဍံ ပုရိသေန သဒ္ဓိံ ဧကေနေကာ ဘေဒါပေသိ. အထ ခေါ သော ပုရိသော တံ ဘိက္ခုနိံ ဒူသေတုံ ဥပက္ကမိ. သာ ဝိဿရမကာသိ. ဘိက္ခုနိယော ဥပဓာဝိတွာ တံ ဘိက္ခုနိံ ဧတဒဝေါစုံ—  “ကိဿ တွံ, အယျေ, ဝိဿရမကာသီ”တိ?
</Paragraph>

<Paragraph number="3174" book="paci">
အထ ခေါ သာ ဘိက္ခုနီ ဘိက္ခုနီနံ ဧတမတ္ထံ အာရောစေသိ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနီ ပသာခေ ဇာတံ ဂဏ္ဍံ ပုရိသေန သဒ္ဓိံ ဧကေနေကာ ဘေဒါပေဿတီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနီ ပသာခေ ဇာတံ ဂဏ္ဍံ ပုရိသေန သဒ္ဓိံ ဧကေနေကာ ဘေဒါပေတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနီ ပသာခေ ဇာတံ ဂဏ္ဍံ ပုရိသေန သဒ္ဓိံ ဧကေနေကာ ဘေဒါပေဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1063" book="paci" e="ch" v="2" p="415">

<Paragraph number="3175" book="paci">
<Emphasis>“ယာ ပန ဘိက္ခုနီ ပသာခေ ဇာတံ ဂဏ္ဍံ ဝါ ရုဓိတံ ဝါ အနပလောကေတွာ သံဃံ ဝါ ဂဏံ ဝါ ပုရိသေန သဒ္ဓိံ ဧကေနေကာ ဘေဒါပေယျ ဝါ ဖာလာပေယျ ဝါ ဓောဝါပေယျ ဝါ အာလိမ္ပာပေယျ ဝါ ဗန္ဓာပေယျ ဝါ မောစာပေယျ ဝါ, ပါစိတ္တိယန်”</Emphasis>တိ. (*60*:<Emphasis>115</Emphasis>)
</Paragraph>

</Division>
<Division number="1064" book="paci" e="ch" v="2" p="416">

<Paragraph number="3176" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3177" book="paci">
<Emphasis>ပသာခံ</Emphasis> နာမ အဓောနာဘိ ဥဗ္ဘဇာဏုမဏ္ဍလံ. <Emphasis>ဇာတန်</Emphasis>တိ တတ္ထ ဇာတံ. <Emphasis>ဂဏ္ဍော</Emphasis> နာမ ယော ကောစိ ဂဏ္ဍော. <Emphasis>ရုဓိတံ</Emphasis> နာမ ယံ ကိဉ္စိ ဝဏံ. <Emphasis>အနပလောကေတွာ</Emphasis>တိ အနာပုစ္ဆာ. <Emphasis>သံဃော</Emphasis> နာမ ဘိက္ခုနိသံဃော ဝုစ္စတိ. <Emphasis>ဂဏော</Emphasis> နာမ သမ္ဗဟုလာ ဘိက္ခုနိယော ဝုစ္စန္တိ. <Emphasis>ပုရိသော</Emphasis> နာမ မနုဿပုရိသော, န ယက္ခော, န ပေတော, န တိရစ္ဆာနဂတော, ဝိညူ ပဋိဗလော ဒူသေတုံ. <Emphasis>သဒ္ဓိန်</Emphasis>တိ ဧကတော. <Emphasis>ဧကေနေကာ</Emphasis>တိ ပုရိသော စေဝ ဟောတိ ဘိက္ခုနီ စ.
</Paragraph>

</Division>
<Division number="1065" book="paci" e="ch" v="2" p="416">

<Paragraph number="3178" book="paci">
“ဘိန္ဒာ”တိ အာဏာပေတိ, အာပတ္တိ ဒုက္ကဋဿ. ဘိန္နေ အာပတ္တိ ပါစိတ္တိယဿ. “ဖာလေဟီ”တိ အာဏာပေတိ, အာပတ္တိ ဒုက္ကဋဿ. ဖာလိတေ အာပတ္တိ ပါစိတ္တိယဿ. “ဓောဝါ”တိ အာဏာပေတိ, အာပတ္တိ ဒုက္ကဋဿ. ဓောဝိတေ အာပတ္တိ ပါစိတ္တိယဿ. “အာလိမ္ပာ”တိ အာဏာပေတိ, အာပတ္တိ ဒုက္ကဋဿ. လိတ္တေ အာပတ္တိ ပါစိတ္တိယဿ. “ဗန္ဓာဟီ”တိ အာဏာပေတိ, အာပတ္တိ ဒုက္ကဋဿ. ဗဒ္ဓေ အာပတ္တိ ပါစိတ္တိယဿ. “မောစေဟီ”တိ အာဏာပေတိ, အာပတ္တိ ဒုက္ကဋဿ. မုတ္တေ အာပတ္တိ ပါစိတ္တိယဿ.
</Paragraph>

</Division>
<Division number="1066" book="paci" e="ch" v="2" p="416">

<Paragraph number="3179" book="paci">
အနာပတ္တိ—  အပလောကေတွာ ဘေဒါပေတိ ဝါ ဖာလာပေတိ ဝါ ဓောဝါပေတိ ဝါ အာလိမ္ပာပေတိ ဝါ ဗန္ဓာပေတိ ဝါ မောစာပေတိ ဝါ, ယာ ကာစိ ဝိညူ ဒုတိယိကာ ဟောတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3180" type="center" book="paci">
ဒသမသိက္ခာပဒံ နိဋ္ဌိတံ.

  
အာရာမဝဂ္ဂေါ ဆဋ္ဌော.
</Paragraph>