---
title: "2.4.8.8 ဒုတိယသိက္ခမာန-နဝုဋ္ဌာပနသိက္ခာပဒ"
tableOfContents: false
sidebar:
  order: 12
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* ဒုတိယသိက္ခမာန-နဝုဋ္ဌာပနသိက္ခာပဒ
</Paragraph>

<Division number="1154" book="paci">

<Paragraph number="3372" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အညတရာ သိက္ခမာနာ ထုလ္လနန္ဒံ ဘိက္ခုနိံ ဥပသင်္ကမိတွာ ဥပသမ္ပဒံ ယာစိ. ထုလ္လနန္ဒာ ဘိက္ခုနီ တံ သိက္ခမာနံ “သစေ မံ တွံ, အယျေ, ဒွေ ဝဿာနိ အနုဗန္ဓိဿသိ ဧဝါဟံ တံ ဝုဋ္ဌာပေဿာမီ”တိ ဝတွာ, နေဝ ဝုဋ္ဌာပေတိ န ဝုဋ္ဌာပနာယ ဥဿုက္ကံ ကရောတိ.
</Paragraph>

<Paragraph number="3373" book="paci">
အထ ခေါ သာ သိက္ခမာနာ ဘိက္ခုနီနံ ဧတမတ္ထံ အာရောစေသိ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ သိက္ခမာနံ—  ‘သစေ မံ တွံ, အယျေ, ဒွေ ဝဿာနိ အနုဗန္ဓိဿသိ ဧဝါဟံ တံ ဝုဋ္ဌာပေဿာမီ’တိ ဝတွာ, နေဝ ဝုဋ္ဌာပေဿတိ န ဝုဋ္ဌာပနာယ ဥဿုက္ကံ ကရိဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ သိက္ခမာနံ—  ‘သစေ မံ တွံ, အယျေ, ဒွေ ဝဿာနိ အနုဗန္ဓိဿသိ ဧဝါဟံ တံ ဝုဋ္ဌာပေဿာမီ’တိ ဝတွာ, နေဝ ဝုဋ္ဌာပေတိ န ဝုဋ္ဌာပနာယ ဥဿုက္ကံ ကရောတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ သိက္ခမာနံ—  ‘သစေ မံ တွံ, အယျေ, ဒွေ ဝဿာနိ အနုဗန္ဓိဿသိ ဧဝါဟံ တံ ဝုဋ္ဌာပေဿာမီ’တိ ဝတွာ, နေဝ ဝုဋ္ဌာပေဿတိ န ဝုဋ္ဌာပနာယ ဥဿုက္ကံ ကရိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1155" book="paci">

<Paragraph number="3374" book="paci">
<Emphasis>“ယာ ပန ဘိက္ခုနီ သိက္ခမာနံ—  ‘သစေ မံ တွံ, အယျေ, ဒွေ ဝဿာနိ အနုဗန္ဓိဿသိ ဧဝါဟံ တံ ဝုဋ္ဌာပေဿာမီ’တိ ဝတွာ, သာ ပစ္ဆာ အနန္တရာယိကိနီ</Emphasis> <Emphasis>နေဝ ဝုဋ္ဌာပေယျ န ဝုဋ္ဌာပနာယ ဥဿုက္ကံ ကရေယျ, ပါစိတ္တိယန်”</Emphasis>တိ. (*78*:<Emphasis>133</Emphasis>)
</Paragraph>

</Division>
<Division number="1156" book="paci">

<Paragraph number="3375" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3376" book="paci">
<Emphasis>သိက္ခမာနာ</Emphasis> နာမ ဒွေ ဝဿာနိ ဆသု ဓမ္မေသု သိက္ခိတသိက္ခာ.
</Paragraph>

<Paragraph number="3377" book="paci">
<Emphasis>သစေ မံ တွံ, အယျေ, ဒွေ ဝဿာနိ အနုဗန္ဓိဿသီ</Emphasis>တိ ဒွေ သံဝစ္ဆရာနိ ဥပဋ္ဌဟိဿသိ.
</Paragraph>

<Paragraph number="3378" book="paci">
<Emphasis>ဧဝါဟံ တံ ဝုဋ္ဌာပေဿာမီ</Emphasis>တိ ဧဝါဟံ တံ ဥပသမ္ပာဒေဿာမိ.
</Paragraph>

<Paragraph number="3379" book="paci">
<Emphasis>သာ ပစ္ဆာ အနန္တရာယိကိနီ</Emphasis>တိ အသတိ အန္တရာယေ.
</Paragraph>

<Paragraph number="3380" book="paci">
<Emphasis>နေဝ ဝုဋ္ဌာပေယျာ</Emphasis>တိ န သယံ ဝုဋ္ဌာပေယျ.
</Paragraph>

<Paragraph number="3381" book="paci">
<Emphasis>န ဝုဋ္ဌာပနာယ ဥဿုက္ကံ ကရေယျာ</Emphasis>တိ န အညံ အာဏာပေယျ. “နေဝ ဝုဋ္ဌာပေဿာမိ န ဝုဋ္ဌာပနာယ ဥဿုက္ကံ ကရိဿာမီ”တိ ဓုရံ နိက္ခိတ္တမတ္တေ အာပတ္တိ ပါစိတ္တိယဿ.
</Paragraph>

</Division>
<Division number="1157" book="paci">

<Paragraph number="3382" book="paci">
အနာပတ္တိ—  သတိ အန္တရာယေ, ပရိယေသိတွာ န လဘတိ, ဂိလာနာယ, အာပဒါသု, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3383" type="center" book="paci">
အဋ္ဌမသိက္ခာပဒံ နိဋ္ဌိတံ.
</Paragraph>