---
title: 2.4.9.13 အသင်္ကစ္စိကသိက္ခာပဒ
tableOfContents: false
sidebar:
  order: 11
type: tipitaka
basket: vi
book: paci
review:
  current: review
  updated: '2025-10-22T11:23:30.292329'
  updated_by: ''
  notes: ''
  history:
  - state: review
    date: '2025-10-22T11:23:30.292329'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1224" book="paci" e="ch" v="2" p="461">

<Paragraph number="3517" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အညတရာ ဘိက္ခုနီ အသင်္ကစ္စိကာ ဂါမံ ပိဏ္ဍာယ ပါဝိသိ. တဿာ ရထိကာယ ဝါတမဏ္ဍလိကာ သင်္ဃာဋိယော ဥက္ခိပိံသု. မနုဿာ ဥက္ကုဋ္ဌိံ အကံသု—  “သုန္ဒရာ အယျာယ ထနုဒရာ”တိ. သာ ဘိက္ခုနီ တေဟိ မနုဿေဟိ ဥပ္ပဏ္ဍိယမာနာ မင်္ကု အဟောသိ.
</Paragraph>

<Paragraph number="3518" book="paci">
အထ ခေါ သာ ဘိက္ခုနီ ဥပဿယံ ဂန္တွာ ဘိက္ခုနီနံ ဧတမတ္ထံ အာရောစေသိ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနီ အသင်္ကစ္စိကာ ဂါမံ ပဝိသိဿတီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနီ အသင်္ကစ္စိကာ ဂါမံ ပါဝိသီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနီ အသင်္ကစ္စိကာ ဂါမံ ပဝိသိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1225" book="paci" e="ch" v="2" p="461">

<Paragraph number="3519" book="paci">
<Emphasis>“ယာ ပန ဘိက္ခုနီ အသင်္ကစ္စိကာ ဂါမံ ပဝိသေယျ, ပါစိတ္တိယန်”</Emphasis>တိ. (*196*:<Emphasis>151</Emphasis>)
</Paragraph>

</Division>
<Division number="1226" book="paci" e="ch" v="2" p="462">

<Paragraph number="3520" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3521" book="paci">
<Emphasis>အသင်္ကစ္စိကာ</Emphasis>တိ ဝိနာ သင်္ကစ္စိကံ.
</Paragraph>

<Paragraph number="3522" book="paci">
<Emphasis>သင်္ကစ္စိကံ</Emphasis> နာမ အဓက္ခကံ ဥဗ္ဘနာဘိ, တဿ ပဋိစ္ဆာဒနတ္ထာယ.
</Paragraph>

<Paragraph number="3523" book="paci">
<Emphasis>ဂါမံ ပဝိသေယျာ</Emphasis>တိ ပရိက္ခိတ္တဿ ဂါမဿ ပရိက္ခေပံ အတိက္ကာမေန္တိယာ အာပတ္တိ ပါစိတ္တိယဿ. အပရိက္ခိတ္တဿ ဂါမဿ ဥပစာရံ ဩက္ကမန္တိယာ အာပတ္တိ ပါစိတ္တိယဿ.
</Paragraph>

</Division>
<Division number="1227" book="paci" e="ch" v="2" p="462">

<Paragraph number="3524" book="paci">
အနာပတ္တိ—  အစ္ဆိန္နစီဝရိကာယ, နဋ္ဌစီဝရိကာယ, ဂိလာနာယ, အဿတိယာ, အဇာနန္တိယာ, အာပဒါသု, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3525" type="center" book="paci">
တေရသမသိက္ခာပဒံ နိဋ္ဌိတံ.

  
ဆတ္တုပါဟနဝဂ္ဂေါ နဝမော.
</Paragraph>