---
title: 2.3.1.5 အညစေတာပနသိက္ခာပဒ
tableOfContents: false
sidebar:
  order: 5
type: tipitaka
basket: vi
book: paci
review:
  current: review
  updated: '2025-10-22T11:23:25.033988'
  updated_by: ''
  notes: ''
  history:
  - state: review
    date: '2025-10-22T11:23:25.033988'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="753" book="paci" e="ch" v="2" p="325">

<Paragraph number="2473" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ ဂိလာနာ ဟောတိ. အထ ခေါ အညတရော ဥပါသကော ယေန ထုလ္လနန္ဒာ ဘိက္ခုနီ တေနုပသင်္ကမိ; ဥပသင်္ကမိတွာ ထုလ္လနန္ဒံ ဘိက္ခုနိံ ဧတဒဝေါစ—  “ကစ္စိ, အယျေ, ခမနီယံ ကစ္စိ ယာပနီယန်”တိ? “န မေ, အာဝုသော, ခမနီယံ, န ယာပနီယန်”တိ. “အမုကဿ, အယျေ, အာပဏိကဿ ဃရေ ကဟာပဏံ နိက္ခိပိဿာမိ, တတော ယံ ဣစ္ဆေယျာသိ တံ အာဟရာပေယျာသီ”တိ. ထုလ္လနန္ဒာ ဘိက္ခုနီ အညတရံ သိက္ခမာနံ အာဏာပေသိ—  “ဂစ္ဆ, သိက္ခမာနေ, အမုကဿ အာပဏိကဿ ဃရာ ကဟာပဏဿ တေလံ အာဟရာ”တိ. အထ ခေါ သာ သိက္ခမာနာ တဿ အာပဏိကဿ ဃရာ ကဟာပဏဿ တေလံ အာဟရိတွာ ထုလ္လနန္ဒာယ ဘိက္ခုနိယာ အဒါသိ. ထုလ္လနန္ဒာ ဘိက္ခုနီ ဧဝမာဟ—  “န မေ, သိက္ခမာနေ, တေလေန အတ္ထော, သပ္ပိနာ မေ အတ္ထော”တိ. အထ ခေါ သာ သိက္ခမာနာ ယေန သော အာပဏိကော တေနုပသင်္ကမိ; ဥပသင်္ကမိတွာ တံ အာပဏိကံ ဧတဒဝေါစ—  “န ကိရ, အာဝုသော, အယျာယ တေလေန အတ္ထော, သပ္ပိနာ အတ္ထော, ဟန္ဒ တေ တေလံ, သပ္ပိံ မေ ဒေဟီ”တိ. “သစေ မယံ, အယျေ, ဝိက္ကီတံ ဘဏ္ဍံ ပုန အာဒိယိဿာမ, ကဒါ အမှာကံ ဘဏ္ဍံ ဝိက္ကာယိဿတိ. တေလဿ ကယေန တေလံ ဟဋံ, သပ္ပိဿ ကယံ အာဟရ, သပ္ပိံ ဟရိဿသီ”တိ. အထ ခေါ သာ သိက္ခမာနာ ရောဒန္တီ အဋ္ဌာသိ. ဘိက္ခုနိယော တံ သိက္ခမာနံ ဧတဒဝေါစုံ—  “ကိဿ တွံ, သိက္ခမာနေ, ရောဒသီ”တိ?
</Paragraph>

<Paragraph number="2474" book="paci">
အထ ခေါ သာ သိက္ခမာနာ ဘိက္ခုနီနံ ဧတမတ္ထံ အာရောစေသိ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ အညံ စေတာပေတွာ အညံ စေတာပေဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ အညံ စေတာပေတွာ အညံ စေတာပေတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ အညံ စေတာပေတွာ အညံ စေတာပေဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="754" book="paci" e="ch" v="2" p="326">

<Paragraph number="2475" book="paci">
<Emphasis>“ယာ ပန ဘိက္ခုနီ အညံ စေတာပေတွာ အညံ စေတာပေယျ, နိဿဂ္ဂိယံ ပါစိတ္တိယန်”</Emphasis>တိ. (*5*:<Emphasis>30</Emphasis>)
</Paragraph>

</Division>
<Division number="755" book="paci" e="ch" v="2" p="326">

<Paragraph number="2476" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2477" book="paci">
<Emphasis>အညံ စေတာပေတွာ</Emphasis>တိ ယံ ကိဉ္စိ စေတာပေတွာ.
</Paragraph>

<Paragraph number="2478" book="paci">
<Emphasis>အညံ စေတာပေယျာ</Emphasis>တိ တံ ဌပေတွာ အညံ စေတာပေတိ, ပယောဂေ ဒုက္ကဋံ. ပဋိလာဘေန နိဿဂ္ဂိယံ ဟောတိ. နိဿဇ္ဇိတဗ္ဗံ သံဃဿ ဝါ ဂဏဿ ဝါ ဧကဘိက္ခုနိယာ ဝါ. ဧဝဉ္စ ပန, ဘိက္ခဝေ, နိဿဇ္ဇိတဗ္ဗံ …ပေ…  “ဣဒံ မေ, အယျေ, အညံ စေတာပေတွာ အညံ စေတာပိတံ နိဿဂ္ဂိယံ, ဣမာဟံ သံဃဿ နိဿဇ္ဇာမီ”တိ …ပေ…  ဒဒေယျာတိ …ပေ…  ဒဒေယျုန္တိ …ပေ…  အယျာယ ဒမ္မီတိ.
</Paragraph>

</Division>
<Division number="756" book="paci" e="ch" v="2" p="327">

<Paragraph number="2479" book="paci">
အညေ အညသညာ အညံ စေတာပေတိ, နိဿဂ္ဂိယံ ပါစိတ္တိယံ. အညေ ဝေမတိကာ အညံ စေတာပေတိ, နိဿဂ္ဂိယံ ပါစိတ္တိယံ. အညေ အနညသညာ အညံ စေတာပေတိ, နိဿဂ္ဂိယံ ပါစိတ္တိယံ.
</Paragraph>

<Paragraph number="2480" book="paci">
အနညေ အညသညာ အနညံ စေတာပေတိ, အာပတ္တိ ဒုက္ကဋဿ. အနညေ ဝေမတိကာ အနညံ စေတာပေတိ, အာပတ္တိ ဒုက္ကဋဿ. အနညေ အနညသညာ အနာပတ္တိ.
</Paragraph>

</Division>
<Division number="757" book="paci" e="ch" v="2" p="327">

<Paragraph number="2481" book="paci">
အနာပတ္တိ—  တညေဝ စေတာပေတိ, အညဉ္စ စေတာပေတိ, အာနိသံသံ ဒဿေတွာ စေတာပေတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2482" type="center" book="paci">
ပဉ္စမသိက္ခာပဒံ နိဋ္ဌိတံ.
</Paragraph>