---
title: 2.4.5.5 အဓိကရဏသိက္ခာပဒ
tableOfContents: false
sidebar:
  order: 5
type: tipitaka
basket: vi
book: paci
review:
  current: review
  updated: '2025-10-27T21:49:41.649586'
  updated_by: ''
  notes: ''
  history:
  - state: review
    date: '2025-10-27T21:49:41.649586'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="994" book="paci" e="ch" v="2" p="395">

<Paragraph number="3025" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အညတရာ ဘိက္ခုနီ ထုလ္လနန္ဒံ ဘိက္ခုနိံ ဥပသင်္ကမိတွာ ဧတဒဝေါစ—  “ဧဟာယျေ, ဣမံ အဓိကရဏံ ဝူပသမေဟီ”တိ. ထုလ္လနန္ဒာ ဘိက္ခုနီ—  “သာဓူ”တိ ပဋိဿုဏိတွာ, နေဝ ဝူပသမေတိ န ဝူပသမာယ ဥဿုက္ကံ ကရောတိ.
</Paragraph>

<Paragraph number="3026" book="paci">
အထ ခေါ သာ ဘိက္ခုနီ ဘိက္ခုနီနံ ဧတမတ္ထံ အာရောစေသိ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ ဘိက္ခုနိယာ—  ‘ဧဟာယျေ, ဣမံ အဓိကရဏံ ဝူပသမေဟီ’တိ ဝုစ္စမာနာ—  ‘သာဓူ’တိ ပဋိဿုဏိတွာ, နေဝ ဝူပသမေဿတိ န ဝူပသမာယ ဥဿုက္ကံ ကရိဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ဘိက္ခုနိယာ—  ‘ဧဟာယျေ, ဣမံ အဓိကရဏံ ဝူပသမေဟီ’တိ ဝုစ္စမာနာ—  ‘သာဓူ’တိ ပဋိဿုဏိတွာ, နေဝ ဝူပသမေတိ န ဝူပသမာယ ဥဿုက္ကံ ကရောတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ဘိက္ခုနိယာ—  ‘ဧဟာယျေ, ဣမံ အဓိကရဏံ ဝူပသမေဟီ’တိ ဝုစ္စမာနာ—  ‘သာဓူ’တိ ပဋိဿုဏိတွာ, နေဝ ဝူပသမေဿတိ န ဝူပသမာယ ဥဿုက္ကံ ကရိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="995" book="paci" e="ch" v="2" p="396">

<Paragraph number="3027" book="paci">
<Emphasis>“ယာ ပန ဘိက္ခုနီ ဘိက္ခုနိယာ—  ‘ဧဟာယျေ, ဣမံ အဓိကရဏံ ဝူပသမေဟီ’တိ ဝုစ္စမာနာ—  ‘သာဓူ’တိ ပဋိဿုဏိတွာ သာ ပစ္ဆာ အနန္တရာယိကိနီ နေဝ ဝူပသမေယျ န ဝူပသမာယ ဥဿုက္ကံ ကရေယျ, ပါစိတ္တိယန်”</Emphasis>တိ. (*45*:<Emphasis>100</Emphasis>)
</Paragraph>

</Division>
<Division number="996" book="paci" e="ch" v="2" p="396">

<Paragraph number="3028" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3029" book="paci">
<Emphasis>ဘိက္ခုနိယာ</Emphasis>တိ အညာယ ဘိက္ခုနိယာ.
</Paragraph>

<Paragraph number="3030" book="paci">
<Emphasis>အဓိကရဏံ</Emphasis> နာမ စတ္တာရိ အဓိကရဏာနိ—  ဝိဝါဒါဓိကရဏံ, အနုဝါဒါဓိကရဏံ, အာပတ္တာဓိကရဏံ, ကိစ္စာဓိကရဏံ.
</Paragraph>

<Paragraph number="3031" book="paci">
<Emphasis>ဧဟာယျေ ဣမံ အဓိကရဏံ ဝူပသမေဟီ</Emphasis>တိ ဧဟာယျေ ဣမံ အဓိကရဏံ ဝိနိစ္ဆေဟိ.
</Paragraph>

<Paragraph number="3032" book="paci">
<Emphasis>သာ ပစ္ဆာ အနန္တရာယိကိနီ</Emphasis>တိ အသတိ အန္တရာယေ.
</Paragraph>

<Paragraph number="3033" book="paci">
<Emphasis>နေဝ ဝူပသမေယျာ</Emphasis>တိ န သယံ ဝူပသမေယျ.
</Paragraph>

<Paragraph number="3034" book="paci">
<Emphasis>န ဝူပသမာယ ဥဿုက္ကံ ကရေယျာ</Emphasis>တိ န အညံ အာဏာပေယျ. “နေဝ ဝူပသမေဿာမိ န ဝူပသမာယ ဥဿုက္ကံ ကရိဿာမီ”တိ ဓုရံ နိက္ခိတ္တမတ္တေ, အာပတ္တိ ပါစိတ္တိယဿ.
</Paragraph>

</Division>
<Division number="997" book="paci" e="ch" v="2" p="397">

<Paragraph number="3035" book="paci">
ဥပသမ္ပန္နာယ ဥပသမ္ပန္နသညာ အဓိကရဏံ နေဝ ဝူပသမေတိ န ဝူပသမာယ ဥဿုက္ကံ ကရောတိ, အာပတ္တိ ပါစိတ္တိယဿ. ဥပသမ္ပန္နာယ ဝေမတိကာ အဓိကရဏံ နေဝ ဝူပသမေတိ, န ဝူပသမာယ ဥဿုက္ကံ ကရောတိ, အာပတ္တိ ပါစိတ္တိယဿ. ဥပသမ္ပန္နာယ အနုပသမ္ပန္နသညာ အဓိကရဏံ နေဝ ဝူပသမေတိ, န ဝူပသမာယ ဥဿုက္ကံ ကရောတိ, အာပတ္တိ ပါစိတ္တိယဿ.
</Paragraph>

<Paragraph number="3036" book="paci">
အနုပသမ္ပန္နာယ အဓိကရဏံ နေဝ ဝူပသမေတိ, န ဝူပသမာယ ဥဿုက္ကံ ကရောတိ, အာပတ္တိ ဒုက္ကဋဿ. အနုပသမ္ပန္နာယ ဥပသမ္ပန္နသညာ, အာပတ္တိ ဒုက္ကဋဿ. အနုပသမ္ပန္နာယ ဝေမတိကာ, အာပတ္တိ ဒုက္ကဋဿ. အနုပသမ္ပန္နာယ အနုပသမ္ပန္နသညာ, အာပတ္တိ ဒုက္ကဋဿ.
</Paragraph>

</Division>
<Division number="998" book="paci" e="ch" v="2" p="397">

<Paragraph number="3037" book="paci">
အနာပတ္တိ—  သတိ အန္တရာယေ, ပရိယေသိတွာ န လဘတိ, ဂိလာနာယ, အာပဒါသု, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3038" type="center" book="paci">
ပဉ္စမသိက္ခာပဒံ နိဋ္ဌိတံ.
</Paragraph>