---
title: 2.4.5.8 အာဝသထဝိဟာရသိက္ခာပဒ
tableOfContents: false
sidebar:
  order: 8
type: tipitaka
basket: vi
book: paci
review:
  current: review
  updated: '2025-10-27T21:49:41.698902'
  updated_by: ''
  notes: ''
  history:
  - state: review
    date: '2025-10-27T21:49:41.698902'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="1008" book="paci" e="ch" v="2" p="400">

<Paragraph number="3061" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ အာဝသထံ အနိဿဇ္ဇိတွာ စာရိကံ ပက္ကာမိ. တေန ခေါ ပန သမယေန ထုလ္လနန္ဒာယ ဘိက္ခုနိယာ အာဝသထော ဍယှတိ. ဘိက္ခုနိယော ဧဝမာဟံသု—  “ဟန္ဒာယျေ, ဘဏ္ဍကံ နီဟရာမာ”တိ. ဧကစ္စာ ဧဝမာဟံသု—  “န မယံ, အယျေ, နီဟရိဿာမ. ယံ ကိဉ္စိ နဋ္ဌံ သဗ္ဗံ အမှေ အဘိယုဉ္ဇိဿတီ”တိ. ထုလ္လနန္ဒာ ဘိက္ခုနီ ပုနဒေဝ တံ အာဝသထံ ပစ္စာဂန္တွာ ဘိက္ခုနိယော ပုစ္ဆိ—  “အပါယျေ, ဘဏ္ဍကံ နီဟရိတ္ထာ”တိ? “န မယံ, အယျေ, နီဟရိမှာ”တိ. ထုလ္လနန္ဒာ ဘိက္ခုနီ ဥဇ္ဈာယတိ ခိယျတိ ဝိပါစေတိ—  “ကထဉှိ နာမ ဘိက္ခုနိယော အာဝသထေ ဍယှမာနေ ဘဏ္ဍကံ န နီဟရိဿန္တီ”တိ.
</Paragraph>

<Paragraph number="3062" book="paci">
ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ အာဝသထံ အနိဿဇ္ဇိတွာ စာရိကံ ပက္ကမိဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ အာဝသထံ အနိဿဇ္ဇိတွာ စာရိကံ ပက္ကမတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ အာဝသထံ အနိဿဇ္ဇိတွာ စာရိကံ ပက္ကမိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1009" book="paci" e="ch" v="2" p="400">

<Paragraph number="3063" book="paci">
<Emphasis>“ယာ ပန ဘိက္ခုနီ အာဝသထံ အနိဿဇ္ဇိတွာ စာရိကံ ပက္ကမေယျ, ပါစိတ္တိယန်”</Emphasis>တိ. (*48*:<Emphasis>103</Emphasis>)
</Paragraph>

</Division>
<Division number="1010" book="paci" e="ch" v="2" p="400">

<Paragraph number="3064" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3065" book="paci">
<Emphasis>အာဝသထော</Emphasis> နာမ ကဝါဋဗဒ္ဓေါ ဝုစ္စတိ.
</Paragraph>

<Paragraph number="3066" book="paci">
<Emphasis>အနိဿဇ္ဇိတွာ စာရိကံ ပက္ကမေယျာ</Emphasis>တိ ဘိက္ခုနိယာ ဝါ သိက္ခမာနာယ ဝါ သာမဏေရိယာ ဝါ အနိဿဇ္ဇိတွာ ပရိက္ခိတ္တဿ အာဝသထဿ ပရိက္ခေပံ အတိက္ကာမေန္တိယာ အာပတ္တိ ပါစိတ္တိယဿ. အပရိက္ခိတ္တဿ အာဝသထဿ ဥပစာရံ အတိက္ကာမေန္တိယာ အာပတ္တိ ပါစိတ္တိယဿ.
</Paragraph>

</Division>
<Division number="1011" book="paci" e="ch" v="2" p="400">

<Paragraph number="3067" book="paci">
အနိဿဇ္ဇိတေ အနိဿဇ္ဇိတသညာ ပက္ကမတိ, အာပတ္တိ ပါစိတ္တိယဿ. အနိဿဇ္ဇိတေ ဝေမတိကာ ပက္ကမတိ, အာပတ္တိ ပါစိတ္တိယဿ. အနိဿဇ္ဇိတေ နိဿဇ္ဇိတသညာ ပက္ကမတိ, အာပတ္တိ ပါစိတ္တိယဿ.
</Paragraph>

<Paragraph number="3068" book="paci">
အကဝါဋဗဒ္ဓံ အနိဿဇ္ဇိတွာ ပက္ကမတိ, အာပတ္တိ ဒုက္ကဋဿ. နိဿဇ္ဇိတေ အနိဿဇ္ဇိတသညာ, အာပတ္တိ ဒုက္ကဋဿ. နိဿဇ္ဇိတေ ဝေမတိကာ, အာပတ္တိ ဒုက္ကဋဿ. နိဿဇ္ဇိတေ နိဿဇ္ဇိတသညာ, အနာပတ္တိ.
</Paragraph>

</Division>
<Division number="1012" book="paci" e="ch" v="2" p="401">

<Paragraph number="3069" book="paci">
အနာပတ္တိ—  နိဿဇ္ဇိတွာ ပက္ကမတိ, သတိ အန္တရာယေ, ပရိယေသိတွာ န လဘတိ, ဂိလာနာယ, အာပဒါသု, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3070" type="center" book="paci">
အဋ္ဌမသိက္ခာပဒံ နိဋ္ဌိတံ.
</Paragraph>