---
title: "2.3.1.3 စီဝရပရိဝတ္တနသိက္ခာပဒ"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="743" book="paci" e="ch" v="2" p="322">

<Paragraph number="2450" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ အညတရာယ ဘိက္ခုနိယာ သဒ္ဓိံ စီဝရံ ပရိဝတ္တေတွာ ပရိဘုဉ္ဇိ. အထ ခေါ သာ ဘိက္ခုနီ တံ စီဝရံ သင်္ဃရိတွာ နိက္ခိပိ. ထုလ္လနန္ဒာ ဘိက္ခုနီ တံ ဘိက္ခုနိံ ဧတဒဝေါစ—  “ယံ တေ, အယျေ, မယာ သဒ္ဓိံ စီဝရံ ပရိဝတ္တိတံ, ကဟံ တံ စီဝရန်”တိ? အထ ခေါ သာ ဘိက္ခုနီ တံ စီဝရံ နီဟရိတွာ ထုလ္လနန္ဒာယ ဘိက္ခုနိယာ ဒဿေသိ. ထုလ္လနန္ဒာ ဘိက္ခုနီ တံ ဘိက္ခုနိံ ဧတဒဝေါစ—  “ဟန္ဒာယျေ, တုယှံ စီဝရံ, အာဟရ မေတံ စီဝရံ, ယံ တုယှံ တုယှမေဝေတံ, ယံ မယှံ မယှမေဝေတံ, အာဟရ မေတံ, သကံ ပစ္စာဟရာ”တိ အစ္ဆိန္ဒိ.
</Paragraph>

<Paragraph number="2451" book="paci">
အထ ခေါ သာ ဘိက္ခုနီ ဘိက္ခုနီနံ ဧတမတ္ထံ အာရောစေသိ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ ဘိက္ခုနိယာ သဒ္ဓိံ စီဝရံ ပရိဝတ္တေတွာ အစ္ဆိန္ဒိဿတီ”တိ. အထ ခေါ တာ ဘိက္ခုနိယော ဘိက္ခူနံ ဧတမတ္ထံ အာရောစေသုံ. ဘိက္ခူ ဘဂဝတော ဧတမတ္ထံ အာရောစေသုံ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ဘိက္ခုနိယာ သဒ္ဓိံ စီဝရံ ပရိဝတ္တေတွာ အစ္ဆိန္ဒတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ဘိက္ခုနိယာ သဒ္ဓိံ စီဝရံ ပရိဝတ္တေတွာ အစ္ဆိန္ဒိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="744" book="paci" e="ch" v="2" p="323">

<Paragraph number="2452" book="paci">
<Emphasis>“ယာ ပန ဘိက္ခုနီ ဘိက္ခုနိယာ သဒ္ဓိံ စီဝရံ ပရိဝတ္တေတွာ သာ ပစ္ဆာ ဧဝံ ဝဒေယျ—  ‘ဟန္ဒာယျေ, တုယှံ စီဝရံ အာဟရ, မေတံ စီဝရံ, ယံ တုယှံ တုယှမေဝေတံ, ယံ မယှံ မယှမေဝေတံ, အာဟရ မေတံ, သကံ ပစ္စာဟရာ’တိ အစ္ဆိန္ဒေယျ ဝါ အစ္ဆိန္ဒာပေယျ ဝါ, နိဿဂ္ဂိယံ ပါစိတ္တိယန်”</Emphasis>တိ. (*3*:<Emphasis>28</Emphasis>)
</Paragraph>

</Division>
<Division number="745" book="paci" e="ch" v="2" p="323">

<Paragraph number="2453" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2454" book="paci">
<Emphasis>ဘိက္ခုနိယာ သဒ္ဓိန်</Emphasis>တိ အညာယ ဘိက္ခုနိယာ သဒ္ဓိံ.
</Paragraph>

<Paragraph number="2455" book="paci">
<Emphasis>စီဝရံ</Emphasis> နာမ ဆန္နံ စီဝရာနံ အညတရံ စီဝရံ ဝိကပ္ပနုပဂံ ပစ္ဆိမံ.
</Paragraph>

<Paragraph number="2456" book="paci">
<Emphasis>ပရိဝတ္တေတွာ</Emphasis>တိ ပရိတ္တေန ဝါ ဝိပုလံ, ဝိပုလေန ဝါ ပရိတ္တံ.
</Paragraph>

<Paragraph number="2457" book="paci">
<Emphasis>အစ္ဆိန္ဒေယျာ</Emphasis>တိ သယံ အစ္ဆိန္ဒတိ နိဿဂ္ဂိယံ ပါစိတ္တိယံ.
</Paragraph>

<Paragraph number="2458" book="paci">
<Emphasis>အစ္ဆိန္ဒာပေယျာ</Emphasis>တိ အညံ အာဏာပေတိ, အာပတ္တိ ဒုက္ကဋဿ. သကိံ အာဏတ္တာ ဗဟုကမ္ပိ အစ္ဆိန္ဒတိ, နိဿဂ္ဂိယံ ဟောတိ. နိဿဇ္ဇိတဗ္ဗံ သံဃဿ ဝါ ဂဏဿ ဝါ ဧကဘိက္ခုနိယာ ဝါ. ဧဝဉ္စ ပန, ဘိက္ခဝေ, နိဿဇ္ဇိတဗ္ဗံ …ပေ…  “ဣဒံ မေ, အယျေ, စီဝရံ ဘိက္ခုနိယာ သဒ္ဓိံ ပရိဝတ္တေတွာ အစ္ဆိန္နံ နိဿဂ္ဂိယံ, ဣမာဟံ သံဃဿ နိဿဇ္ဇာမီ”တိ …ပေ…  ဒဒေယျာ”တိ …ပေ…  ဒဒေယျုန်”တိ …ပေ…  အယျာယ ဒမ္မီ”တိ.
</Paragraph>

</Division>
<Division number="746" book="paci" e="ch" v="2" p="323">

<Paragraph number="2459" book="paci">
ဥပသမ္ပန္နာယ ဥပသမ္ပန္နသညာ စီဝရံ ပရိဝတ္တေတွာ အစ္ဆိန္ဒတိ ဝါ အစ္ဆိန္ဒာပေတိ ဝါ, နိဿဂ္ဂိယံ ပါစိတ္တိယံ. ဥပသမ္ပန္နာယ ဝေမတိကာ စီဝရံ ပရိဝတ္တေတွာ အစ္ဆိန္ဒတိ ဝါ အစ္ဆိန္ဒာပေတိ ဝါ, နိဿဂ္ဂိယံ ပါစိတ္တိယံ. ဥပသမ္ပန္နာယ အနုပသမ္ပန္နသညာ စီဝရံ ပရိဝတ္တေတွာ အစ္ဆိန္ဒတိ ဝါ အစ္ဆိန္ဒာပေတိ ဝါ, နိဿဂ္ဂိယံ ပါစိတ္တိယံ.
</Paragraph>

<Paragraph number="2460" book="paci">
အညံ ပရိက္ခာရံ ပရိဝတ္တေတွာ အစ္ဆိန္ဒတိ ဝါ အစ္ဆိန္ဒာပေတိ ဝါ, အာပတ္တိ ဒုက္ကဋဿ. အနုပသမ္ပန္နာယ သဒ္ဓိံ စီဝရံ ဝါ အညံ ဝါ ပရိက္ခာရံ ပရိဝတ္တေတွာ အစ္ဆိန္ဒတိ ဝါ အစ္ဆိန္ဒာပေတိ ဝါ, အာပတ္တိ ဒုက္ကဋဿ. အနုပသမ္ပန္နာယ ဥပသမ္ပန္နသညာ, အာပတ္တိ ဒုက္ကဋဿ. အနုပသမ္ပန္နာယ ဝေမတိကာ, အာပတ္တိ ဒုက္ကဋဿ. အနုပသမ္ပန္နာယ အနုပသမ္ပန္နသညာ, အာပတ္တိ ဒုက္ကဋဿ.
</Paragraph>

</Division>
<Division number="747" book="paci" e="ch" v="2" p="323">

<Paragraph number="2461" book="paci">
အနာပတ္တိ—  သာ ဝါ ဒေတိ, တဿာ ဝါ ဝိဿသန္တီ ဂဏှာတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2462" type="center" book="paci">
တတိယသိက္ခာပဒံ နိဋ္ဌိတံ.
</Paragraph>