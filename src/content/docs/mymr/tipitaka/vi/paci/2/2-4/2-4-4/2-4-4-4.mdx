---
title: 2.4.4.4 နော်ပဋ္ဌာပနသိက္ခာပဒ
tableOfContents: false
sidebar:
  order: 4
type: tipitaka
basket: vi
book: paci
review:
  current: review
  updated: '2025-10-22T11:23:28.896630'
  updated_by: ''
  notes: ''
  history:
  - state: review
    date: '2025-10-22T11:23:28.896630'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="946" book="paci" e="ch" v="2" p="382">

<Paragraph number="2912" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ ဒုက္ခိတံ သဟဇီဝိနိံ နေဝ ဥပဋ္ဌေတိ န ဥပဋ္ဌာပနာယ ဥဿုက္ကံ ကရောတိ.
</Paragraph>

<Paragraph number="2913" book="paci">
ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ ဒုက္ခိတံ သဟဇီဝိနိံ နေဝ ဥပဋ္ဌေဿတိ န ဥပဋ္ဌာပနာယ ဥဿုက္ကံ ကရိဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ဒုက္ခိတံ သဟဇီဝိနိံ နေဝ ဥပဋ္ဌေတိ န ဥပဋ္ဌာပနာယ ဥဿုက္ကံ ကရောတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ဒုက္ခိတံ သဟဇီဝိနိံ နေဝ ဥပဋ္ဌေဿတိ န ဥပဋ္ဌာပနာယ ဥဿုက္ကံ ကရိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="947" book="paci" e="ch" v="2" p="382">

<Paragraph number="2914" book="paci">
<Emphasis>“ယာ ပန ဘိက္ခုနီ ဒုက္ခိတံ သဟဇီဝိနိံ နေဝ ဥပဋ္ဌေယျ န ဥပဋ္ဌာပနာယ ဥဿုက္ကံ ကရေယျ, ပါစိတ္တိယန်”</Emphasis>တိ. (*34*:<Emphasis>89</Emphasis>)
</Paragraph>

</Division>
<Division number="948" book="paci" e="ch" v="2" p="383">

<Paragraph number="2915" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2916" book="paci">
<Emphasis>ဒုက္ခိတာ</Emphasis> နာမ ဂိလာနာ ဝုစ္စတိ.
</Paragraph>

<Paragraph number="2917" book="paci">
<Emphasis>သဟဇီဝိနီ</Emphasis> နာမ သဒ္ဓိဝိဟာရိနီ ဝုစ္စတိ.
</Paragraph>

<Paragraph number="2918" book="paci">
<Emphasis>နေဝ ဥပဋ္ဌေယျာ</Emphasis>တိ န သယံ ဥပဋ္ဌေယျ.
</Paragraph>

<Paragraph number="2919" book="paci">
<Emphasis>န ဥပဋ္ဌာပနာယ ဥဿုက္ကံ ကရေယျာ</Emphasis>တိ န အညံ အာဏာပေယျ.
</Paragraph>

<Paragraph number="2920" book="paci">
“နေဝ ဥပဋ္ဌေဿာမိ, န ဥပဋ္ဌာပနာယ ဥဿုက္ကံ ကရိဿာမီ”တိ ဓုရံ နိက္ခိတ္တမတ္တေ အာပတ္တိ ပါစိတ္တိယဿ. အန္တေဝါသိနိံ ဝါ အနုပသမ္ပန္နံ ဝါ နေဝ ဥပဋ္ဌေတိ, န ဥပဋ္ဌာပနာယ ဥဿုက္ကံ ကရောတိ, အာပတ္တိ ဒုက္ကဋဿ.
</Paragraph>

</Division>
<Division number="949" book="paci" e="ch" v="2" p="383">

<Paragraph number="2921" book="paci">
အနာပတ္တိ—  သတိ အန္တရာယေ, ပရိယေသိတွာ န လဘတိ, ဂိလာနာယ, အာပဒါသု, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2922" type="center" book="paci">
စတုတ္ထသိက္ခာပဒံ နိဋ္ဌိတံ.
</Paragraph>