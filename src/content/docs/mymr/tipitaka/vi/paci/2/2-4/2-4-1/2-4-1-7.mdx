---
title: "2.4.1.7 အာမကဓညသိက္ခာပဒ"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="820" book="paci">

<Paragraph number="2623" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘိက္ခုနိယော သဿကာလေ အာမကဓညံ ဝိညာပေတွာ နဂရံ အတိဟရန္တိ ဒွါရဋ္ဌာနေ—  “ဒေထာယျေ, ဘာဂန်”တိ. ပလိဗုန္ဓေတွာ မုဉ္စိံသု.
</Paragraph>

<Paragraph number="2624" book="paci">
အထ ခေါ တာ ဘိက္ခုနိယော ဥပဿယံ ဂန္တွာ ဘိက္ခုနီနံ ဧတမတ္ထံ အာရောစေသုံ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော အာမကဓညံ ဝိညာပေဿန္တီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနိယော အာမကဓညံ ဝိညာပေန္တီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနိယော အာမကဓညံ ဝိညာပေဿန္တိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="821" book="paci">

<Paragraph number="2625" book="paci">
<Emphasis>“ယာ ပန ဘိက္ခုနီ အာမကဓညံ ဝိညတွာ ဝါ ဝိညာပေတွာ ဝါ ဘဇ္ဇိတွာ ဝါ ဘဇ္ဇာပေတွာ ဝါ ကောဋ္ဋေတွာ ဝါ ကောဋ္ဋာပေတွာ ဝါ ပစိတွာ ဝါ ပစာပေတွာ ဝါ ဘုဉ္ဇေယျ, ပါစိတ္တိယန်”</Emphasis>တိ. (*7*:<Emphasis>62</Emphasis>)
</Paragraph>

</Division>
<Division number="822" book="paci">

<Paragraph number="2626" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2627" book="paci">
<Emphasis>အာမကဓညံ</Emphasis> နာမ သာလိ ဝီဟိ ယဝေါ ဂေါဓုမော ကင်္ဂု ဝရကော ကုဒြုသကော.
</Paragraph>

<Paragraph number="2628" book="paci">
<Emphasis>ဝိညတွာ</Emphasis>တိ သယံ ဝိညတွာ. <Emphasis>ဝိညာပေတွာ</Emphasis>တိ အညံ ဝိညာပေတွာ.
</Paragraph>

<Paragraph number="2629" book="paci">
<Emphasis>ဘဇ္ဇိတွာ</Emphasis>တိ သယံ ဘဇ္ဇိတွာ. <Emphasis>ဘဇ္ဇာပေတွာ</Emphasis>တိ အညံ ဘဇ္ဇာပေတွာ.
</Paragraph>

<Paragraph number="2630" book="paci">
<Emphasis>ကောဋ္ဋေတွာ</Emphasis>တိ သယံ ကောဋ္ဋေတွာ. <Emphasis>ကောဋ္ဋာပေတွာ</Emphasis>တိ အညံ ကောဋ္ဋာပေတွာ.
</Paragraph>

<Paragraph number="2631" book="paci">
<Emphasis>ပစိတွာ</Emphasis>တိ သယံ ပစိတွာ. <Emphasis>ပစာပေတွာ</Emphasis>တိ အညံ ပစာပေတွာ.
</Paragraph>

<Paragraph number="2632" book="paci">
“ဘုဉ္ဇိဿာမီ”တိ ပဋိဂ္ဂဏှာတိ, အာပတ္တိ ဒုက္ကဋဿ. အဇ္ဈောဟာရေ အဇ္ဈောဟာရေ အာပတ္တိ ပါစိတ္တိယဿ.
</Paragraph>

</Division>
<Division number="823" book="paci">

<Paragraph number="2633" book="paci">
အနာပတ္တိ—  အာဗာဓပစ္စယာ, အပရဏ္ဏံ ဝိညာပေတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2634" type="center" book="paci">
သတ္တမသိက္ခာပဒံ နိဋ္ဌိတံ.
</Paragraph>