---
title: 2.4.1.4 ဇတုမဋ္ဌကသိက္ခာပဒ
tableOfContents: false
sidebar:
  order: 4
type: tipitaka
basket: vi
book: paci
review:
  current: review
  updated: '2025-10-22T11:23:26.290364'
  updated_by: ''
  notes: ''
  history:
  - state: review
    date: '2025-10-22T11:23:26.290364'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="806" book="paci" e="ch" v="2" p="342">

<Paragraph number="2592" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန အညတရာ ပုရာဏရာဇောရောဓာ ဘိက္ခုနီသု ပဗ္ဗဇိတာ ဟောတိ. အညတရာ ဘိက္ခုနီ အနဘိရတိယာ ပီဠိတာ ယေန သာ ဘိက္ခုနီ တေနုပသင်္ကမိ; ဥပသင်္ကမိတွာ တံ ဘိက္ခုနိံ ဧတဒဝေါစ—  “ရာဇာ ခေါ, အယျေ, တုမှေ စိရာစိရံ ဂစ္ဆတိ. ကထံ တုမှေ ဓာရေထာ”တိ? “ဇတုမဋ္ဌကေန, အယျေ”တိ. “ကိံ ဧတံ, အယျေ, ဇတုမဋ္ဌကန်”တိ? အထ ခေါ သာ ဘိက္ခုနီ တဿာ ဘိက္ခုနိယာ ဇတုမဋ္ဌကံ အာစိက္ခိ. အထ ခေါ သာ ဘိက္ခုနီ ဇတုမဋ္ဌကံ အာဒိယိတွာ ဓောဝိတုံ ဝိဿရိတွာ ဧကမန္တံ ဆဍ္ဍေသိ. ဘိက္ခုနိယော မက္ခိကာဟိ သမ္ပရိကိဏ္ဏံ ပဿိတွာ ဧဝမာဟံသု—  “ကဿိဒံ ကမ္မန်”တိ? သာ ဧဝမာဟ—  “မယှိဒံ ကမ္မန်”တိ.
</Paragraph>

<Paragraph number="2593" book="paci">
ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနီ ဇတုမဋ္ဌကံ အာဒိယိဿတီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနီ ဇတုမဋ္ဌကံ အာဒိယတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနီ ဇတုမဋ္ဌကံ အာဒိယိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="807" book="paci" e="ch" v="2" p="343">

<Paragraph number="2594" book="paci">
<Emphasis>“ဇတုမဋ္ဌကေ ပါစိတ္တိယန်”</Emphasis>တိ. (*4*:<Emphasis>59</Emphasis>)
</Paragraph>

</Division>
<Division number="808" book="paci" e="ch" v="2" p="343">

<Paragraph number="2595" book="paci">
<Emphasis>ဇတုမဋ္ဌကံ</Emphasis> နာမ ဇတုမယံ ကဋ္ဌမယံ ပိဋ္ဌမယံ မတ္တိကာမယံ.
</Paragraph>

<Paragraph number="2596" book="paci">
<Emphasis>အာဒိယေယျာ</Emphasis>တိ သမ္ဖဿံ သာဒိယန္တီ အန္တမသော ဥပ္ပလပတ္တမ္ပိ မုတ္တကရဏံ ပဝေသေတိ, အာပတ္တိ ပါစိတ္တိယဿ.
</Paragraph>

</Division>
<Division number="809" book="paci" e="ch" v="2" p="343">

<Paragraph number="2597" book="paci">
အနာပတ္တိ—  အာဗာဓပစ္စယာ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2598" type="center" book="paci">
စတုတ္ထသိက္ခာပဒံ နိဋ္ဌိတံ.
</Paragraph>