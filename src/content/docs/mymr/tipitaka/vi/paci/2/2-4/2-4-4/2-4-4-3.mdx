---
title: 2.4.4.3 အဖာသုကရဏသိက္ခာပဒ
tableOfContents: false
sidebar:
  order: 3
type: tipitaka
basket: vi
book: paci
review:
  current: review
  updated: '2025-10-27T21:49:41.442817'
  updated_by: ''
  notes: ''
  history:
  - state: review
    date: '2025-10-27T21:49:41.442817'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="941" book="paci" e="ch" v="2" p="381">

<Paragraph number="2901" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ ဗဟုဿုတာ ဟောတိ ဘာဏိကာ ဝိသာရဒါ ပဋ္ဋာ ဓမ္မိံ ကထံ ကာတုံ. ဘဒ္ဒါပိ ကာပိလာနီ ဗဟုဿုတာ ဟောတိ ဘာဏိကာ ဝိသာရဒါ ပဋ္ဋာ ဓမ္မိံ ကထံ ကာတုံ ဥဠာရသမ္ဘာဝိတာ. မနုဿာ—  “အယျာ ဘဒ္ဒါ ကာပိလာနီ ဗဟုဿုတာ ဘာဏိကာ ဝိသာရဒါ ပဋ္ဋာ ဓမ္မိံ ကထံ ကာတုံ ဥဠာရသမ္ဘာဝိတာ”တိ ဘဒ္ဒံ ကာပိလာနိံ ပဌမံ ပယိရုပါသိတွာ, ပစ္ဆာ ထုလ္လနန္ဒံ ဘိက္ခုနိံ ပယိရုပါသန္တိ. ထုလ္လနန္ဒာ ဘိက္ခုနီ ဣဿာပကတာ—  “ဣမာ ကိရ အပ္ပိစ္ဆာ သန္တုဋ္ဌာ ပဝိဝိတ္တာ အသံသဋ္ဌာ ယာ ဣမာ သညတ္တိဗဟုလာ ဝိညတ္တိဗဟုလာ ဝိဟရန္တီ”တိ ဘဒ္ဒါယ ကာပိလာနိယာ ပုရတော စင်္ကမတိပိ တိဋ္ဌတိပိ နိသီဒတိပိ သေယျမ္ပိ ကပ္ပေတိ ဥဒ္ဒိသတိပိ ဥဒ္ဒိသာပေတိပိ သဇ္ဈာယမ္ပိ ကရောတိ.
</Paragraph>

<Paragraph number="2902" book="paci">
ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ အယျာယ ဘဒ္ဒါယ ကာပိလာနိယာ သဉ္စိစ္စ အဖာသုံ ကရိဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ဘဒ္ဒါယ ကာပိလာနိယာ သဉ္စိစ္စ အဖာသုံ ကရောတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ဘဒ္ဒါယ ကာပိလာနိယာ သဉ္စိစ္စ အဖာသုံ ကရိဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="942" book="paci" e="ch" v="2" p="381">

<Paragraph number="2903" book="paci">
<Emphasis>“ယာ ပန ဘိက္ခုနီ ဘိက္ခုနိယာ သဉ္စိစ္စ အဖာသုံ ကရေယျ, ပါစိတ္တိယန်”</Emphasis>တိ. (*33*:<Emphasis>88</Emphasis>)
</Paragraph>

</Division>
<Division number="943" book="paci" e="ch" v="2" p="381">

<Paragraph number="2904" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2905" book="paci">
<Emphasis>ဘိက္ခုနိယာ</Emphasis>တိ အညာယ ဘိက္ခုနိယာ.
</Paragraph>

<Paragraph number="2906" book="paci">
<Emphasis>သဉ္စိစ္စာ</Emphasis>တိ ဇာနန္တီ သဉ္ဇာနန္တီ စေစ္စ အဘိဝိတရိတွာ ဝီတိက္ကမော.
</Paragraph>

<Paragraph number="2907" book="paci">
<Emphasis>အဖာသုံ ကရေယျာ</Emphasis>တိ—  “ဣမိနာ ဣမိဿာ အဖာသု ဘဝိဿတီ”တိ အနာပုစ္ဆာ ပုရတော စင်္ကမတိ ဝါ တိဋ္ဌတိ ဝါ နိသီဒတိ ဝါ သေယျံ ဝါ ကပ္ပေတိ ဥဒ္ဒိသတိ ဝါ ဥဒ္ဒိသာပေတိ ဝါ သဇ္ဈာယံ ဝါ ကရောတိ, အာပတ္တိ ပါစိတ္တိယဿ.
</Paragraph>

</Division>
<Division number="944" book="paci" e="ch" v="2" p="382">

<Paragraph number="2908" book="paci">
ဥပသမ္ပန္နာယ ဥပသမ္ပန္နသညာ သဉ္စိစ္စ အဖာသုံ ကရောတိ, အာပတ္တိ ပါစိတ္တိယဿ. ဥပသမ္ပန္နာယ ဝေမတိကာ သဉ္စိစ္စ အဖာသုံ ကရောတိ, အာပတ္တိ ပါစိတ္တိယဿ. ဥပသမ္ပန္နာယ အနုပသမ္ပန္နသညာ သဉ္စိစ္စ အဖာသုံ ကရောတိ, အာပတ္တိ ပါစိတ္တိယဿ.
</Paragraph>

<Paragraph number="2909" book="paci">
အနုပသမ္ပန္နာယ သဉ္စိစ္စ အဖာသုံ ကရောတိ, အာပတ္တိ ဒုက္ကဋဿ. အနုပသမ္ပန္နာယ ဥပသမ္ပန္နသညာ, အာပတ္တိ ဒုက္ကဋဿ. အနုပသမ္ပန္နာယ ဝေမတိကာ, အာပတ္တိ ဒုက္ကဋဿ. အနုပသမ္ပန္နာယ အနုပသမ္ပန္နသညာ, အာပတ္တိ ဒုက္ကဋဿ.
</Paragraph>

</Division>
<Division number="945" book="paci" e="ch" v="2" p="382">

<Paragraph number="2910" book="paci">
အနာပတ္တိ—  န အဖာသုံ ကတ္တုကာမာ အာပုစ္ဆာ ပုရတော စင်္ကမတိ ဝါ တိဋ္ဌတိ ဝါ နိသီဒတိ ဝါ သေယျံ ဝါ ကပ္ပေတိ ဥဒ္ဒိသတိ ဝါ ဥဒ္ဒိသာပေတိ ဝါ သဇ္ဈာယံ ဝါ ကရောတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2911" type="center" book="paci">
တတိယသိက္ခာပဒံ နိဋ္ဌိတံ.
</Paragraph>