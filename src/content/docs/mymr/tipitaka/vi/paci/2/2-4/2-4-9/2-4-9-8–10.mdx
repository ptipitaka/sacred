---
title: 2.4.9.8–10 သိက္ခမာန-သာမဏေရီ-ဂိဟိနိဥမ္မဒ္ဒါပနသိက္ခာပဒ
tableOfContents: false
sidebar:
  order: 8
type: tipitaka
basket: vi
book: paci
review:
  current: review
  updated: '2025-10-27T21:49:42.723386'
  updated_by: ''
  notes: ''
  history:
  - state: review
    date: '2025-10-27T21:49:42.723386'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Paragraph type="center" book="paci">
* သိက္ခမာန-သာမဏေရီ-ဂိဟိနိဥမ္မဒ္ဒါပနသိက္ခာပဒ
</Paragraph>

<Division number="1210" book="paci" e="ch" v="2" p="458">

<Paragraph number="3490" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ဘိက္ခုနိယော သိက္ခမာနာယ ဥမ္မဒ္ဒါပေန္တိပိ ပရိမဒ္ဒါပေန္တိပိ …ပေ…  သာမဏေရိယာ ဥမ္မဒ္ဒါပေန္တိပိ ပရိမဒ္ဒါပေန္တိပိ …ပေ…  ဂိဟိနိယာ ဥမ္မဒ္ဒါပေန္တိပိ ပရိမဒ္ဒါပေန္တိပိ. မနုဿာ ဝိဟာရစာရိကံ အာဟိဏ္ဍန္တာ ပဿိတွာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော ဂိဟိနိယာ ဥမ္မဒ္ဒါပေဿန္တိပိ ပရိမဒ္ဒါပေဿန္တိပိ, သေယျထာပိ ဂိဟိနိယော ကာမဘောဂိနိယော”တိ.
</Paragraph>

<Paragraph number="3491" book="paci">
အဿောသုံ ခေါ ဘိက္ခုနိယော တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ ဘိက္ခုနိယော ဂိဟိနိယာ ဥမ္မဒ္ဒါပေဿန္တိပိ ပရိမဒ္ဒါပေဿန္တိပီ”တိ …ပေ…  “သစ္စံ ကိရ, ဘိက္ခဝေ, ဘိက္ခုနိယော ဂိဟိနိယာ ဥမ္မဒ္ဒါပေန္တိပိ ပရိမဒ္ဒါပေန္တိပီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ဘိက္ခုနိယော ဂိဟိနိယာ ဥမ္မဒ္ဒါပေဿန္တိပိ ပရိမဒ္ဒါပေဿန္တိပိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="1211" book="paci" e="ch" v="2" p="458">

<Paragraph number="3492" book="paci">
<Emphasis>“ယာ ပန ဘိက္ခုနီ (သိက္ခမာနာယ …ပေ…  သာမဏေရိယာ …ပေ… ) ဂိဟိနိယာ ဥမ္မဒ္ဒါပေယျ ဝါ ပရိမဒ္ဒါပေယျ ဝါ, ပါစိတ္တိယန်”</Emphasis>တိ. (91--*93*:<Emphasis>146–148</Emphasis>)
</Paragraph>

</Division>
<Division number="1212" book="paci" e="ch" v="2" p="458">

<Paragraph number="3493" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="3494" book="paci">
<Emphasis>သိက္ခမာနာ</Emphasis> နာမ ဒွေ ဝဿာနိ ဆသု ဓမ္မေသု သိက္ခိတသိက္ခာ.
</Paragraph>

<Paragraph number="3495" book="paci">
<Emphasis>သာမဏေရီ</Emphasis> နာမ ဒသသိက္ခာပဒိကာ.
</Paragraph>

<Paragraph number="3496" book="paci">
<Emphasis>ဂိဟိနီ</Emphasis> နာမ အဂါရိနီ ဝုစ္စတိ.
</Paragraph>

<Paragraph number="3497" book="paci">
<Emphasis>ဥမ္မဒ္ဒါပေယျ ဝါ</Emphasis>တိ ဥမ္မဒ္ဒါပေတိ, အာပတ္တိ ပါစိတ္တိယဿ.
</Paragraph>

<Paragraph number="3498" book="paci">
<Emphasis>ပရိမဒ္ဒါပေယျ ဝါ</Emphasis>တိ သမ္ဗာဟာပေတိ, အာပတ္တိ ပါစိတ္တိယဿ.
</Paragraph>

</Division>
<Division number="1213" book="paci" e="ch" v="2" p="459">

<Paragraph number="3499" book="paci">
အနာပတ္တိ—  ဂိလာနာယ, အာပဒါသု, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="3500" type="center" book="paci">
အဋ္ဌမ-နဝမ-ဒသမသိက္ခာပဒါနိ နိဋ္ဌိတာနိ.
</Paragraph>