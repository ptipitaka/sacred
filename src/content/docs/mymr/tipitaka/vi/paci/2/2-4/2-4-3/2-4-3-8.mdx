---
title: 2.4.3.8 စီဝရဒါနသိက္ခာပဒ
tableOfContents: false
sidebar:
  order: 8
type: tipitaka
basket: vi
book: paci
review:
  current: review
  updated: '2025-10-20T13:11:04.741660'
  updated_by: ''
  notes: ''
  history:
  - state: review
    date: '2025-10-20T13:11:04.741660'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<DynamicBreadcrumb />


<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<Division number="916" book="paci" e="ch" v="2" p="374">

<Paragraph number="2851" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ နဋာနမ္ပိ နဋကာနမ္ပိ လင်္ဃကာနမ္ပိ သောကဇ္ဈာယိကာနမ္ပိ ကုမ္ဘထူဏိကာနမ္ပိ သမဏစီဝရံ ဒေတိ—  “မယှံ ပရိသတိ ဝဏ္ဏံ ဘာသထာ”တိ. နဋာပိ နဋကာပိ လင်္ဃကာပိ သောကဇ္ဈာယိကာပိ ကုမ္ဘထူဏိကာပိ ထုလ္လနန္ဒာယ ဘိက္ခုနိယာ ပရိသတိ ဝဏ္ဏံ ဘာသန္တိ—  “အယျာ ထုလ္လနန္ဒာ ဗဟုဿုတာ ဘာဏိကာ ဝိသာရဒါ ပဋ္ဋာ ဓမ္မိံ ကထံ ကာတုံ; ဒေထ အယျာယ, ကရောထ အယျာယာ”တိ.
</Paragraph>

<Paragraph number="2852" book="paci">
ယာ တာ ဘိက္ခုနိယော အပ္ပိစ္ဆာ, တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ အဂါရိကဿ သမဏစီဝရံ ဒဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ အဂါရိကဿ သမဏစီဝရံ ဒေတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ အဂါရိကဿ သမဏစီဝရံ ဒဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="917" book="paci" e="ch" v="2" p="374">

<Paragraph number="2853" book="paci">
<Emphasis>“ယာ ပန ဘိက္ခုနီ အဂါရိကဿ ဝါ ပရိဗ္ဗာဇကဿ ဝါ ပရိဗ္ဗာဇိကာယ ဝါ သမဏစီဝရံ ဒဒေယျ, ပါစိတ္တိယန်”</Emphasis>တိ. (*28*:<Emphasis>83</Emphasis>)
</Paragraph>

</Division>
<Division number="918" book="paci" e="ch" v="2" p="374">

<Paragraph number="2854" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2855" book="paci">
<Emphasis>အဂါရိကော</Emphasis> နာမ ယော ကောစိ အဂါရံ အဇ္ဈာဝသတိ.
</Paragraph>

<Paragraph number="2856" book="paci">
<Emphasis>ပရိဗ္ဗာဇကော</Emphasis> နာမ ဘိက္ခုဉ္စ သာမဏေရဉ္စ ဌပေတွာ ယော ကောစိ ပရိဗ္ဗာဇကသမာပန္နော.
</Paragraph>

<Paragraph number="2857" book="paci">
<Emphasis>ပရိဗ္ဗာဇိကာ</Emphasis> နာမ ဘိက္ခုနိဉ္စ သိက္ခမာနဉ္စ သာမဏေရိဉ္စ ဌပေတွာ ယာ ကာစိ ပရိဗ္ဗာဇိကသမာပန္နာ.
</Paragraph>

<Paragraph number="2858" book="paci">
<Emphasis>သမဏစီဝရံ</Emphasis> နာမ ကပ္ပကတံ ဝုစ္စတိ. ဒေတိ, အာပတ္တိ ပါစိတ္တိယဿ.
</Paragraph>

</Division>
<Division number="919" book="paci" e="ch" v="2" p="375">

<Paragraph number="2859" book="paci">
အနာပတ္တိ—  မာတာပိတူနံ ဒေတိ, တာဝကာလိကံ ဒေတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2860" type="center" book="paci">
အဋ္ဌမသိက္ခာပဒံ နိဋ္ဌိတံ.
</Paragraph>