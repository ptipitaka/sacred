---
title: 2.3.2.2 လဟုပါဝုရဏသိက္ခာပဒ
tableOfContents: false
sidebar:
  order: 2
type: tipitaka
basket: vi
book: paci
review:
  current: review
  updated: '2025-10-22T11:23:25.163609'
  updated_by: ''
  notes: ''
  history:
  - state: review
    date: '2025-10-22T11:23:25.163609'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="788" book="paci" e="ch" v="2" p="336">

<Paragraph number="2552" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန ထုလ္လနန္ဒာ ဘိက္ခုနီ ဗဟုဿုတာ ဟောတိ ဘာဏိကာ ဝိသာရဒါ ပဋ္ဋာ ဓမ္မိံ ကထံ ကာတုံ. အထ ခေါ ရာဇာ ပသေနဒိ ကောသလော ဥဏှကာလေ မဟဂ္ဃံ ခေါမံ ပါရုပိတွာ ယေန ထုလ္လနန္ဒာ ဘိက္ခုနီ တေနုပသင်္ကမိ; ဥပသင်္ကမိတွာ ထုလ္လနန္ဒံ ဘိက္ခုနိံ အဘိဝါဒေတွာ ဧကမန္တံ နိသီဒိ. ဧကမန္တံ နိသိန္နံ ခေါ ရာဇာနံ ပသေနဒိံ ကောသလံ ထုလ္လနန္ဒာ ဘိက္ခုနီ ဓမ္မိယာ ကထာယ သန္ဒဿေသိ သမာဒပေသိ သမုတ္တေဇေသိ သမ္ပဟံသေသိ. အထ ခေါ ရာဇာ ပသေနဒိ ကောသလော ထုလ္လနန္ဒာယ ဘိက္ခုနိယာ ဓမ္မိယာ ကထာယ သန္ဒဿိတော သမာဒပိတော သမုတ္တေဇိတော သမ္ပဟံသိတော ထုလ္လနန္ဒံ ဘိက္ခုနိံ ဧတဒဝေါစ—  “ဝဒေယျာသိ, အယျေ, ယေန အတ္ထော”တိ. “သစေ မေ တွံ, မဟာရာဇ, ဒါတုကာမောသိ, ဣမံ ခေါမံ ဒေဟီ”တိ. အထ ခေါ ရာဇာ ပသေနဒိ ကောသလော ထုလ္လနန္ဒာယ ဘိက္ခုနိယာ ခေါမံ ဒတွာ ဥဋ္ဌာယာသနာ ထုလ္လနန္ဒံ ဘိက္ခုနိံ အဘိဝါဒေတွာ ပဒက္ခိဏံ ကတွာ ပက္ကာမိ. မနုဿာ ဥဇ္ဈာယန္တိ ခိယျန္တိ ဝိပါစေန္တိ—  “မဟိစ္ဆာ ဣမာ ဘိက္ခုနိယော အသန္တုဋ္ဌာ. ကထဉှိ နာမ ရာဇာနံ ခေါမံ ဝိညာပေဿန္တီ”တိ.
</Paragraph>

<Paragraph number="2553" book="paci">
အဿောသုံ ခေါ ဘိက္ခုနိယော တေသံ မနုဿာနံ ဥဇ္ဈာယန္တာနံ ခိယျန္တာနံ ဝိပါစေန္တာနံ. ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ ရာဇာနံ ခေါမံ ဝိညာပေဿတီ”တိ …ပေ…  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ရာဇာနံ ခေါမံ ဝိညာပေတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ရာဇာနံ ခေါမံ ဝိညာပေဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="789" book="paci" e="ch" v="2" p="337">

<Paragraph number="2554" book="paci">
<Emphasis>“လဟုပါဝုရဏံ ပန ဘိက္ခုနိယာ စေတာပေန္တိယာ အဍ္ဎတေယျကံသပရမံ စေတာပေတဗ္ဗံ. တတော စေ ဥတ္တရိ စေတာပေယျ, နိဿဂ္ဂိယံ ပါစိတ္တိယန်”</Emphasis>တိ. (*12*:<Emphasis>37</Emphasis>)
</Paragraph>

</Division>
<Division number="790" book="paci" e="ch" v="2" p="337">

<Paragraph number="2555" book="paci">
<Emphasis>လဟုပါဝုရဏံ</Emphasis> နာမ ယံ ကိဉ္စိ ဥဏှကာလေ ပါဝုရဏံ.
</Paragraph>

<Paragraph number="2556" book="paci">
<Emphasis>စေတာပေန္တိယာ</Emphasis>တိ ဝိညာပေန္တိယာ.
</Paragraph>

<Paragraph number="2557" book="paci">
<Emphasis>အဍ္ဎတေယျကံသပရမံ စေတာပေတဗ္ဗန်</Emphasis>တိ ဒသကဟာပဏဂ္ဃနကံ စေတာပေတဗ္ဗံ.
</Paragraph>

<Paragraph number="2558" book="paci">
<Emphasis>တတော စေ ဥတ္တရိ စေတာပေယျာ</Emphasis>တိ တတုတ္တရိ ဝိညာပေတိ, ပယောဂေ ဒုက္ကဋံ. ပဋိလာဘေန နိဿဂ္ဂိယံ ဟောတိ. နိဿဇ္ဇိတဗ္ဗံ သံဃဿ ဝါ ဂဏဿ ဝါ ဧကဘိက္ခုနိယာ ဝါ. ဧဝဉ္စ ပန, ဘိက္ခဝေ, နိဿဇ္ဇိတဗ္ဗံ …ပေ…  “ဣဒံ မေ, အယျေ, လဟုပါဝုရဏံ အတိရေကအဍ္ဎတေယျကံသပရမံ စေတာပိတံ နိဿဂ္ဂိယံ, ဣမာဟံ သံဃဿ နိဿဇ္ဇာမီ”တိ …ပေ…  ဒဒေယျာ”တိ …ပေ…  ဒဒေယျုန်”တိ …ပေ…  အယျာယ ဒမ္မီ”တိ.
</Paragraph>

</Division>
<Division number="791" book="paci" e="ch" v="2" p="338">

<Paragraph number="2559" book="paci">
အတိရေကအဍ္ဎတေယျကံသေ အတိရေကသညာ စေတာပေတိ, နိဿဂ္ဂိယံ ပါစိတ္တိယံ. အတိရေကအဍ္ဎတေယျကံသေ ဝေမတိကာ စေတာပေတိ, နိဿဂ္ဂိယံ ပါစိတ္တိယံ. အတိရေကအဍ္ဎတေယျကံသေ ဦနကသညာ စေတာပေတိ, နိဿဂ္ဂိယံ ပါစိတ္တိယံ.
</Paragraph>

<Paragraph number="2560" book="paci">
ဦနကအဍ္ဎတေယျကံသေ အတိရေကသညာ, အာပတ္တိ ဒုက္ကဋဿ. ဦနကအဍ္ဎတေယျကံသေ ဝေမတိကာ, အာပတ္တိ ဒုက္ကဋဿ. ဦနကအဍ္ဎတေယျကံသေ ဦနကသညာ, အနာပတ္တိ.
</Paragraph>

</Division>
<Division number="792" book="paci" e="ch" v="2" p="338">

<Paragraph number="2561" book="paci">
အနာပတ္တိ—  အဍ္ဎတေယျကံသပရမံ စေတာပေတိ, ဦနကအဍ္ဎတေယျကံသပရမံ စေတာပေတိ, ဉာတကာနံ, ပဝါရိတာနံ, အညဿတ္ထာယ, အတ္တနော ဓနေန, မဟဂ္ဃံ စေတာပေတုကာမဿ အပ္ပဂ္ဃံ စေတာပေတိ, ဥမ္မတ္တိကာယ, အာဒိကမ္မိကာယာတိ.

</Paragraph>
</Division>

<Paragraph number="2562" type="center" book="paci">
ဒွါဒသမသိက္ခာပဒံ နိဋ္ဌိတံ.
</Paragraph>