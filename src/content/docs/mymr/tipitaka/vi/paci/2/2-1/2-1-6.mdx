---
title: 2.1.6 ဝဇ္ဇပ္ပဋိစ္ဆာဒိကာသိက္ခာပဒ
tableOfContents: false
sidebar:
  order: 6
type: tipitaka
basket: vi
book: paci
review:
  current: review
  updated: '2025-10-22T11:23:24.462577'
  updated_by: ''
  notes: ''
  history:
  - state: review
    date: '2025-10-22T11:23:24.462577'
    updated_by: ''
    notes: ''
    previous_state: draft
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';
import ReviewStatus from '@components/ReviewStatus.astro';
import HypothesisAnnotation from '@components/HypothesisAnnotation.astro';

<ReviewStatus review={frontmatter.review} showDetails={true} />

<HypothesisAnnotation frontmatter={frontmatter} />

<DynamicBreadcrumb />

<Division number="664" book="paci" e="ch" v="2" p="279">

<Paragraph number="2139" book="paci">
တေန သမယေန ဗုဒ္ဓေါ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ. တေန ခေါ ပန သမယေန သုန္ဒရီနန္ဒာ ဘိက္ခုနီ သာဠှေန မိဂါရနတ္တုနာ ဂဗ္ဘိနီ ဟောတိ. ယာဝ ဂဗ္ဘော တရုဏော အဟောသိ တာဝ ဆာဒေသိ. ပရိပက္ကေ ဂဗ္ဘေ ဝိဗ္ဘမိတွာ ဝိဇာယိ. ဘိက္ခုနိယော ထုလ္လနန္ဒံ ဘိက္ခုနိံ ဧတဒဝေါစုံ—  “သုန္ဒရီနန္ဒာ ခေါ, အယျေ, အစိရဝိဗ္ဘန္တာ ဝိဇာတာ. ကစ္စိ နော သာ ဘိက္ခုနီယေဝ သမာနာ ဂဗ္ဘိနီ”တိ? “ဧဝံ, အယျေ”တိ. “ကိဿ ပန တွံ, အယျေ, ဇာနံ ပါရာဇိကံ ဓမ္မံ အဇ္ဈာပန္နံ ဘိက္ခုနိံ နေဝတ္တနာ ပဋိစောဒေသိ န ဂဏဿ အာရောစေသီ”တိ? “ယော ဧတိဿာ အဝဏ္ဏော မယှေသော အဝဏ္ဏော, ယာ ဧတိဿာ အကိတ္တိ မယှေသာ အကိတ္တိ, ယော ဧတိဿာ အယသော မယှေသော အယသော, ယော ဧတိဿာ အလာဘော မယှေသော အလာဘော. ကျာဟံ, အယျေ, အတ္တနော အဝဏ္ဏံ အတ္တနော အကိတ္တိံ အတ္တနော အယသံ အတ္တနော အလာဘံ ပရေသံ အာရောစေဿာမီ”တိ? ယာ တာ ဘိက္ခုနိယော အပ္ပိစ္ဆာ …ပေ…  တာ ဥဇ္ဈာယန္တိ ခိယျန္တိ ဝိပါစေန္တိ—  “ကထဉှိ နာမ အယျာ ထုလ္လနန္ဒာ ဇာနံ ပါရာဇိကံ ဓမ္မံ အဇ္ဈာပန္နံ ဘိက္ခုနိံ နေဝတ္တနာ ပဋိစောဒေဿတိ န ဂဏဿ အာရောစေဿတီ”တိ.
</Paragraph>

<Paragraph number="2140" book="paci">
အထ ခေါ တာ ဘိက္ခုနိယော ဘိက္ခူနံ ဧတမတ္ထံ အာရောစေသုံ. ဘိက္ခူ ဘဂဝတော ဧတမတ္ထံ အာရောစေသုံ. အထ ခေါ ဘဂဝါ ဧတသ္မိံ နိဒါနေ ဧတသ္မိံ ပကရဏေ ဘိက္ခုသံဃံ သန္နိပါတာပေတွာ ဘိက္ခူ ပဋိပုစ္ဆိ—  “သစ္စံ ကိရ, ဘိက္ခဝေ, ထုလ္လနန္ဒာ ဘိက္ခုနီ ဇာနံ ပါရာဇိကံ ဓမ္မံ အဇ္ဈာပန္နံ ဘိက္ခုနိံ နေဝတ္တနာ ပဋိစောဒေတိ န ဂဏဿ အာရောစေတီ”တိ? “သစ္စံ, ဘဂဝါ”တိ. ဝိဂရဟိ ဗုဒ္ဓေါ ဘဂဝါ …ပေ…  ကထဉှိ နာမ, ဘိက္ခဝေ, ထုလ္လနန္ဒာ ဘိက္ခုနီ ဇာနံ ပါရာဇိကံ ဓမ္မံ အဇ္ဈာပန္နံ ဘိက္ခုနိံ နေဝတ္တနာ ပဋိစောဒေဿတိ န ဂဏဿ အာရောစေဿတိ. နေတံ, ဘိက္ခဝေ, အပ္ပသန္နာနံ ဝါ ပသာဒါယ …ပေ…  ဧဝဉ္စ ပန, ဘိက္ခဝေ, ဘိက္ခုနိယော ဣမံ သိက္ခာပဒံ ဥဒ္ဒိသန္တု—
</Paragraph>

</Division>
<Division number="665" book="paci" e="ch" v="2" p="280">

<Paragraph number="2141" book="paci">
<Emphasis>“ယာ ပန ဘိက္ခုနီ ဇာနံ ပါရာဇိကံ ဓမ္မံ အဇ္ဈာပန္နံ ဘိက္ခုနိံ နေဝတ္တနာ ပဋိစောဒေယျ န ဂဏဿ အာရောစေယျ, ယဒါ စ သာ ဌိတာ ဝါ အဿ စုတာ ဝါ နာသိတာ ဝါ အဝဿဋာ ဝါ, သာ ပစ္ဆာ ဧဝံ ဝဒေယျ—  ‘ပုဗ္ဗေဝါဟံ, အယျေ, အညာသိံ ဧတံ ဘိက္ခုနိံ ဧဝရူပါ စ ဧဝရူပါ စ သာ ဘဂိနီတိ</Emphasis>, <Emphasis>နော စ ခေါ အတ္တနာ ပဋိစောဒေဿံ န ဂဏဿ အာရောစေဿန်’တိ, အယမ္ပိ ပါရာဇိကာ ဟောတိ အသံဝါသာ ဝဇ္ဇပ္ပဋိစ္ဆာဒိကာ</Emphasis>”တိ. (*6*:<Emphasis>6</Emphasis>)
</Paragraph>

</Division>
<Division number="666" book="paci" e="ch" v="2" p="280">

<Paragraph number="2142" book="paci">
<Emphasis>ယာ ပနာ</Emphasis>တိ ယာ ယာဒိသာ …ပေ…  <Emphasis>ဘိက္ခုနီ</Emphasis>တိ …ပေ…  အယံ ဣမသ္မိံ အတ္ထေ အဓိပ္ပေတာ ဘိက္ခုနီတိ.
</Paragraph>

<Paragraph number="2143" book="paci">
<Emphasis>ဇာနာတိ</Emphasis> နာမ သာမံ ဝါ ဇာနာတိ, အညေ ဝါ တဿာ အာရောစေန္တိ, သာ ဝါ အာရောစေတိ.
</Paragraph>

<Paragraph number="2144" book="paci">
<Emphasis>ပါရာဇိကံ ဓမ္မံ အဇ္ဈာပန္နန်</Emphasis>တိ အဋ္ဌန္နံ ပါရာဇိကာနံ အညတရံ ပါရာဇိကံ အဇ္ဈာပန္နံ.
</Paragraph>

<Paragraph number="2145" book="paci">
<Emphasis>နေဝတ္တနာ ပဋိစောဒေယျာ</Emphasis>တိ န သယံ စောဒေယျ.
</Paragraph>

<Paragraph number="2146" book="paci">
<Emphasis>န ဂဏဿ အာရောစေယျာ</Emphasis>တိ န အညာသံ ဘိက္ခုနီနံ အာရောစေယျ.
</Paragraph>

<Paragraph number="2147" book="paci">
<Emphasis>ယဒါ စ သာ ဌိတာ ဝါ အဿ စုတာ ဝါ</Emphasis>တိ <Emphasis>ဌိတာ</Emphasis> နာမ သလိင်္ဂေ ဌိတာ ဝုစ္စတိ. <Emphasis>စုတာ</Emphasis> နာမ ကာလင်္ကတာ ဝုစ္စတိ. <Emphasis>နာသိတာ</Emphasis> နာမ သယံ ဝါ ဝိဗ္ဘန္တာ ဟောတိ အညေဟိ ဝါ နာသိတာ. <Emphasis>အဝဿဋာ</Emphasis> နာမ တိတ္ထာယတနံ သင်္ကန္တာ ဝုစ္စတိ. သာ ပစ္ဆာ ဧဝံ ဝဒေယျ—  “ပုဗ္ဗေဝါဟံ, အယျေ, အညာသိံ ဧတံ ဘိက္ခုနိံ ဧဝရူပါ စ ဧဝရူပါ စ သာ ဘဂိနီ”တိ.
</Paragraph>

<Paragraph number="2148" book="paci">
<Emphasis>နော စ ခေါ အတ္တနာ ပဋိစောဒေဿန်</Emphasis>တိ သယံ ဝါ န စောဒေဿံ.
</Paragraph>

<Paragraph number="2149" book="paci">
<Emphasis>န ဂဏဿ အာရောစေဿန်</Emphasis>တိ န အညာသံ ဘိက္ခုနီနံ အာရောစေဿံ.
</Paragraph>

<Paragraph number="2150" book="paci">
<Emphasis>အယမ္ပီ</Emphasis>တိ ပုရိမာယော ဥပါဒါယ ဝုစ္စတိ.
</Paragraph>

<Paragraph number="2151" book="paci">
<Emphasis>ပါရာဇိကာ ဟောတီ</Emphasis>တိ သေယျထာပိ နာမ ပဏ္ဍုပလာသော ဗန္ဓနာ ပမုတ္တော အဘဗ္ဗော ဟရိတတ္ထာယ, ဧဝမေဝ ဘိက္ခုနီ ဇာနံ ပါရာဇိကံ ဓမ္မံ အဇ္ဈာပန္နံ ဘိက္ခုနိံ နေဝတ္တနာ ပဋိစောဒေဿာမိ န ဂဏဿ အာရောစေဿာမီတိ ဓုရံ နိက္ခိတ္တမတ္တေ အဿမဏီ ဟောတိ အသကျဓီတာ. တေန ဝုစ္စတိ ပါရာဇိကာ ဟောတီတိ.
</Paragraph>

<Paragraph number="2152" book="paci">
<Emphasis>အသံဝါသာ</Emphasis>တိ <Emphasis>သံဝါသော</Emphasis> နာမ ဧကကမ္မံ ဧကုဒ္ဒေသော သမသိက္ခတာ. ဧသော သံဝါသော နာမ. သော တာယ သဒ္ဓိံ နတ္ထိ. တေန ဝုစ္စတိ အသံဝါသာတိ.
</Paragraph>

</Division>
<Division number="667" book="paci" e="ch" v="2" p="281">

<Paragraph number="2153" book="paci">
အနာပတ္တိ—  “သံဃဿ ဘဏ္ဍနံ ဝါ ကလဟော ဝါ ဝိဂ္ဂဟော ဝါ ဝိဝါဒေါ ဝါ ဘဝိဿတီ”တိ နာရောစေတိ, “သံဃဘေဒေါ ဝါ သံဃရာဇိ ဝါ ဘဝိဿတီ”တိ နာရောစေတိ, “အယံ ကက္ခဠာ ဖရုသာ ဇီဝိတန္တရာယံ ဝါ ဗြဟ္မစရိယန္တရာယံ ဝါ ကရိဿတီ”တိ နာရောစေတိ, အညာ ပတိရူပါ ဘိက္ခုနိယော အပဿန္တီ နာရောစေတိ, နစ္ဆာဒေတုကာမာ နာရောစေတိ, ပညာယိဿတိ သကေန ကမ္မေနာတိ နာရောစေတိ, ဥမ္မတ္တိကာယ …ပေ…  အာဒိကမ္မိကာယာတိ.

</Paragraph>
</Division>

<Paragraph number="2154" type="center" book="paci">
ဒုတိယပါရာဇိကံ သမတ္တံ.
</Paragraph>