---
title: "1.2.5 सञ्चरित्तसिक्खापद"
tableOfContents: false
sidebar:
  order: 9
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="296" book="para">

<Paragraph number="1220" book="para">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन आयस्मा उदायी सावत्थियं कुलूपको होति. बहुकानि कुलानि उपसङ्कमति. यत्थ पस्सति कुमारकं वा अपजापतिकं, कुमारिकं वा अपतिकं, कुमारकस्स मातापितूनं सन्तिके कुमारिकाय वण्णं भणति—  “अमुकस्स कुलस्स कुमारिका अभिरूपा दस्सनीया पासादिका पण्डिता ब्यत्ता मेधाविनी दक्खा अनलसा. छन्ना सा कुमारिका इमस्स कुमारकस्सा”ति. ते एवं वदन्ति—  “एते खो, भन्ते, अम्हे न जानन्ति—  ‘के वा इमे कस्स वा’ति. सचे, भन्ते, अय्यो दापेय्य आनेय्याम मयं तं कुमारिकं इमस्स कुमारकस्सा”ति. कुमारिकाय मातापितूनं सन्तिके कुमारकस्स वण्णं भणति—  “अमुकस्स कुलस्स कुमारको अभिरूपो दस्सनीयो पासादिको पण्डितो ब्यत्तो मेधावी दक्खो अनलसो. छन्नायं कुमारिका तस्स कुमारकस्सा”ति. ते एवं वदन्ति—  “एते खो, भन्ते, अम्हे न जानन्ति—  ‘के वा इमे कस्स वा’ति, किस्मिं विय कुमारिकाय वत्तुं. सचे, भन्ते, अय्यो याचापेय्य दज्जेय्याम मयं इमं कुमारिकं तस्स कुमारकस्सा”ति. एतेनेव उपायेन आवाहानिपि कारापेति, विवाहानिपि कारापेति, वारेय्यानिपि कारापेति.



</Paragraph>

</Division>
<Division number="297" book="para">

<Paragraph number="1221" book="para">
तेन खो पन समयेन अञ्ञतरिस्सा पुराणगणकिया धीता अभिरूपा होति दस्सनीया पासादिका. तिरोगामका आजीवकसावका आगन्त्वा तं गणकिं एतदवोचुं—  “देहाय्ये, इमं कुमारिकं अम्हाकं कुमारकस्सा”ति. सा एवमाह—  “अहं ख्वय्यो, तुम्हे न जानामि—  ‘के वा इमे कस्स वा’ति. अयञ्च मे एकधीतिका, तिरोगामो च गन्तब्बो, नाहं दस्सामी”ति. मनुस्सा ते आजीवकसावके एतदवोचुं—  “किस्स तुम्हे, अय्यो, आगतत्था”ति? “इध मयं, अय्यो, अमुकं नाम गणकिं धीतरं याचिम्हा अम्हाकं कुमारकस्स. सा एवमाह—  ‘अहं ख्वय्यो, तुम्हे न जानामि—  के वा इमे कस्स वा’ति. अयञ्च मे एकधीतिका, तिरोगामो च गन्तब्बो, नाहं दस्सामी”ति. “किस्स तुम्हे, अय्यो, तं गणकिं धीतरं याचित्थ? ननु अय्यो उदायी वत्तब्बो. अय्यो उदायी दापेस्सती”ति.



</Paragraph>

<Paragraph number="1222" book="para">
अथ खो ते आजीवकसावका येनायस्मा उदायी तेनुपसङ्कमिंसु; उपसङ्कमित्वा आयस्मन्तं उदायिं एतदवोचुं—  “इध मयं, भन्ते, अमुकं नाम गणकिं धीतरं याचिम्हा अम्हाकं कुमारकस्स. सा एवमाह—  ‘अहं ख्वय्यो, तुम्हे न जानामि—  के वा इमे कस्स वाति. अयञ्च मे एकधीतिका, तिरोगामो च गन्तब्बो, नाहं दस्सामी’ति. साधु, भन्ते, अय्यो तं गणकिं धीतरं दापेतु अम्हाकं कुमारकस्सा”ति.



</Paragraph>

<Paragraph number="1223" book="para">
अथ खो आयस्मा उदायी येन सा गणकी तेनुपसङ्कमि; उपसङ्कमित्वा तं गणकिं एतदवोच—  “किस्सिमेसं धीतरं न देसी”ति? “अहं ख्वय्य, इमे न जानामि—  ‘के वा इमे कस्स वा’ति. अयञ्च मे एकधीतिका, तिरोगामो च गन्तब्बो, नाहं दस्सामी”ति. “देहिमेसं. अहं इमे जानामी”ति. “सचे, भन्ते, अय्यो जानाति, दस्सामी”ति. अथ खो सा गणकी तेसं आजीवकसावकानं धीतरं अदासि. अथ खो ते आजीवकसावका तं कुमारिकं नेत्वा मासंयेव सुणिसभोगेन भुञ्जिंसु. ततो अपरेन दासिभोगेन भुञ्जन्ति.



</Paragraph>

<Paragraph number="1224" book="para">
अथ खो सा कुमारिका मातुया सन्तिके दूतं पाहेसि—  “अहञ्हि दुग्गता दुक्खिता, न सुखं लभामि. मासंयेव मं सुणिसभोगेन भुञ्जिंसु. ततो अपरेन दासिभोगेन भुञ्जन्ति. आगच्छतु मे, माता, मं नेस्सतू”ति. अथ खो सा गणकी येन ते आजीवकसावका तेनुपसङ्कमि; उपसङ्कमित्वा ते आजीवकसावके एतदवोच—  “माय्यो, इमं कुमारिकं दासिभोगेन भुञ्जित्थ. सुणिसभोगेन इमं कुमारिकं भुञ्जथा”ति. ते एवमाहंसु—  “नत्थम्हाकं तया सद्धिं आहारूपहारो, समणेन सद्धिं अम्हाकं आहारूपहारो, गच्छ त्वं, न मयं तं जानामा”ति. अथ खो सा गणकी तेहि आजीवकसावकेहि अपसादिता पुनदेव सावत्थिं पच्चागञ्छि.



</Paragraph>

<Paragraph number="1225" book="para">
दुतियम्पि खो सा कुमारिका मातुया सन्तिके दूतं पाहेसि—  “अहञ्हि दुग्गता दुक्खिता, न सुखं लभामि. मासंयेव मं सुणिसभोगेन भुञ्जिंसु. ततो अपरेन दासिभोगेन भुञ्जन्ति. आगच्छतु मे, माता, मं नेस्सतू”ति. अथ खो सा गणकी येनायस्मा उदायी तेनुपसङ्कमि; उपसङ्कमित्वा आयस्मन्तं उदायिं एतदवोच—  “सा किर, भन्ते, कुमारिका दुग्गता दुक्खिता, न सुखं लभति. मासंयेव नं सुणिसभोगेन भुञ्जिंसु. ततो अपरेन दासिभोगेन भुञ्जन्ति. वदेय्याथ, भन्ते—  ‘माय्यो, इमं कुमारिकं दासिभोगेन भुञ्जित्थ. सुणिसभोगेन इमं कुमारिकं भुञ्जथा’”ति.



</Paragraph>

<Paragraph number="1226" book="para">
अथ खो आयस्मा उदायी येन ते आजीवकसावका तेनुपसङ्कमि; उपसङ्कमित्वा ते आजीवकसावके एतदवोच—  “माय्यो, इमं कुमारिकं दासिभोगेन भुज्जित्थ. सुणिसभोगेन इमं कुमारिकं भुञ्जथा”ति. ते एवमाहंसु—  “नत्थम्हाकं तया सद्धिं आहारूपहारो, गणकिया सद्धिं अम्हाकं आहारूपहारो. समणेन भवितब्बं अब्यावटेन. समणो अस्स सुसमणो, गच्छ त्वं, न मयं तं जानामा”ति. अथ खो आयस्मा उदायी तेहि आजीवकसावकेहि अपसादितो पुनदेव सावत्थिं पच्चागञ्छि.



</Paragraph>

<Paragraph number="1227" book="para">
ततियम्पि खो सा कुमारिका मातुया सन्तिके दूतं पाहेसि—  “अहञ्हि दुग्गता दुक्खिता, न सुखं लभामि. मासंयेव मं सुणिसभोगेन भुञ्जिंसु. ततो अपरेन दासिभोगेन भुञ्जन्ति. आगच्छतु मे, माता, मं नेस्सतू”ति. दुतियम्पि खो सा गणकी येनायस्मा उदायी तेनुपसङ्कमि; उपसङ्कमित्वा आयस्मन्तं उदायिं एतदवोच—  “सा किर, भन्ते, कुमारिका दुग्गता दुक्खिता, न सुखं लभति. मासंयेव नं सुणिसभोगेन भुञ्जिंसु. ततो अपरेन दासिभोगेन भुञ्जन्ति. वदेय्याथ, भन्ते—  ‘माय्यो, इमं कुमारिकं दासिभोगेन भुञ्जित्थ, सुणिसभोगेन इमं कुमारिकं भुञ्जथा’”ति. “पठमम्पाहं तेहि आजीवकसावकेहि अपसादितो, गच्छ त्वं, नाहं गमिस्सामी”ति.



</Paragraph>

</Division>
<Division number="298" book="para">

<Paragraph number="1228" book="para">
अथ खो सा गणकी उज्झायति खिय्यति विपाचेति—  “एवं दुग्गतो होतु अय्यो उदायी, एवं दुक्खितो होतु अय्यो उदायी, एवं मा सुखं लभतु अय्यो उदायी, यथा मे कुमारिका दुग्गता दुक्खिता न सुखं लभति पापिकाय सस्सुया पापकेन ससुरेन पापकेन सामिकेना”ति.



</Paragraph>

<Paragraph number="1229" book="para">
सापि खो कुमारिका उज्झायति खिय्यति विपाचेति—  “एवं दुग्गतो होतु अय्यो उदायी, एवं दुक्खितो होतु अय्यो उदायी, एवं मा सुखं लभतु अय्यो उदायी, यथाहं दुग्गता दुक्खिता न सुखं लभामि पापिकाय सस्सुया पापकेन ससुरेन पापकेन सामिकेना”ति.



</Paragraph>

<Paragraph number="1230" book="para">
अञ्ञापि इत्थियो असन्तुट्ठा सस्सूहि वा ससुरेहि वा सामिकेहि वा, ता एवं ओयाचन्ति—  “एवं दुग्गतो होतु अय्यो उदायी, एवं दुक्खितो होतु अय्यो उदायी, एवं मा सुखं लभतु अय्यो उदायी, यथा मयं दुग्गता दुक्खिता न सुखं लभाम पापिकाहि सस्सूहि पापकेहि ससुरेहि पापकेहि सामिकेही”ति.



</Paragraph>

<Paragraph number="1231" book="para">
या पन ता इत्थियो सन्तुट्ठा सस्सूहि वा ससुरेहि वा सामिकेहि वा ता एवं आयाचन्ति—  “एवं सुखितो होतु अय्यो उदायी, एवं सज्जितो होतु अय्यो उदायी, एवं सुखमेधो होतु अय्यो उदायी, यथा मयं सुखिता सज्जिता सुखमेधा भद्दिकाहि सस्सूहि भद्दकेहि ससुरेहि भद्दकेहि सामिकेही”ति.



</Paragraph>

<Paragraph number="1232" book="para">
अस्सोसुं खो भिक्खू एकच्चानं इत्थीनं ओयाचन्तीनं एकच्चानं इत्थीनं आयाचन्तीनं. ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम आयस्मा उदायी सञ्चरित्तं समापज्जिस्सती”ति.



</Paragraph>

<Paragraph number="1233" book="para">
अथ खो ते भिक्खू आयस्मन्तं उदायिं अनेकपरियायेन विगरहित्वा भगवतो एतमत्थं आरोचेसुं. अथ खो भगवा एतस्मिं निदाने एतस्मिं पकरणे भिक्खुसंघं सन्निपातापेत्वा आयस्मन्तं उदायिं पटिपुच्छि—  “सच्चं किर त्वं, उदायि, सञ्चरित्तं समापज्जसी”ति? “सच्चं, भगवा”ति. विगरहि बुद्धो भगवा …पे…  कथञ्हि नाम त्वं, मोघपुरिस, सञ्चरित्तं समापज्जिस्ससि. नेतं, मोघपुरिस, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—



</Paragraph>

</Division>
<Division number="299" book="para">

<Paragraph number="1234" book="para">
<Emphasis>“यो पन भिक्खु सञ्चरित्तं समापज्जेय्य, इत्थिया वा पुरिसमतिं पुरिसस्स वा इत्थिमतिं, जायत्तने वा जारत्तने वा, संघादिसेसो”</Emphasis>ति.



</Paragraph>

<Paragraph number="1235" book="para">
एवञ्चिदं भगवता भिक्खूनं सिक्खापदं पञ्ञत्तं होति.



</Paragraph>

</Division>
<Division number="300" book="para">

<Paragraph number="1236" book="para">
तेन खो पन समयेन सम्बहुला धुत्ता उय्याने परिचारेन्ता अञ्ञतरिस्सा वेसिया सन्तिके दूतं पाहेसुं—  “आगच्छतु उय्याने परिचारेस्सामा”ति. सा एवमाह—  “अहं ख्वय्यो, तुम्हे न जानामि—  ‘के वा इमे कस्स वा’ति. अहञ्चम्हि बहुभण्डा बहुपरिक्खारा, बहिनगरञ्च गन्तब्बं. नाहं गमिस्सामी”ति.



</Paragraph>

<Paragraph number="1237" book="para">
अथ खो सो दूतो तेसं धुत्तानं एतमत्थं आरोचेसि. एवं वुत्ते, अञ्ञतरो पुरिसो ते धुत्ते एतदवोच—  “किस्स तुम्हे, अय्यो, एतं वेसिं याचित्थ? ननु अय्यो उदायी वत्तब्बो. अय्यो उदायी उय्योजेस्सती”ति. एवं वुत्ते, अञ्ञतरो उपासको तं पुरिसं एतदवोच—  “माय्यो, एवं अवच. न कप्पति समणानं सक्यपुत्तियानं एवरूपं कातुं. नाय्यो उदायी एवं करिस्सती”ति. एवं वुत्ते, “करिस्सति न करिस्सती”ति अब्भुतमकंसु.



</Paragraph>

<Paragraph number="1238" book="para">
अथ खो ते धुत्ता येनायस्मा उदायी तेनुपसङ्कमिंसु; उपसङ्कमित्वा आयस्मन्तं उदायिं एतदवोचुं—  “इध मयं, भन्ते, उय्याने परिचारेन्ता असुकाय नाम वेसिया सन्तिके दूतं पहिणिम्हा—  ‘आगच्छतु उय्याने परिचारेस्सामा’ति. सा एवमाह—  ‘अहं ख्वय्यो, तुम्हे न जानामि—  के वा इमे कस्स वाति, अहञ्चम्हि बहुभण्डा बहुपरिक्खारा, बहिनगरञ्च गन्तब्बं. नाहं गमिस्सामी’ति. साधु, भन्ते, अय्यो तं वेसिं उय्योजेतू”ति.



</Paragraph>

<Paragraph number="1239" book="para">
अथ खो आयस्मा उदायी येन सा वेसी तेनुपसङ्कमि; उपसङ्कमित्वा तं वेसिं एतदवोच—  “किस्सिमेसं न गच्छसी”ति? “अहं ख्वय्य, इमे न जानामि—  ‘के वा इमे कस्स वा’ति. अहञ्चम्हि बहुभण्डा बहुपरिक्खारा, बहिनगरञ्च गन्तब्बं. नाहं गमिस्सामी”ति. “गच्छिमेसं. अहं इमे जानामी”ति. “सचे, भन्ते, अय्यो जानाति अहं गमिस्सामी”ति. अथ खो ते धुत्ता तं वेसिं आदाय उय्यानं अगमंसु. अथ खो सो उपासको उज्झायति खिय्यति विपाचेति—  “कथञ्हि नाम अय्यो उदायी तङ्खणिकं सञ्चरित्तं समापज्जिस्सती”ति.



</Paragraph>

<Paragraph number="1240" book="para">
अस्सोसुं खो भिक्खू तस्स उपासकस्स उज्झायन्तस्स खिय्यन्तस्स विपाचेन्तस्स. ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम आयस्मा उदायी तङ्खणिकं सञ्चरित्तं समापज्जिस्सती”ति.



</Paragraph>

<Paragraph number="1241" book="para">
अथ खो ते भिक्खू आयस्मन्तं उदायिं अनेकपरियायेन विगरहित्वा भगवतो एतमत्थं आरोचेसुं …पे…  “सच्चं किर त्वं, उदायि, तङ्खणिकं सञ्चरित्तं समापज्जसी”ति? “सच्चं, भगवा”ति. विगरहि बुद्धो भगवा …पे…  कथञ्हि नाम त्वं, मोघपुरिस, तङ्खणिकं सञ्चरित्तं समापज्जिस्ससि? नेतं, मोघपुरिस, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—



</Paragraph>

</Division>
<Division number="301" book="para">

<Paragraph number="1242" book="para">
<Emphasis>“यो पन भिक्खु सञ्चरित्तं समापज्जेय्य, इत्थिया वा पुरिसमतिं पुरिसस्स वा इत्थिमतिं, जायत्तने वा जारत्तने वा, अन्तमसो तङ्खणिकायपि, संघादिसेसो”</Emphasis>ति. (*5*:<Emphasis>9</Emphasis>)



</Paragraph>

</Division>
<Division number="302" book="para">

<Paragraph number="1243" book="para">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.



</Paragraph>

<Paragraph number="1244" book="para">
<Emphasis>सञ्चरित्तं समापज्जेय्या</Emphasis>ति इत्थिया वा पहितो पुरिसस्स सन्तिके गच्छति, पुरिसेन वा पहितो इत्थिया सन्तिके गच्छति.



</Paragraph>

<Paragraph number="1245" book="para">
<Emphasis>इत्थिया वा पुरिसमतिन्</Emphasis>ति पुरिसस्स मतिं इत्थिया आरोचेति.



</Paragraph>

<Paragraph number="1246" book="para">
<Emphasis>पुरिसस्स वा इत्थिमतिन्</Emphasis>ति इत्थिया मतिं पुरिसस्स आरोचेति.



</Paragraph>

<Paragraph number="1247" book="para">
<Emphasis>जायत्तने वा</Emphasis>ति जाया भविस्ससि.



</Paragraph>

<Paragraph number="1248" book="para">
<Emphasis>जारत्तने वा</Emphasis>ति जारी भविस्ससि.



</Paragraph>

<Paragraph number="1249" book="para">
<Emphasis>अन्तमसो तङ्खणिकायपी</Emphasis>ति मुहुत्तिका भविस्ससि.



</Paragraph>

<Paragraph number="1250" book="para">
<Emphasis>संघादिसेसो</Emphasis>ति …पे…  तेनपि वुच्चति “संघादिसेसो”ति.



</Paragraph>

</Division>
<Division number="303" book="para">

<Paragraph number="1251" book="para">
दस इत्थियो—  मातुरक्खिता पितुरक्खिता मातापितुरक्खिता भातुरक्खिता भगिनिरक्खिता ञातिरक्खिता गोत्तरक्खिता धम्मरक्खिता सारक्खा सपरिदण्डा.



</Paragraph>

<Paragraph number="1252" book="para">
दस भरियायो—  धनक्कीता छन्दवासिनी भोगवासिनी पटवासिनी ओदपत्तकिनी ओभटचुम्बटा दासी च भरिया च कम्मकारी च भरिया च धजाहटा मुहुत्तिका.



</Paragraph>

</Division>
<Division number="304" book="para">

<Paragraph number="1253" book="para">
<Emphasis>मातुरक्खिता</Emphasis> नाम माता रक्खति गोपेति इस्सरियं कारेति वसं वत्तेति.



</Paragraph>

<Paragraph number="1254" book="para">
<Emphasis>पितुरक्खिता</Emphasis> नाम पिता रक्खति गोपेति इस्सरियं कारेति वसं वत्तेति.



</Paragraph>

<Paragraph number="1255" book="para">
<Emphasis>मातापितुरक्खिता</Emphasis> नाम मातापितरो रक्खन्ति गोपेन्ति इस्सरियं कारेन्ति वसं वत्तेन्ति.



</Paragraph>

<Paragraph number="1256" book="para">
<Emphasis>भातुरक्खिता</Emphasis> नाम भाता रक्खति गोपेति इस्सरियं कारेति वसं वत्तेति.



</Paragraph>

<Paragraph number="1257" book="para">
<Emphasis>भगिनिरक्खिता</Emphasis> नाम भगिनी रक्खति गोपेति इस्सरियं कारेति वसं वत्तेति.



</Paragraph>

<Paragraph number="1258" book="para">
<Emphasis>ञातिरक्खिता</Emphasis> नाम ञातका रक्खन्ति गोपेन्ति इस्सरियं कारेन्ति वसं वत्तेन्ति.



</Paragraph>

<Paragraph number="1259" book="para">
<Emphasis>गोत्तरक्खिता</Emphasis> नाम सगोत्ता रक्खन्ति गोपेन्ति इस्सरियं कारेन्ति वसं वत्तेन्ति.



</Paragraph>

<Paragraph number="1260" book="para">
<Emphasis>धम्मरक्खिता</Emphasis> नाम सहधम्मिका रक्खन्ति गोपेन्ति इस्सरियं कारेन्ति वसं वत्तेन्ति.



</Paragraph>

<Paragraph number="1261" book="para">
<Emphasis>सारक्खा</Emphasis> नाम गब्भेपि परिग्गहिता होति—  मय्हं एसाति. अन्तमसो मालागुळपरिक्खित्तापि.



</Paragraph>

<Paragraph number="1262" book="para">
<Emphasis>सपरिदण्डा</Emphasis> नाम केहिचि दण्डो ठपितो होति—  यो इत्थन्नामं इत्थिं गच्छति एत्तको दण्डोति.



</Paragraph>

<Paragraph number="1263" book="para">
<Emphasis>धनक्कीता</Emphasis> नाम धनेन किणित्वा वासेति.



</Paragraph>

<Paragraph number="1264" book="para">
<Emphasis>छन्दवासिनी</Emphasis> नाम पियो पियं वासेति.



</Paragraph>

<Paragraph number="1265" book="para">
<Emphasis>भोगवासिनी</Emphasis> नाम भोगं दत्वा वासेति.



</Paragraph>

<Paragraph number="1266" book="para">
<Emphasis>पटवासिनी</Emphasis> नाम पटं दत्वा वासेति.



</Paragraph>

<Paragraph number="1267" book="para">
<Emphasis>ओदपत्तकिनी</Emphasis> नाम उदकपत्तं आमसित्वा वासेति.



</Paragraph>

<Paragraph number="1268" book="para">
<Emphasis>ओभटचुम्बटा</Emphasis> नाम चुम्बटं ओरोपेत्वा वासेति.



</Paragraph>

<Paragraph number="1269" book="para">
<Emphasis>दासी</Emphasis> नाम दासी चेव होति भरिया च.



</Paragraph>

<Paragraph number="1270" book="para">
<Emphasis>कम्मकारी</Emphasis> नाम कम्मकारी चेव होति भरिया च.



</Paragraph>

<Paragraph number="1271" book="para">
<Emphasis>धजाहटा</Emphasis> नाम करमरानीता वुच्चति.



</Paragraph>

<Paragraph number="1272" book="para">
<Emphasis>मुहुत्तिका</Emphasis> नाम तङ्खणिका वुच्चति.



</Paragraph>

</Division>
<Division number="305" book="para">

<Paragraph number="1273" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1274" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितं ब्रूहि …पे…  मातापितुरक्खितं ब्रूहि…  भातुरक्खितं ब्रूहि…  भगिनिरक्खितं ब्रूहि…  ञातिरक्खितं ब्रूहि…  गोत्तरक्खितं ब्रूहि…  धम्मरक्खितं ब्रूहि…  सारक्खं ब्रूहि…  सपरिदण्डं ब्रूहि—  ‘होहि किर इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1275" type="center" book="para">
निक्खेपपदानि.





</Paragraph>

<Division number="306" book="para">

<Paragraph number="1276" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च पितुरक्खितञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1277" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च मातापितुरक्खितञ्च …पे…  मातुरक्खितञ्च भातुरक्खितञ्च…  मातुरक्खितञ्च भगिनिरक्खितञ्च…  मातुरक्खितञ्च ञातिरक्खितञ्च…  मातुरक्खितञ्च गोत्तरक्खितञ्च…  मातुरक्खितञ्च धम्मरक्खितञ्च…  मातुरक्खितञ्च सारक्खञ्च…  मातुरक्खितञ्च सपरिदण्डञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1278" type="center" book="para">
खण्डचक्कं.





</Paragraph>

<Division number="307" book="para">

<Paragraph number="1279" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितञ्च मातापितुरक्खितञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1280" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितञ्च भातुरक्खितञ्च …पे…  पितुरक्खितञ्च भगिनिरक्खितञ्च…  पितुरक्खितञ्च ञातिरक्खितञ्च…  पितुरक्खितञ्च गोत्तरक्खितञ्च…  पितुरक्खितञ्च धम्मरक्खितञ्च…  पितुरक्खितञ्च सारक्खञ्च…  पितुरक्खितञ्च सपरिदण्डञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1281" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितञ्च मातुरक्खितञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1282" type="center" book="para">
बद्धचक्कं मूलं संखित्तं.





</Paragraph>

<Division number="308" book="para">

<Paragraph number="1283" book="para">
( ) पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डञ्च मातुरक्खितञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1284" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डञ्च पितुरक्खितञ्च …पे…  सपरिदण्डञ्च मातापितुरक्खितञ्च…  सपरिदण्डञ्च भातुरक्खितञ्च…  सपरिदण्डञ्च भगिनिरक्खितञ्च…  सपरिदण्डञ्च ञातिरक्खितञ्च…  सपरिदण्डञ्च गोत्तरक्खितञ्च…  सपरिदण्डञ्च धम्मरक्खितञ्च…  सपरिदण्डञ्च सारक्खञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1285" type="center" book="para">
एकमूलकं निट्ठितं.





</Paragraph>

<Paragraph number="1286" type="center" book="para">
एवं दुमूलकम्पि तिमूलकम्पि याव नवमूलकं कातब्बं.




</Paragraph>

<Paragraph number="1287" type="center" book="para">
इदं दसमूलकं—





</Paragraph>

<Division number="309" book="para">

<Paragraph number="1288" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च भातुरक्खितञ्च भगिनिरक्खितञ्च ञातिरक्खितञ्च गोत्तरक्खितञ्च धम्मरक्खितञ्च सारक्खञ्च सपरिदण्डञ्च ब्रूहि—  ‘होथ किर इत्थन्नामस्स भरियायो धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1289" type="center" book="para">
धनक्कीताचक्कं निट्ठितं.





</Paragraph>

<Division number="310" book="para">

<Paragraph number="1290" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया छन्दवासिनी …पे…  भोगवासिनी…  पटवासिनी…  ओदपत्तकिनी…  ओभटचुम्बटा…  दासी च भरिया च…  कम्मकारी च भरिया च…  धजाहटा…  मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1291" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितं ब्रूहि …पे…  मातापितुरक्खितं ब्रूहि…  भातुरक्खितं ब्रूहि…  भगिनिरक्खितं ब्रूहि…  ञातिरक्खितं ब्रूहि…  गोत्तरक्खितं ब्रूहि…  धम्मरक्खितं ब्रूहि…  सारक्खं ब्रूहि…  सपरिदण्डं ब्रूहि—  ‘होहि किर इत्थन्नामस्स भरिया मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1292" type="center" book="para">
निक्खेपपदानि.





</Paragraph>

<Division number="311" book="para">

<Paragraph number="1293" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च पितुरक्खितञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1294" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च मातापितुरक्खितञ्च …पे…  मातुरक्खितञ्च सपरिदण्डञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1295" type="center" book="para">
खण्डचक्कं.





</Paragraph>

<Division number="312" book="para">

<Paragraph number="1296" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितञ्च मातापितुरक्खितञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1297" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितञ्च भातुरक्खितञ्च …पे…  पितुरक्खितञ्च सपरिदण्डञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1298" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितञ्च मातुरक्खितञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1299" type="center" book="para">
बद्धचक्कं मूलं संखित्तं.





</Paragraph>

<Division number="313" book="para">

<Paragraph number="1300" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डञ्च मातुरक्खितञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1301" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डञ्च पितुरक्खितञ्च …पे…  सपरिदण्डञ्च सारक्खञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1302" type="center" book="para">
एकमूलकं निट्ठितं.





</Paragraph>

<Paragraph number="1303" type="center" book="para">
दुमूलकादीनिपि एवमेव कातब्बानि.




</Paragraph>

<Paragraph number="1304" type="center" book="para">
इदं दसमूलकं—





</Paragraph>

<Division number="314" book="para">

<Paragraph number="1305" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च भातुरक्खितञ्च भगिनिरक्खितञ्च ञातिरक्खितञ्च गोत्तरक्खितञ्च धम्मरक्खितञ्च सारक्खञ्च सपरिदण्डञ्च ब्रूहि—  ‘होथ किर इत्थन्नामस्स भरियायो मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1306" type="center" book="para">
मुहुत्तिकाचक्कं निट्ठितं.





</Paragraph>

<Division number="315" book="para">

<Paragraph number="1307" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1308" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया छन्दवासिनी …पे…  भोगवासिनी…  पटवासिनी…  ओदपत्तकिनी…  ओभटचुम्बटा…  दासी च भरिया च…  कम्मकारी च भरिया च…  धजाहटा…  मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1309" type="center" book="para">
निक्खेपपदानि.





</Paragraph>

<Division number="316" book="para">

<Paragraph number="1310" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया धनक्कीता च छन्दवासिनी चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1311" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया धनक्कीता च भोगवासिनी च …पे…  धनक्कीता च पटवासिनी च…  धनक्कीता च ओदपत्तकिनी च…  धनक्कीता च ओभटचुम्बटा च…  धनक्कीता च दासी च भरिया च…  धनक्कीता च कम्मकारी च भरिया च…  धनक्कीता च धजाहटा च…  धनक्कीता च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1312" type="center" book="para">
खण्डचक्कं.





</Paragraph>

<Division number="317" book="para">

<Paragraph number="1313" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया छन्दवासिनी च भोगवासिनी च …पे…  छन्दवासिनी च मुहुत्तिका च…  छन्दवासिनी च धनक्कीता चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1314" type="center" book="para">
बद्धचक्कं मूलं संखित्तं.





</Paragraph>

<Division number="318" book="para">

<Paragraph number="1315" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया मुहुत्तिका च धनक्कीता च …पे…  मुहुत्तिका च छन्दवासिनी च …पे…  मुहुत्तिका च धजाहटा चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1316" type="center" book="para">
एकमूलकं निट्ठितं.





</Paragraph>

<Paragraph number="1317" type="center" book="para">
दुमूलकादीनिपि एवमेव कातब्बानि.




</Paragraph>

<Paragraph number="1318" type="center" book="para">
इदं दसमूलकं—





</Paragraph>

<Division number="319" book="para">

<Paragraph number="1319" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1320" type="center" book="para">
मातुरक्खिताचक्कं निट्ठितं.





</Paragraph>

<Paragraph number="1321" book="para">
पुरिसो भिक्खुं पहिणति—  “गच्छ, भन्ते, इत्थन्नामं पितुरक्खितं …पे…  मातापितुरक्खितं…  भातुरक्खितं…  भगिनिरक्खितं…  ञातिरक्खितं…  गोत्तरक्खितं…  धम्मरक्खितं…  सारक्खं…  सपरिदण्डं ब्रूहि—  ‘होहि किर इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1322" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डं ब्रूहि—  ‘होहि किर इत्थन्नामस्स भरिया छन्दवासिनी …पे…  भोगवासिनी…  पटवासिनी…  ओदपत्तकिनी…  ओभटचुम्बटा…  दासी च भरिया च…  कम्मकारी च भरिया च…  धजाहटा…  मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1323" type="center" book="para">
निक्खेपपदानि.





</Paragraph>

<Division number="320" book="para">

<Paragraph number="1324" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डं ब्रूहि—  ‘होहि किर इत्थन्नामस्स भरिया धनक्कीता च छन्दवासिनी चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1325" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डं ब्रूहि—  ‘होहि किर इत्थन्नामस्स भरिया धनक्कीता च भोगवासिनी च …पे…  धनक्कीता च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1326" type="center" book="para">
खण्डचक्कं.





</Paragraph>

<Paragraph number="1327" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डं ब्रूहि—  ‘होहि किर इत्थन्नामस्स भरिया छन्दवासिनी च भोगवासिनी च …पे…  छन्दवासिनी च मुहुत्तिका च…  छन्दवासिनी च धनक्कीता चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1328" type="center" book="para">
बद्धचक्कं मूलं संखित्तं.





</Paragraph>

<Paragraph number="1329" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डं ब्रूहि—  ‘होहि किर इत्थन्नामस्स भरिया मुहुत्तिका च धनक्कीता च …पे…  मुहुत्तिका च छन्दवासिनी च …पे…  मुहुत्तिका च धजाहटा चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1330" type="center" book="para">
एकमूलकं निट्ठितं.





</Paragraph>

<Paragraph number="1331" type="center" book="para">
दुमूलकम्पि तिमूलकम्पि याव नवमूलकं एवमेव कातब्बं.




</Paragraph>

<Paragraph number="1332" type="center" book="para">
इदं दसमूलकं—





</Paragraph>

<Division number="321" book="para">

<Paragraph number="1333" book="para">
पुरिसो भिक्खुं पहिणति—  “गच्छ, भन्ते, इत्थन्नामं सपरिदण्डं ब्रूहि—  ‘होहि किर इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1334" type="center" book="para">
सपरिदण्डाचक्कं निट्ठितं.





</Paragraph>

<Paragraph number="1335" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितं ब्रूहि—  ‘होहि किर इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1336" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च पितुरक्खितञ्च ब्रूहि—  ‘होथ किर इत्थन्नामस्स भरियायो धनक्कीता च छन्दवासिनी चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1337" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च ब्रूहि—  ‘होथ किर इत्थन्नामस्स भरियायो धनक्कीता च छन्दवासिनी च भोगवासिनी चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1338" type="center" book="para">
एवं उभतोवड्ढकं कातब्बं.





</Paragraph>

<Paragraph number="1339" book="para">
पुरिसो भिक्खुं पहिणति—  “गच्छ, भन्ते, इत्थन्नामं मातुरक्खितञ्च पितुरक्खितञ्च मातापितुरक्खितञ्च भातुरक्खितञ्च भगिनिरक्खितञ्च ञातिरक्खितञ्च गोत्तरक्खितञ्च धम्मरक्खितञ्च सारक्खञ्च सपरिदण्डञ्च ब्रूहि—  ‘होथ किर इत्थन्नामस्स भरियायो धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1340" type="center" book="para">
उभतोवड्ढकं निट्ठितं.





</Paragraph>

<Paragraph number="1341" book="para">
पुरिसस्स माता भिक्खुं पहिणति …पे…  पुरिसस्स पिता भिक्खुं पहिणति …पे…  पुरिसस्स मातापितरो भिक्खुं पहिणन्ति …पे…  पुरिसस्स भाता भिक्खुं पहिणति …पे…  पुरिसस्स भगिनी भिक्खुं पहिणति …पे…  पुरिसस्स ञातका भिक्खुं पहिणन्ति …पे…  पुरिसस्स गोत्ता भिक्खुं पहिणन्ति …पे…  पुरिसस्स सहधम्मिका भिक्खुं पहिणन्ति …पे… .




</Paragraph>

<Paragraph number="1342" type="center" book="para">
पुरिसस्स पेय्यालो वित्थारेतब्बो.





</Paragraph>

<Paragraph number="1343" type="center" book="para">
उभतोवड्ढकं यथा पुरिमनयो तथेव वित्थारेतब्बं.



</Paragraph>

<Division number="322" book="para">

<Paragraph number="1344" book="para">
मातुरक्खिताय माता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1345" book="para">
मातुरक्खिताय माता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया छन्दवासिनी …पे…  भोगवासिनी…  पटवासिनी…  ओदपत्तकिनी…  ओभटचुम्बटा…  दासी च भरिया च…  कम्मकारी च भरिया च…  धजाहटा…  मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1346" type="center" book="para">
निक्खेपपदानि.





</Paragraph>

<Division number="323" book="para">

<Paragraph number="1347" book="para">
मातुरक्खिताय माता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया धनक्कीता च छन्दवासिनी च …पे…  धनक्कीता च भोगवासिनी च …पे…  धनक्कीता च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1348" type="center" book="para">
खण्डचक्कं.





</Paragraph>

<Division number="324" book="para">

<Paragraph number="1349" book="para">
मातुरक्खिताय माता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया छन्दवासिनी च भोगवासिनी च …पे…  छन्दवासिनी च मुहुत्तिका च…  छन्दवासिनी च धनक्कीता चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1350" type="center" book="para">
बद्धचक्कं मूलं संखित्तं.





</Paragraph>

<Division number="325" book="para">

<Paragraph number="1351" book="para">
मातुरक्खिताय माता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया मुहुत्तिका च धनक्कीता च …पे…  मुहुत्तिका च छन्दवासिनी च …पे…  मुहुत्तिका च धजाहटा चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1352" type="center" book="para">
एकमूलकं निट्ठितं.





</Paragraph>

<Paragraph number="1353" type="center" book="para">
दुमूलकम्पि तिमूलकम्पि याव नवमूलकं एवमेव कातब्बं.




</Paragraph>

<Paragraph number="1354" type="center" book="para">
इदं दसमूलकं—





</Paragraph>

<Division number="326" book="para">

<Paragraph number="1355" book="para">
मातुरक्खिताय माता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1356" type="center" book="para">
मातुचक्कं निट्ठितं.





</Paragraph>

<Paragraph number="1357" book="para">
पितुरक्खिताय पिता भिक्खुं पहिणति …पे…  मातापितुरक्खिताय मातापितरो भिक्खुं पहिणन्ति…  भातुरक्खिताय भाता भिक्खुं पहिणति…  भगिनिरक्खिताय भगिनी भिक्खुं पहिणति…  ञातिरक्खिताय ञातका भिक्खुं पहिणन्ति…  गोत्तरक्खिताय गोत्ता भिक्खुं पहिणन्ति…  धम्मरक्खिताय सहधम्मिका भिक्खुं पहिणन्ति…  सारक्खाय येन परिग्गहिता होति सो भिक्खुं पहिणति…  सपरिदण्डाय येन दण्डो ठपितो होति सो भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1358" book="para">
सपरिदण्डाय येन दण्डो ठपितो होति सो भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया छन्दवासिनी …पे…  भोगवासिनी…  पटवासिनी…  ओदपत्तकिनी…  ओभटचुम्बटा…  दासी च भरिया च…  कम्मकारी च भरिया च…  धजाहटा…  मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1359" type="center" book="para">
निक्खेपपदानि.





</Paragraph>

<Division number="327" book="para">

<Paragraph number="1360" book="para">
सपरिदण्डाय येन दण्डो ठपितो होति सो भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया धनक्कीता च छन्दवासिनी च …पे…  धनक्कीता च भोगवासिनी च …पे…  धनक्कीता च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1361" type="center" book="para">
खण्डचक्कं.





</Paragraph>

<Division number="328" book="para">

<Paragraph number="1362" book="para">
सपरिदण्डाय येन दण्डो ठपितो होति सो भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया छन्दवासिनी च भोगवासिनी च …पे…  छन्दवासिनी च मुहुत्तिका च…  छन्दवासिनी च धनक्कीता चा’”ति. पटिग्गण्हाति वीमंसति पच्चाहरति आपत्ति संघादिसेसस्स.




</Paragraph>
</Division>

<Paragraph number="1363" type="center" book="para">
बद्धचक्कं मूलं संखित्तं.





</Paragraph>

<Division number="329" book="para">

<Paragraph number="1364" book="para">
सपरिदण्डाय येन दण्डो, ठपितो होति सो भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया मुहुत्तिका च धनक्कीता च …पे…  मुहुत्तिका च छन्दवासिनी च …पे…  मुहुत्तिका च धजाहटा चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1365" type="center" book="para">
एकमूलकं निट्ठितं.





</Paragraph>

<Paragraph number="1366" type="center" book="para">
दुमूलकम्पि तिमूलकम्पि याव नवमूलकं एवमेव कातब्बं.




</Paragraph>

<Paragraph number="1367" type="center" book="para">
इदं दसमूलकं—





</Paragraph>

<Division number="330" book="para">

<Paragraph number="1368" book="para">
सपरिदण्डाय येन दण्डो ठपितो होति सो भिक्खुं पहिणति—  “गच्छ, भन्ते, इत्थन्नामं ब्रूहि—  ‘होतु इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1369" type="center" book="para">
दण्डठपितचक्कं निट्ठितं.





</Paragraph>

<Paragraph number="1370" book="para">
मातुरक्खिता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1371" book="para">
मातुरक्खिता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया छन्दवासिनी …पे…  भोगवासिनी…  पटवासिनी…  ओदपत्तकिनी…  ओभटचुम्बटा…  दासी च भरिया च…  कम्मकारी च भरिया च…  धजाहटा…  मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1372" type="center" book="para">
निक्खेपपदानि.





</Paragraph>

<Division number="331" book="para">

<Paragraph number="1373" book="para">
मातुरक्खिता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया धनक्कीता च छन्दवासिनी चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1374" book="para">
मातुरक्खिता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया धनक्कीता च भोगवासिनी च …पे…  धनक्कीता च पटवासिनी च …पे…  धनक्कीता च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1375" type="center" book="para">
खण्डचक्कं.





</Paragraph>

<Division number="332" book="para">

<Paragraph number="1376" book="para">
मातुरक्खिता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया छन्दवासिनी च भोगवासिनी च …पे…  छन्दवासिनी च मुहुत्तिका च…  छन्दवासिनी च धनक्कीता चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1377" type="center" book="para">
बद्धचक्कं मूलं संखित्तं.





</Paragraph>

<Paragraph number="1378" book="para">
मातुरक्खिता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया मुहुत्तिका च धनक्कीता च …पे…  मुहुत्तिका च छन्दवासिनी च …पे…  मुहुत्तिका च धजाहटा चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1379" type="center" book="para">
एकमूलकं निट्ठितं.





</Paragraph>

<Paragraph number="1380" type="center" book="para">
दुमूलकादीनिपि एवमेव कातब्बानि.




</Paragraph>

<Paragraph number="1381" type="center" book="para">
इदं दसमूलकं—





</Paragraph>

<Division number="333" book="para">

<Paragraph number="1382" book="para">
मातुरक्खिता भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1383" type="center" book="para">
अपरं मातुरक्खिताचक्कं निट्ठितं.





</Paragraph>

<Paragraph number="1384" book="para">
पितुरक्खिता भिक्खुं पहिणति …पे…  मातापितुरक्खिता भिक्खुं पहिणति…  भातुरक्खिता भिक्खुं पहिणति…  भगिनिरक्खिता भिक्खुं पहिणति…  ञातिरक्खिता भिक्खुं पहिणति…  गोत्तरक्खिता भिक्खुं पहिणति…  धम्मरक्खिता भिक्खुं पहिणति…  सारक्खा भिक्खुं पहिणति…  सपरिदण्डा भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया धनक्कीता’”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1385" book="para">
सपरिदण्डा भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया छन्दवासिनी …पे…  भोगवासिनी…  पटवासिनी…  ओदपत्तकिनी…  ओभटचुम्बटा…  दासी च भरिया च…  कम्मकारी च भरिया च…  धजाहटा…  मुहुत्तिका’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>

<Paragraph number="1386" type="center" book="para">
निक्खेपपदानि.





</Paragraph>

<Division number="334" book="para">

<Paragraph number="1387" book="para">
सपरिदण्डा भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया धनक्कीता च छन्दवासिनी च …पे…  धनक्कीता च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1388" type="center" book="para">
खण्डचक्कं.





</Paragraph>

<Division number="335" book="para">

<Paragraph number="1389" book="para">
सपरिदण्डा भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया छन्दवासिनी च भोगवासिनी च …पे…  छन्दवासिनी च मुहुत्तिका च…  छन्दवासिनी च धनक्कीता चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1390" type="center" book="para">
बद्धचक्कं, मूलं संखित्तं.





</Paragraph>

<Division number="336" book="para">

<Paragraph number="1391" book="para">
सपरिदण्डा भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया मुहुत्तिका च धनक्कीता च …पे…  मुहुत्तिका च छन्दवासिनी च …पे…  मुहुत्तिका च धजाहटा चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1392" type="center" book="para">
एकमूलकं निट्ठितं.





</Paragraph>

<Paragraph number="1393" type="center" book="para">
दुमूलकादीनिपि एवमेव कातब्बानि.




</Paragraph>

<Paragraph number="1394" type="center" book="para">
इदं दसमूलकं—





</Paragraph>

<Division number="337" book="para">

<Paragraph number="1395" book="para">
सपरिदण्डा भिक्खुं पहिणति—  “गच्छ, भन्ते, इत्थन्नामं ब्रूहि—  ‘होमि इत्थन्नामस्स भरिया धनक्कीता च छन्दवासिनी च भोगवासिनी च पटवासिनी च ओदपत्तकिनी च ओभटचुम्बटा च दासी च भरिया च कम्मकारी च भरिया च धजाहटा च मुहुत्तिका चा’”ति. पटिग्गण्हाति वीमंसति पच्चाहरति, आपत्ति संघादिसेसस्स.




</Paragraph>
</Division>

<Paragraph number="1396" type="center" book="para">
अपरं सपरिदण्डाचक्कं निट्ठितं.

  
सब्बं चक्कपेय्यालं निट्ठितं.





</Paragraph>

<Division number="338" book="para">

<Paragraph number="1397" book="para">
पटिग्गण्हाति वीमंसति पच्चाहरति, आपत्ति संघादिसेसस्स. पटिग्गण्हाति वीमंसति न पच्चाहरति, आपत्ति थुल्लच्चयस्स. पटिग्गण्हाति न वीमंसति पच्चाहरति, आपत्ति थुल्लच्चयस्स. पटिग्गण्हाति न वीमंसति न पच्चाहरति, आपत्ति दुक्कटस्स. न पटिग्गण्हाति वीमंसति पच्चाहरति, आपत्ति थुल्लच्चयस्स. न पटिग्गण्हाति वीमंसति न पच्चाहरति, आपत्ति दुक्कटस्स. न पटिग्गण्हाति न वीमंसति पच्चाहरति, आपत्ति दुक्कटस्स. न पटिग्गण्हाति न वीमंसति न पच्चाहरति, अनापत्ति.



</Paragraph>

<Paragraph number="1398" book="para">
पुरिसो सम्बहुले भिक्खू आणापेति—  “गच्छथ, भन्ते, इत्थन्नामं इत्थिं वीमंसथा”ति. सब्बे पटिग्गण्हन्ति सब्बे वीमंसन्ति सब्बे पच्चाहरन्ति, आपत्ति सब्बेसं संघादिसेसस्स.



</Paragraph>

<Paragraph number="1399" book="para">
पुरिसो सम्बहुले भिक्खू आणापेति—  “गच्छथ, भन्ते, इत्थन्नामं इत्थिं वीमंसथा”ति. सब्बे पटिग्गण्हन्ति सब्बे वीमंसन्ति एकं पच्चाहरापेन्ति, आपत्ति सब्बेसं संघादिसेसस्स.



</Paragraph>

<Paragraph number="1400" book="para">
पुरिसो सम्बहुले भिक्खू आणापेति—  “गच्छथ, भन्ते, इत्थन्नामं इत्थिं वीमंसथा”ति. सब्बे पटिग्गण्हन्ति एकं वीमंसापेत्वा सब्बे पच्चाहरन्ति, आपत्ति सब्बेसं संघादिसेसस्स.



</Paragraph>

<Paragraph number="1401" book="para">
पुरिसो सम्बहुले भिक्खू आणापेति—  “गच्छथ, भन्ते, इत्थन्नामं इत्थिं वीमंसथा”ति. सब्बे पटिग्गण्हन्ति एकं वीमंसापेत्वा एकं पच्चाहरापेन्ति, आपत्ति सब्बेसं संघादिसेसस्स.



</Paragraph>

<Paragraph number="1402" book="para">
पुरिसो भिक्खुं आणापेति—  “गच्छ, भन्ते, इत्थन्नामं इत्थिं वीमंसा”ति. पटिग्गण्हाति वीमंसति पच्चाहरति, आपत्ति संघादिसेसस्स.



</Paragraph>

<Paragraph number="1403" book="para">
पुरिसो भिक्खुं आणापेति—  “गच्छ, भन्ते, इत्थन्नामं इत्थिं वीमंसा”ति. पटिग्गण्हाति वीमंसति अन्तेवासिं पच्चाहरापेति, आपत्ति संघादिसेसस्स.



</Paragraph>

<Paragraph number="1404" book="para">
पुरिसो भिक्खुं आणापेति—  “गच्छ, भन्ते, इत्थन्नामं इत्थिं वीमंसा”ति. पटिग्गण्हाति अन्तेवासिं वीमंसापेत्वा अत्तना पच्चाहरति, आपत्ति संघादिसेसस्स.



</Paragraph>

<Paragraph number="1405" book="para">
पुरिसो भिक्खुं आणापेति—  “गच्छ, भन्ते, इत्थन्नामं इत्थिं विमंसा”ति. पटिग्गण्हाति अन्तेवासिं वीमंसापेति अन्तेवासी वीमंसित्वा बहिद्धा पच्चाहरति, आपत्ति उभिन्नं थुल्लच्चयस्स.



</Paragraph>

</Division>
<Division number="339" book="para">

<Paragraph number="1406" book="para">
गच्छन्तो सम्पादेति, आगच्छन्तो विसंवादेति, आपत्ति थुल्लच्चयस्स.



</Paragraph>

<Paragraph number="1407" book="para">
गच्छन्तो विसंवादेति, आगच्छन्तो सम्पादेति, आपत्ति थुल्लच्चयस्स.



</Paragraph>

<Paragraph number="1408" book="para">
गच्छन्तो सम्पादेति, आगच्छन्तो सम्पादेति, आपत्ति संघादिसेसस्स.



</Paragraph>

<Paragraph number="1409" book="para">
गच्छन्तो विसंवादेति, आगच्छन्तो विसंवादेति, अनापत्ति.



</Paragraph>

</Division>
<Division number="340" book="para">

<Paragraph number="1410" book="para">
अनापत्ति—  संघस्स वा चेतियस्स वा गिलानस्स वा करणीयेन गच्छति, उम्मत्तकस्स, आदिकम्मिकस्साति.

</Paragraph>
</Division>

<TableOfContents book="para" section="1.2.5">
* [1.2.5.1 विनीतवत्थुउद्दानगाथा](1-2-5/1-2-5-1)
* [1.2.5.2 विनीतवत्थु](1-2-5/1-2-5-2)
</TableOfContents>