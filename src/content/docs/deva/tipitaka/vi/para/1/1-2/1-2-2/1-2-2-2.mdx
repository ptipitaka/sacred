---
title: "1.2.2.2 विनीतवत्थु"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="281" book="para">

<Paragraph number="1113" book="para">
तेन खो पन समयेन अञ्ञतरो भिक्खु मातुया मातुपेमेन आमसि. तस्स कुक्कुच्चं अहोसि—  “भगवता सिक्खापदं पञ्ञत्तं, कच्चि नु खो अहं संघादिसेसं आपत्तिं आपन्नो”ति? भगवतो एतमत्थं आरोचेसि. “अनापत्ति, भिक्खु, संघादिसेसस्स; आपत्ति दुक्कटस्सा”ति. (1)
</Paragraph>

<Paragraph number="1114" book="para">
तेन खो पन समयेन अञ्ञतरो भिक्खु धीतुया धीतुपेमेन आमसि …पे…  भगिनिया भगिनिपेमेन आमसि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (2–3)
</Paragraph>

<Paragraph number="1115" book="para">
तेन खो पन समयेन अञ्ञतरो भिक्खु पुराणदुतियिकाय कायसंसग्गं समापज्जि. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (4)
</Paragraph>

<Paragraph number="1116" book="para">
तेन खो पन समयेन अञ्ञतरो भिक्खु यक्खिनिया कायसंसग्गं समापज्जि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (5)
</Paragraph>

<Paragraph number="1117" book="para">
तेन खो पन समयेन अञ्ञतरो भिक्खु पण्डकस्स कायसंसग्गं समापज्जि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (6)
</Paragraph>

<Paragraph number="1118" book="para">
तेन खो पन समयेन अञ्ञतरो भिक्खु सुत्तित्थिया कायसंसग्गं समापज्जि. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (7)
</Paragraph>

<Paragraph number="1119" book="para">
तेन खो पन समयेन अञ्ञतरो भिक्खु मतित्थिया कायसंसग्गं समापज्जि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (8)
</Paragraph>

<Paragraph number="1120" book="para">
तेन खो पन समयेन अञ्ञतरो भिक्खु तिरच्छानगतित्थिया कायसंसग्गं समापज्जि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (9)
</Paragraph>

<Paragraph number="1121" book="para">
तेन खो पन समयेन अञ्ञतरो भिक्खु दारुधीतलिकाय कायसंसग्गं समापज्जि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (10)
</Paragraph>

</Division>
<Division number="282" book="para">

<Paragraph number="1122" book="para">
तेन खो पन समयेन सम्बहुला इत्थियो अञ्ञतरं भिक्खुं सम्पीळेत्वा बाहापरम्पराय आनेसुं. तस्स कुक्कुच्चं अहोसि …पे…  “सादियि त्वं, भिक्खू”ति? “नाहं, भगवा, सादियिन्”ति. “अनापत्ति, भिक्खु, असादियन्तस्सा”ति. (11)
</Paragraph>

<Paragraph number="1123" book="para">
तेन खो पन समयेन अञ्ञतरो भिक्खु इत्थिया अभिरूळ्हं सङ्कमं सारत्तो सञ्चालेसि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (12)
</Paragraph>

<Paragraph number="1124" book="para">
तेन खो पन समयेन अञ्ञतरो भिक्खु इत्थिं पटिपथे पस्सित्वा सारत्तो अंसकूटेन पहारं अदासि. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (13)
</Paragraph>

<Paragraph number="1125" book="para">
तेन खो पन समयेन अञ्ञतरो भिक्खु इत्थिया अभिरूळ्हं रुक्खं सारत्तो सञ्चालेसि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (14)
</Paragraph>

<Paragraph number="1126" book="para">
तेन खो पन समयेन अञ्ञतरो भिक्खु इत्थिया अभिरूळ्हं नावं सारत्तो सञ्चालेसि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (15)
</Paragraph>

<Paragraph number="1127" book="para">
तेन खो पन समयेन अञ्ञतरो भिक्खु इत्थिया गहितं रज्जुं सारत्तो आविञ्छि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (16)
</Paragraph>

<Paragraph number="1128" book="para">
तेन खो पन समयेन अञ्ञतरो भिक्खु इत्थिया गहितं दण्डं सारत्तो आविञ्छि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (17)
</Paragraph>

<Paragraph number="1129" book="para">
तेन खो पन समयेन अञ्ञतरो भिक्खु सारत्तो इत्थिं पत्तेन पणामेसि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (18)
</Paragraph>

<Paragraph number="1130" book="para">
तेन खो पन समयेन अञ्ञतरो भिक्खु इत्थिया वन्दन्तिया सारत्तो पादं उच्चारेसि. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (19)
</Paragraph>

<Paragraph number="1131" book="para">
तेन खो पन समयेन अञ्ञतरो भिक्खु इत्थिं गहेस्सामीति वायमित्वा न छुपि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (20)

</Paragraph>
</Division>

<Paragraph number="1132" type="center" book="para">
कायसंसग्गसिक्खापदं निट्ठितं दुतियं.
</Paragraph>