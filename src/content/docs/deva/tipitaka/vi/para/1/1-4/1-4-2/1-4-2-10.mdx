---
title: "1.4.2.10 कयविक्कयसिक्खापद"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="593" book="para">

<Paragraph number="2238" book="para">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन आयस्मा उपनन्दो सक्यपुत्तो पट्टो होति चीवरकम्मं कातुं. सो पटपिलोतिकानं सङ्घाटिं करित्वा सुरत्तं सुपरिकम्मकतं कत्वा पारुपि. अथ खो अञ्ञतरो परिब्बाजको महग्घं पटं पारुपित्वा येनायस्मा उपनन्दो सक्यपुत्तो तेनुपसङ्कमि; उपसङ्कमित्वा आयस्मन्तं उपनन्दं सक्यपुत्तं एतदवोच—  “सुन्दरा खो त्यायं, आवुसो, सङ्घाटि; देहि मे पटेना”ति. “जानाहि, आवुसो”ति. “आमावुसो, जानामी”ति. “हन्दावुसो”ति, अदासि. अथ खो सो परिब्बाजको तं सङ्घाटिं पारुपित्वा परिब्बाजकारामं अगमासि. परिब्बाजका तं परिब्बाजकं एतदवोचुं—  “सुन्दरा खो त्यायं, आवुसो, सङ्घाटि; कुतो तया लद्धा”ति? “तेन मे, आवुसो, पटेन परिवत्तिता”ति. “कतिहिपि त्यायं, आवुसो, सङ्घाटि भविस्सति, सोयेव ते पटो वरो”ति.
</Paragraph>

<Paragraph number="2239" book="para">
अथ खो सो परिब्बाजको—  “सच्चं खो परिब्बाजका आहंसु—  ‘कतिहिपि म्यायं सङ्घाटि भविस्सति. सोयेव मे पटो वरो’”ति येनायस्मा उपनन्दो सक्यपुत्तो तेनुपसङ्कमि; उपसङ्कमित्वा आयस्मन्तं उपनन्दं सक्यपुत्तं एतदवोच—  “हन्द ते, आवुसो, सङ्घाटि; देहि मे पटन्”ति. “ननु त्वं, आवुसो, मया वुत्तो—  ‘जानाहि, आवुसो’ति. नाहं दस्सामी”ति. अथ खो सो परिब्बाजको उज्झायति खिय्यति विपाचेति—  “गिहीपि नं गिहिस्स विप्पटिसारिस्स देन्ति, किं पन पब्बजितो पब्बजितस्स न दस्सती”ति.
</Paragraph>

<Paragraph number="2240" book="para">
अस्सोसुं खो भिक्खू तस्स परिब्बाजकस्स उज्झायन्तस्स खिय्यन्तस्स विपाचेन्तस्स. ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम आयस्मा उपनन्दो सक्यपुत्तो परिब्बाजकेन सद्धिं कयविक्कयं समापज्जिस्सती”ति.
</Paragraph>

<Paragraph number="2241" book="para">
अथ खो ते भिक्खू आयस्मन्तं उपनन्दं सक्यपुत्तं अनेकपरियायेन विगरहित्वा भगवतो एतमत्थं आरोचेसुं …पे…  “सच्चं किर त्वं, उपनन्द, परिब्बाजकेन सद्धिं कयविक्कयं समापज्जसी”ति? “सच्चं, भगवा”ति. विगरहि बुद्धो भगवा …पे…  कथञ्हि नाम त्वं, मोघपुरिस, परिब्बाजकेन सद्धिं कयविक्कयं समापज्जिस्ससि. नेतं, मोघपुरिस, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="594" book="para">

<Paragraph number="2242" book="para">
<Emphasis>“यो पन भिक्खु नानप्पकारकं कयविक्कयं समापज्जेय्य, निस्सग्गियं पाचित्तियन्”</Emphasis>ति. (*20*:<Emphasis>39</Emphasis>)
</Paragraph>

</Division>
<Division number="595" book="para">

<Paragraph number="2243" book="para">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="2244" book="para">
<Emphasis>नानप्पकारकं</Emphasis> नाम चीवरपिण्डपातसेनासनगिलानप्पच्चयभेसज्जपरिक्खारा, अन्तमसो चुण्णपिण्डोपि दन्तकट्ठम्पि दसिकसुत्तम्पि.
</Paragraph>

<Paragraph number="2245" book="para">
<Emphasis>कयविक्कयं समापज्जेय्या</Emphasis>ति इमिना इमं देहि, इमिना इमं आहर, इमिना इमं परिवत्तेहि, इमिना इमं चेतापेहीति. अज्झाचरति, आपत्ति दुक्कटस्स. यतो कयितञ्च होति विक्कयितञ्च अत्तनो भण्डं परहत्थगतं परभण्डं अत्तनो हत्थगतं, निस्सग्गियं होति. निस्सज्जितब्बं संघस्स वा गणस्स वा पुग्गलस्स वा. एवञ्च पन, भिक्खवे, निस्सज्जितब्बं …पे…  “अहं, भन्ते, नानप्पकारकं कयविक्कयं समापज्जिं. इदं मे निस्सग्गियं. इमाहं संघस्स निस्सज्जामी”ति …पे…  ददेय्याति …पे…  ददेय्युन्ति …पे…  आयस्मतो दम्मीति.
</Paragraph>

</Division>
<Division number="596" book="para">

<Paragraph number="2246" book="para">
कयविक्कये कयविक्कयसञ्ञी, निस्सग्गियं पाचित्तियं. कयविक्कये वेमतिको, निस्सग्गियं पाचित्तियं. कयविक्कये नकयविक्कयसञ्ञी, निस्सग्गियं पाचित्तियं.
</Paragraph>

<Paragraph number="2247" book="para">
नकयविक्कये कयविक्कयसञ्ञी, आपत्ति दुक्कटस्स. नकयविक्कये वेमतिको, आपत्ति दुक्कटस्स. नकयविक्कये नकयविक्कयसञ्ञी, अनापत्ति.
</Paragraph>

</Division>
<Division number="597" book="para">

<Paragraph number="2248" book="para">
अनापत्ति—  अग्घं पुच्छति, कप्पियकारकस्स आचिक्खति, “इदं अम्हाकं अत्थि, अम्हाकञ्च इमिना च इमिना च अत्थो”ति भणति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="2249" type="center" book="para">
कयविक्कयसिक्खापदं निट्ठितं दसमं.

  
कोसियवग्गो दुतियो.



</Paragraph>

<Paragraph number="2250" type="center" book="para">
तस्सुद्दानं


</Paragraph>

<Paragraph number="2251" type="verses" book="para">
_कोसिया सुद्धद्वेभागा,_  
_छब्बस्सानि निसीदनं;_  
_द्वे च लोमानि उग्गण्हे,_  
उभो नानप्पकारकाति._
</Paragraph>