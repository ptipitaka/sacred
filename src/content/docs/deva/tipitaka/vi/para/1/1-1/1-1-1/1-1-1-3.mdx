---
title: "1.1.1.3 सन्थतभाणवार"
tableOfContents: false
sidebar:
  order: 3
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="43" book="para">

<Paragraph number="82" book="para">
तेन खो पन समयेन सम्बहुला वेसालिका वज्जिपुत्तका भिक्खू यावदत्थं भुञ्जिंसु, यावदत्थं सुपिंसु, यावदत्थं न्हायिंसु. यावदत्थं भुञ्जित्वा यावदत्थं सुपित्वा यावदत्थं न्हायित्वा अयोनिसो मनसि करित्वा सिक्खं अपच्चक्खाय दुब्बल्यं अनाविकत्वा मेथुनं धम्मं पटिसेविंसु. ते अपरेन समयेन ञातिब्यसनेनपि फुट्ठा भोगब्यसनेनपि फुट्ठा रोगब्यसनेनपि फुट्ठा आयस्मन्तं आनन्दं उपसङ्कमित्वा एवं वदन्ति—  “न मयं, भन्ते आनन्द, बुद्धगरहिनो न धम्मगरहिनो न संघगरहिनो; अत्तगरहिनो मयं, भन्ते आनन्द, अनञ्ञगरहिनो. मयमेवम्हा अलक्खिका मयं अप्पपुञ्ञा, ये मयं एवं स्वाक्खाते धम्मविनये पब्बजित्वा नासक्खिम्हा यावजीवं परिपुण्णं परिसुद्धं ब्रह्मचरियं चरितुं. इदानि चेपि मयं, भन्ते आनन्द, लभेय्याम भगवतो सन्तिके पब्बज्जं लभेय्याम उपसम्पदं, इदानिपि मयं विपस्सका कुसलानं धम्मानं पुब्बरत्तापररत्तं बोधिपक्खिकानं धम्मानं भावनानुयोगमनुयुत्ता विहरेय्याम. साधु, भन्ते आनन्द, भगवतो एतमत्थं आरोचेही”ति. “एवमावुसो”ति खो आयस्मा आनन्दो वेसालिकानं वज्जिपुत्तकानं पटिस्सुणित्वा येन भगवा तेनुपसङ्कमि; उपसङ्कमित्वा भगवतो एतमत्थं आरोचेसि.
</Paragraph>

<Paragraph number="83" book="para">
“अट्ठानमेतं, आनन्द, अनवकासो यं तथागतो वज्जीनं वा वज्जिपुत्तकानं वा कारणा सावकानं पाराजिकं सिक्खापदं पञ्ञत्तं समूहनेय्या”ति.
</Paragraph>

<Paragraph number="84" book="para">
अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—  “यो, भिक्खवे, सिक्खं अपच्चक्खाय दुब्बल्यं अनाविकत्वा मेथुनं धम्मं पटिसेवति सो आगतो न उपसम्पादेतब्बो. यो च खो, भिक्खवे, सिक्खं पच्चक्खाय दुब्बल्यं आविकत्वा मेथुनं धम्मं पटिसेवति सो आगतो उपसम्पादेतब्बो. एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="44" book="para">

<Paragraph number="85" book="para">
<Emphasis>“यो पन भिक्खु भिक्खूनं सिक्खासाजीवसमापन्नो सिक्खं अपच्चक्खाय दुब्बल्यं अनाविकत्वा मेथुनं धम्मं पटिसेवेय्य, अन्तमसो तिरच्छानगतायपि, पाराजिको होति असंवासो”</Emphasis>ति. (*1*:<Emphasis>1</Emphasis>)
</Paragraph>

</Division>
<Division number="45" book="para">

<Paragraph number="86" book="para">
<Emphasis>यो पना</Emphasis>ति यो यादिसो यथायुत्तो यथाजच्चो यथानामो यथागोत्तो यथासीलो यथाविहारी यथागोचरो थेरो वा नवो वा मज्झिमो वा. एसो वुच्चति “यो पना”ति.
</Paragraph>

<Paragraph number="87" book="para">
<Emphasis>भिक्खू</Emphasis>ति भिक्खकोति भिक्खु, भिक्खाचरियं अज्झुपगतोति भिक्खु, भिन्नपटधरोति भिक्खु, समञ्ञाय भिक्खु, पटिञ्ञाय भिक्खु, एहि भिक्खूति भिक्खु, तीहि सरणगमनेहि उपसम्पन्नोति भिक्खु, भद्रो भिक्खु, सारो भिक्खु, सेखो भिक्खु, असेखो भिक्खु, समग्गेन संघेन ञत्तिचतुत्थेन कम्मेन अकुप्पेन ठानारहेन उपसम्पन्नोति भिक्खु. तत्र य्वायं भिक्खु समग्गेन संघेन ञत्तिचतुत्थेन कम्मेन अकुप्पेन ठानारहेन उपसम्पन्नो, अयं इमस्मिं अत्थे अधिप्पेतो भिक्खूति.
</Paragraph>

<Paragraph number="88" book="para">
<Emphasis>सिक्खा</Emphasis>ति तिस्सो सिक्खा—  अधिसीलसिक्खा, अधिचित्तसिक्खा, अधिपञ्ञासिक्खा. तत्र यायं अधिसीलसिक्खा, अयं इमस्मिं अत्थे अधिप्पेता सिक्खाति.
</Paragraph>

<Paragraph number="89" book="para">
<Emphasis>साजीवं</Emphasis> नाम यं भगवता पञ्ञत्तं सिक्खापदं, एतं साजीवं नाम. तस्मिं सिक्खति, तेन वुच्चति साजीवसमापन्नोति.
</Paragraph>

<Paragraph number="90" book="para">
<Emphasis>सिक्खं अपच्चक्खाय दुब्बल्यं अनाविकत्वा</Emphasis>ति अत्थि, भिक्खवे, दुब्बल्याविकम्मञ्चेव होति सिक्खा च अपच्चक्खाता; अत्थि, भिक्खवे, दुब्बल्याविकम्मञ्चेव होति सिक्खा च पच्चक्खाता.
</Paragraph>

<Paragraph number="91" book="para">
कथञ्च, भिक्खवे, दुब्बल्याविकम्मञ्चेव होति सिक्खा च अपच्चक्खाता. इध, भिक्खवे, भिक्खु उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो उपासकभावं पत्थयमानो आरामिकभावं पत्थयमानो सामणेरभावं पत्थयमानो तित्थियभावं पत्थयमानो तित्थियसावकभावं पत्थयमानो अस्समणभावं पत्थयमानो असक्यपुत्तियभावं पत्थयमानो—  “यन्नूनाहं बुद्धं पच्चक्खेय्यन्”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च अपच्चक्खाता.
</Paragraph>

<Paragraph number="92" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो—  “यन्नूनाहं धम्मं पच्चक्खेय्यन्”ति वदति विञ्ञापेति …पे…  “यन्नूनाहं संघं…  यन्नूनाहं सिक्खं…  यन्नूनाहं विनयं…  यन्नूनाहं पातिमोक्खं…  यन्नूनाहं उद्देसं…  यन्नूनाहं उपज्झायं…  यन्नूनाहं आचरियं…  यन्नूनाहं सद्धिविहारिकं…  यन्नूनाहं अन्तेवासिकं…  यन्नूनाहं समानुपज्झायकं…  यन्नूनाहं समानाचरियकं…  यन्नूनाहं सब्रह्मचारिं पच्चक्खेय्यन्”ति वदति विञ्ञापेति. “यन्नूनाहं गिही अस्सन्”ति वदति विञ्ञापेति. “यन्नूनाहं उपासको अस्सन्”ति…  “यन्नूनाहं आरामिको अस्सन्”ति…  “यन्नूनाहं सामणेरो अस्सन्”ति…  “यन्नूनाहं तित्थियो अस्सन्”ति…  “यन्नूनाहं तित्थियसावको अस्सन्”ति…  “यन्नूनाहं अस्समणो अस्सन्”ति…  “यन्नूनाहं असक्यपुत्तियो अस्सन्”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च अपच्चक्खाता.
</Paragraph>

</Division>
<Division number="46" book="para">

<Paragraph number="93" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो—  “यदि पनाहं बुद्धं पच्चक्खेय्यन्”ति वदति विञ्ञापेति …पे…  “यदि पनाहं असक्यपुत्तियो अस्सन्”ति वदति विञ्ञापेति …पे…  “अपाहं बुद्धं पच्चक्खेय्यन्”ति वदति विञ्ञापेति …पे…  “अपाहं असक्यपुत्तियो अस्सन्”ति वदति विञ्ञापेति …पे…  “हन्दाहं बुद्धं पच्चक्खेय्यन्”ति वदति विञ्ञापेति …पे…  “हन्दाहं असक्यपुत्तियो अस्सन्”ति वदति विञ्ञापेति …पे…  “होति मे बुद्धं पच्चक्खेय्यन्”ति वदति विञ्ञापेति …पे…  “होति मे असक्यपुत्तियो अस्सन्”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च अपच्चक्खाता.
</Paragraph>

</Division>
<Division number="47" book="para">

<Paragraph number="94" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो “मातरं सरामी”ति वदति विञ्ञापेति…  “पितरं सरामी”ति वदति विञ्ञापेति…  “भातरं सरामी”ति वदति विञ्ञापेति…  “भगिनिं सरामी”ति वदति विञ्ञापेति…  “पुत्तं सरामी”ति वदति विञ्ञापेति…  “धीतरं सरामी”ति वदति विञ्ञापेति…  “पजापतिं सरामी”ति वदति विञ्ञापेति…  “ञातके सरामी”ति वदति विञ्ञापेति…  “मित्ते सरामी”ति वदति विञ्ञापेति…  “गामं सरामी”ति वदति विञ्ञापेति…  “निगमं सरामी”ति वदति विञ्ञापेति…  “खेत्तं सरामी”ति वदति विञ्ञापेति…  “वत्थुं सरामी”ति वदति विञ्ञापेति…  “हिरञ्ञं सरामी”ति वदति विञ्ञापेति…  “सुवण्णं सरामी”ति वदति विञ्ञापेति…  “सिप्पं सरामी”ति वदति विञ्ञापेति…  “पुब्बे हसितं लपितं कीळितं समनुस्सरामी”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च अपच्चक्खाता.
</Paragraph>

</Division>
<Division number="48" book="para">

<Paragraph number="95" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो—  “माता मे अत्थि, सा मया पोसेतब्बा”ति वदति विञ्ञापेति…  “पिता मे अत्थि, सो मया पोसेतब्बो”ति वदति विञ्ञापेति…  “भाता मे अत्थि, सो मया पोसेतब्बो”ति वदति विञ्ञापेति…  “भगिनी मे अत्थि, सा मया पोसेतब्बा”ति वदति विञ्ञापेति…  “पुत्तो मे अत्थि, सो मया पोसेतब्बो”ति वदति विञ्ञापेति…  “धीता मे अत्थि, सा मया पोसेतब्बा”ति वदति विञ्ञापेति…  “पजापति मे अत्थि, सा मया पोसेतब्बा”ति वदति विञ्ञापेति…  “ञातका मे अत्थि, ते मया पोसेतब्बा”ति वदति विञ्ञापेति…  “मित्ता मे अत्थि, ते मया पोसेतब्बा”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च अपच्चक्खाता.
</Paragraph>

</Division>
<Division number="49" book="para">

<Paragraph number="96" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो—  “माता मे अत्थि, सा मं पोसेस्सती”ति वदति विञ्ञापेति…  “पिता मे अत्थि, सो मं पोसेस्सती”ति वदति विञ्ञापेति…  “भाता मे अत्थि, सो मं पोसेस्सती”ति वदति विञ्ञापेति…  “भगिनी मे अत्थि, सा मं पोसेस्सती”ति वदति विञ्ञापेति…  “पुत्तो मे अत्थि, सो मं पोसेस्सती”ति वदति विञ्ञापेति…  “धीता मे अत्थि, सा मं पोसेस्सती”ति वदति विञ्ञापेति…  “पजापति मे अत्थि, सा मं पोसेस्सती”ति वदति विञ्ञापेति…  “ञातका मे अत्थि, ते मं पोसेस्सन्ती”ति वदति विञ्ञापेति…  “मित्ता मे अत्थि, ते मं पोसेस्सन्ती”ति वदति विञ्ञापेति…  “गामो मे अत्थि, तेनाहं जीविस्सामी”ति वदति विञ्ञापेति…  “निगमो मे अत्थि, तेनाहं जीविस्सामी”ति वदति विञ्ञापेति…  “खेत्तं मे अत्थि, तेनाहं जीविस्सामी”ति वदति विञ्ञापेति…  “वत्थु मे अत्थि, तेनाहं जीविस्सामी”ति वदति विञ्ञापेति…  “हिरञ्ञं मे अत्थि, तेनाहं जीविस्सामी”ति वदति विञ्ञापेति…  “सुवण्णं मे अत्थि, तेनाहं जीविस्सामी”ति वदति विञ्ञापेति…  “सिप्पं मे अत्थि, तेनाहं जीविस्सामी”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च अपच्चक्खाता.
</Paragraph>

</Division>
<Division number="50" book="para">

<Paragraph number="97" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो “दुक्करन्”ति वदति विञ्ञापेति…  “न सुकरन्”ति वदति विञ्ञापेति…  “दुच्चरन्”ति वदति विञ्ञापेति…  “न सुचरन्”ति वदति विञ्ञापेति…  “न उस्सहामी”ति वदति विञ्ञापेति…  “न विसहामी”ति वदति विञ्ञापेति…  “न रमामी”ति वदति विञ्ञापेति…  “नाभिरमामी”ति वदति विञ्ञापेति. एवम्पि खो, भिक्खवे, दुब्बल्याविकम्मञ्चेव होति सिक्खा च अपच्चक्खाता.
</Paragraph>

</Division>
<Division number="51" book="para">

<Paragraph number="98" book="para">
कथञ्च, भिक्खवे, दुब्बल्याविकम्मञ्चेव होति सिक्खा च पच्चक्खाता? इध, भिक्खवे, भिक्खु उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो—  “बुद्धं पच्चक्खामी”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च पच्चक्खाता.
</Paragraph>

<Paragraph number="99" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो—  “धम्मं पच्चक्खामी”ति वदति विञ्ञापेति…  “संघं पच्चक्खामी”ति वदति विञ्ञापेति…  “सिक्खं पच्चक्खामी”ति वदति विञ्ञापेति…  “विनयं पच्चक्खामी”ति वदति विञ्ञापेति…  “पातिमोक्खं पच्चक्खामी”ति वदति विञ्ञापेति…  “उद्देसं पच्चक्खामी”ति वदति विञ्ञापेति…  “उपज्झायं पच्चक्खामी”ति वदति विञ्ञापेति…  “आचरियं पच्चक्खामी”ति वदति विञ्ञापेति…  “सद्धिविहारिकं पच्चक्खामी”ति वदति विञ्ञापेति…  “अन्तेवासिकं पच्चक्खामी”ति वदति विञ्ञापेति…  “समानुपज्झायकं पच्चक्खामी”ति वदति विञ्ञापेति…  “समानाचरियकं पच्चक्खामी”ति वदति विञ्ञापेति…  “सब्रह्मचारिं पच्चक्खामी”ति वदति विञ्ञापेति…  “गिहीति मं धारेही”ति वदति विञ्ञापेति…  “उपासकोति मं धारेही”ति वदति विञ्ञापेति…  “आरामिकोति मं धारेही”ति वदति विञ्ञापेति…  “सामणेरोति मं धारेही”ति वदति विञ्ञापेति…  “तित्थियोति मं धारेही”ति वदति विञ्ञापेति…  “तित्थियसावकोति मं धारेही”ति वदति विञ्ञापेति…  “अस्समणोति मं धारेही”ति वदति विञ्ञापेति…  “असक्यपुत्तियोति मं धारेही”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च पच्चक्खाता.
</Paragraph>

</Division>
<Division number="52" book="para">

<Paragraph number="100" book="para">
अथ वा पन उक्कण्ठितो अनभिरतो सामञ्ञा चवितुकामो भिक्खुभावं अट्टीयमानो हरायमानो जिगुच्छमानो गिहिभावं पत्थयमानो …पे…  असक्यपुत्तियभावं पत्थयमानो—  “अलं मे बुद्धेना”ति वदति विञ्ञापेति …पे…  “अलं मे सब्रह्मचारीही”ति वदति विञ्ञापेति. एवम्पि …पे…  अथ वा पन …पे…  “किं नु मे बुद्धेना”ति वदति विञ्ञापेति …पे…  “किं नु मे सब्रह्मचारीही”ति वदति विञ्ञापेति…  “न ममत्थो बुद्धेना”ति वदति विञ्ञापेति …पे…  “न ममत्थो सब्रह्मचारीही”ति वदति विञ्ञापेति…  “सुमुत्ताहं बुद्धेना”ति वदति विञ्ञापेति …पे…  “सुमुत्ताहं सब्रह्मचारीही”ति वदति विञ्ञापेति. एवम्पि, भिक्खवे, दुब्बल्याविकम्मञ्चेव होति सिक्खा च पच्चक्खाता.
</Paragraph>

</Division>
<Division number="53" book="para">

<Paragraph number="101" book="para">
यानि वा पनञ्ञानिपि अत्थि बुद्धवेवचनानि वा धम्मवेवचनानि वा संघवेवचनानि वा सिक्खावेवचनानि वा विनयवेवचनानि वा पातिमोक्खवेवचनानि वा उद्देसवेवचनानि वा उपज्झायवेवचनानि वा आचरियवेवचनानि वा सद्धिविहारिकवेवचनानि वा अन्तेवासिकवेवचनानि वा समानुपज्झायकवेवचनानि वा समानाचरियकवेवचनानि वा सब्रह्मचारिवेवचनानि वा गिहिवेवचनानि वा उपासकवेवचनानि वा आरामिकवेवचनानि वा सामणेरवेवचनानि वा तित्थियवेवचनानि वा तित्थियसावकवेवचनानि वा अस्समणवेवचनानि वा असक्यपुत्तियवेवचनानि वा, तेहि आकारेहि तेहि लिङ्गेहि तेहि निमित्तेहि वदति विञ्ञापेति. एवं खो, भिक्खवे, दुब्बल्याविकम्मञ्चेव होति सिक्खा च पच्चक्खाता.
</Paragraph>

</Division>
<Division number="54" book="para">

<Paragraph number="102" book="para">
कथञ्च, भिक्खवे, अपच्चक्खाता होति सिक्खा? इध, भिक्खवे, येहि आकारेहि येहि लिङ्गेहि येहि निमित्तेहि सिक्खा पच्चक्खाता होति तेहि आकारेहि तेहि लिङ्गेहि तेहि निमित्तेहि उम्मत्तको सिक्खं पच्चक्खाति, अपच्चक्खाता होति सिक्खा. उम्मत्तकस्स सन्तिके सिक्खं पच्चक्खाति, अपच्चक्खाता होति सिक्खा. खित्तचित्तो सिक्खं पच्चक्खाति, अपच्चक्खाता होति सिक्खा. खित्तचित्तस्स सन्तिके सिक्खं पच्चक्खाति, अपच्चक्खाता होति सिक्खा. वेदनाट्टो सिक्खं पच्चक्खाति, अपच्चक्खाता होति सिक्खा. वेदनाट्टस्स सन्तिके सिक्खं पच्चक्खाति, अपच्चक्खाता होति सिक्खा. देवताय सन्तिके सिक्खं पच्चक्खाति, अपच्चक्खाता होति सिक्खा. तिरच्छानगतस्स सन्तिके सिक्खं पच्चक्खाति, अपच्चक्खाता होति सिक्खा. अरियकेन मिलक्खस्स सन्तिके सिक्खं पच्चक्खाति, सो च न पटिविजानाति, अपच्चक्खाता होति सिक्खा. मिलक्खकेन अरियस्स सन्तिके सिक्खं पच्चक्खाति, सो च न पटिविजानाति, अपच्चक्खाता होति सिक्खा. अरियकेन अरियस्स सन्तिके सिक्खं पच्चक्खाति, सो च न पटिविजानाति, अपच्चक्खाता होति सिक्खा. मिलक्खकेन मिलक्खस्स सन्तिके सिक्खं पच्चक्खाति, सो च न पटिविजानाति, अपच्चक्खाता होति सिक्खा. दवाय सिक्खं पच्चक्खाति, अपच्चक्खाता होति सिक्खा. रवाय सिक्खं पच्चक्खाति, अपच्चक्खाता होति सिक्खा. असावेतुकामो सावेति, अपच्चक्खाता होति सिक्खा. सावेतुकामो न सावेति, अपच्चक्खाता होति सिक्खा. अविञ्ञुस्स सावेति, अपच्चक्खाता होति सिक्खा. विञ्ञुस्स न सावेति, अपच्चक्खाता होति सिक्खा. सब्बसो वा पन न सावेति, अपच्चक्खाता होति सिक्खा. एवं खो, भिक्खवे, अपच्चक्खाता होति सिक्खा.
</Paragraph>

</Division>
<Division number="55" book="para">

<Paragraph number="103" book="para">
<Emphasis>मेथुनधम्मो</Emphasis> नाम यो सो असद्धम्मो गामधम्मो वसलधम्मो दुट्ठुल्लं ओदकन्तिकं रहस्सं द्वयंद्वयसमापत्ति, एसो मेथुनधम्मो नाम.
</Paragraph>

<Paragraph number="104" book="para">
<Emphasis>पटिसेवति</Emphasis> नाम यो निमित्तेन निमित्तं अङ्गजातेन अङ्गजातं अन्तमसो तिलफलमत्तम्पि पवेसेति, एसो पटिसेवति नाम.
</Paragraph>

<Paragraph number="105" book="para">
<Emphasis>अन्तमसो तिरच्छानगतायपी</Emphasis>ति तिरच्छानगतित्थियापि मेथुनं धम्मं पटिसेवित्वा अस्समणो होति असक्यपुत्तियो, पगेव मनुस्सित्थिया. तेन वुच्चति—  “अन्तमसो तिरच्छानगतायपी”ति.
</Paragraph>

<Paragraph number="106" book="para">
<Emphasis>पाराजिको होती</Emphasis>ति सेय्यथापि नाम पुरिसो सीसच्छिन्नो अभब्बो तेन सरीरबन्धनेन जीवितुं; एवमेव भिक्खु मेथुनं धम्मं पटिसेवित्वा अस्समणो होति असक्यपुत्तियो. तेन वुच्चति—  “पाराजिको होती”ति.
</Paragraph>

<Paragraph number="107" book="para">
<Emphasis>असंवासो</Emphasis>ति संवासो नाम एककम्मं एकुद्देसो समसिक्खता—  एसो संवासो नाम. सो तेन सद्धिं नत्थि. तेन वुच्चति—  “असंवासो”ति.
</Paragraph>

</Division>
<Division number="56" book="para">

<Paragraph number="108" book="para">
तिस्सो इत्थियो—  मनुस्सित्थी, अमनुस्सित्थी, तिरच्छानगतित्थी. तयो उभतोब्यञ्जनका—  मनुस्सुभतोब्यञ्जनको, अमनुस्सुभतोब्यञ्जनको, तिरच्छानगतुभतोब्यञ्जनको. तयो पण्डका—  मनुस्सपण्डको, अमनुस्सपण्डको, तिरच्छानगतपण्डको. तयो पुरिसा—  मनुस्सपुरिसो, अमनुस्सपुरिसो, तिरच्छानगतपुरिसो.
</Paragraph>

<Paragraph number="109" book="para">
मनुस्सित्थिया तयो मग्गे मेथुनं धम्मं पटिसेवन्तस्स आपत्ति पाराजिकस्स—  वच्चमग्गे, पस्सावमग्गे, मुखे. अमनुस्सित्थिया …पे…  तिरच्छानगतित्थिया तयो मग्गे मेथुनं धम्मं पटिसेवन्तस्स आपत्ति पाराजिकस्स—  वच्चमग्गे, पस्सावमग्गे, मुखे. मनुस्सुभतोब्यञ्जनकस्स…  अमनुस्सुभतोब्यञ्जनकस्स…  तिरच्छानगतुभतोब्यञ्जनकस्स तयो मग्गे मेथुनं धम्मं पटिसेवन्तस्स आपत्ति पाराजिकस्स—  वच्चमग्गे, पस्सावमग्गे, मुखे. मनुस्सपण्डकस्स द्वे मग्गे मेथुनं धम्मं पटिसेवन्तस्स आपत्ति पाराजिकस्स—  वच्चमग्गे, मुखे. अमनुस्सपण्डकस्स…  तिरच्छानगतपण्डकस्स…  मनुस्सपुरिसस्स…  अमनुस्सपुरिसस्स…  तिरच्छानगतपुरिसस्स द्वे मग्गे मेथुनं धम्मं पटिसेवन्तस्स आपत्ति पाराजिकस्स—  वच्चमग्गे, मुखे.
</Paragraph>

</Division>
<Division number="57" book="para">

<Paragraph number="110" book="para">
भिक्खुस्स सेवनचित्तं उपट्ठिते मनुस्सित्थिया वच्चमग्गं अङ्गजातं पवेसेन्तस्स आपत्ति पाराजिकस्स. भिक्खुस्स सेवनचित्तं उपट्ठिते मनुस्सित्थिया पस्सावमग्गं…  मुखं अङ्गजातं पवेसेन्तस्स आपत्ति पाराजिकस्स. भिक्खुस्स सेवनचित्तं उपट्ठिते अमनुस्सित्थिया…  तिरच्छानगतित्थिया…  मनुस्सुभतोब्यञ्जनकस्स…  अमनुस्सुभतोब्यञ्जनकस्स…  तिरच्छानगतुभतोब्यञ्जनकस्स…  वच्चमग्गं पस्सावमग्गं मुखं अङ्गजातं पवेसेन्तस्स आपत्ति पाराजिकस्स. भिक्खुस्स सेवनचित्तं उपट्ठिते मनुस्सपण्डकस्स वच्चमग्गं मुखं अङ्गजातं पवेसेन्तस्स आपत्ति पाराजिकस्स. भिक्खुस्स सेवनचित्तं उपट्ठिते अमनुस्सपण्डकस्स…  तिरच्छानगतपण्डकस्स…  मनुस्सपुरिसस्स…  अमनुस्सपुरिसस्स…  तिरच्छानगतपुरिसस्स वच्चमग्गं मुखं अङ्गजातं पवेसेन्तस्स आपत्ति पाराजिकस्स.
</Paragraph>

</Division>
<Division number="58" book="para">

<Paragraph number="111" book="para">
भिक्खुपच्चत्थिका मनुस्सित्थिं भिक्खुस्स सन्तिके आनेत्वा वच्चमग्गेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स. भिक्खुपच्चत्थिका मनुस्सित्थिं भिक्खुस्स सन्तिके आनेत्वा वच्चमग्गेन अङ्गजातं अभिनिसीदेन्ति. सो चे पवेसनं न सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स. भिक्खुपच्चत्थिका मनुस्सित्थिं भिक्खुस्स सन्तिके आनेत्वा वच्चमग्गेन अङ्गजातं अभिनिसीदेन्ति. सो चे पवेसनं न सादियति, पविट्ठं न सादियति, ठितं सादियति, उद्धरणं सादियति, आपत्ति पाराजिकस्स. भिक्खुपच्चत्थिका मनुस्सित्थिं भिक्खुस्स सन्तिके आनेत्वा वच्चमग्गेन अङ्गजातं अभिनिसीदेन्ति. सो चे पवेसनं न सादियति, पविट्ठं न सादियति, ठितं न सादियति, उद्धरणं सादियति, आपत्ति पाराजिकस्स. भिक्खुपच्चत्थिका मनुस्सित्थिं भिक्खुस्स सन्तिके आनेत्वा वच्चमग्गेन अङ्गजातं अभिनिसीदेन्ति. सो चे पवेसनं न सादियति, पविट्ठं न सादियति, ठितं न सादियति, उद्धरणं न सादियति, अनापत्ति.
</Paragraph>

<Paragraph number="112" book="para">
भिक्खुपच्चत्थिका मनुस्सित्थिं भिक्खुस्स सन्तिके आनेत्वा पस्सावमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

</Division>
<Division number="59" book="para">

<Paragraph number="113" book="para">
भिक्खुपच्चत्थिका मनुस्सित्थिं जागरन्तिं…  सुत्तं…  मत्तं…  उम्मत्तं…  पमत्तं…  मतं अक्खायितं…  मतं येभुय्येन अक्खायितं …पे…  आपत्ति पाराजिकस्स. मतं येभुय्येन खायितं भिक्खुस्स सन्तिके आनेत्वा वच्चमग्गेन…  पस्सावमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

<Paragraph number="114" book="para">
भिक्खुपच्चत्थिका अमनुस्सित्थिं…  तिरच्छानगतित्थिं…  मनुस्सुभतोब्यञ्जनकं…  अमनुस्सुभतोब्यञ्जनकं…  तिरच्छानगतुभतोब्यञ्जनकं भिक्खुस्स सन्तिके आनेत्वा वच्चमग्गेन…  पस्सावमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="115" book="para">
भिक्खुपच्चत्थिका तिरच्छानगतुभतोब्यञ्जनकं जागरन्तं…  सुत्तं…  मत्तं…  उम्मत्तं…  पमत्तं…  मतं अक्खायितं…  मतं येभुय्येन अक्खायितं …पे…  आपत्ति पाराजिकस्स. मतं येभुय्येन खायितं भिक्खुस्स सन्तिके आनेत्वा वच्चमग्गेन…  पस्सावमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

<Paragraph number="116" book="para">
भिक्खुपच्चत्थिका मनुस्सपण्डकं…  अमनुस्सपण्डकं…  तिरच्छानगतपण्डकं भिक्खुस्स सन्तिके आनेत्वा वच्चमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="117" book="para">
भिक्खुपच्चत्थिका तिरच्छानगतपण्डकं जागरन्तं…  सुत्तं…  मत्तं…  उम्मत्तं…  पमत्तं…  मतं अक्खायितं…  मतं येभुय्येन अक्खायितं …पे…  आपत्ति पाराजिकस्स. मतं येभुय्येन खायितं भिक्खुस्स सन्तिके आनेत्वा वच्चमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

</Division>
<Division number="60" book="para">

<Paragraph number="118" book="para">
भिक्खुपच्चत्थिका मनुस्सपुरिसं…  अमनुस्सपुरिसं…  तिरच्छानगतपुरिसं भिक्खुस्स सन्तिके आनेत्वा वच्चमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="119" book="para">
भिक्खुपच्चत्थिका तिरच्छानगतपुरिसं जागरन्तं…  सुत्तं…  मत्तं…  उम्मत्तं…  पमत्तं…  मतं अक्खायितं…  मतं येभुय्येन अक्खायितं …पे…  आपत्ति पाराजिकस्स. मतं येभुय्येन खायितं भिक्खुस्स सन्तिके आनेत्वा वच्चमग्गेन…  मुखेन अङ्गजातं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

</Division>
<Division number="61" book="para">

<Paragraph number="120" book="para">
भिक्खुपच्चत्थिका मनुस्सित्थिं भिक्खुस्स सन्तिके आनेत्वा वच्चमग्गेन…  पस्सावमग्गेन…  मुखेन अङ्गजातं अभिनिसीदेन्ति सन्थताय असन्थतस्स, असन्थताय सन्थतस्स, सन्थताय सन्थतस्स, असन्थताय असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="121" book="para">
भिक्खुपच्चत्थिका मनुस्सित्थिं जागरन्तिं…  सुत्तं…  मत्तं…  उम्मत्तं…  पमत्तं…  मतं अक्खायितं…  मतं येभुय्येन अक्खायितं …पे…  आपत्ति पाराजिकस्स. मतं येभुय्येन खायितं भिक्खुस्स सन्तिके आनेत्वा वच्चमग्गेन…  पस्सावमग्गेन…  मुखेन अङ्गजातं अभिनिसीदेन्ति, सन्थताय असन्थतस्स, असन्थताय सन्थतस्स, सन्थताय सन्थतस्स, असन्थताय असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

<Paragraph number="122" book="para">
भिक्खुपच्चत्थिका अमनुस्सित्थिं…  तिरच्छानगतित्थिं…  मनुस्सुभतोब्यञ्जनकं…  अमनुस्सुभतोब्यञ्जनकं…  तिरच्छानगतुभतोब्यञ्जनकं भिक्खुस्स सन्तिके आनेत्वा वच्चमग्गेन…  पस्सावमग्गेन…  मुखेन अङ्गजातं अभिनिसीदेन्ति सन्थतस्स असन्थतस्स, असन्थतस्स सन्थतस्स, सन्थतस्स सन्थतस्स, असन्थतस्स असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="123" book="para">
भिक्खुपच्चत्थिका तिरच्छानगतुभतोब्यञ्जनकं जागरन्तं…  सुत्तं…  मत्तं…  उम्मत्तं…  पमत्तं…  मतं अक्खायितं…  मतं येभुय्येन अक्खायितं …पे…  आपत्ति पाराजिकस्स. मतं येभुय्येन खायितं भिक्खुस्स सन्तिके आनेत्वा वच्चमग्गेन…  पस्सावमग्गेन…  मुखेन अङ्गजातं अभिनिसीदेन्ति, सन्थतस्स असन्थतस्स, असन्थतस्स सन्थतस्स, सन्थतस्स सन्थतस्स, असन्थतस्स असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

</Division>
<Division number="62" book="para">

<Paragraph number="124" book="para">
भिक्खुपच्चत्थिका मनुस्सपण्डकं…  अमनुस्सपण्डकं…  तिरच्छानगतपण्डकं…  मनुस्सपुरिसं…  अमनुस्सपुरिसं…  तिरच्छानगतपुरिसं भिक्खुस्स सन्तिके आनेत्वा वच्चमग्गेन…  मुखेन अङ्गजातं अभिनिसीदेन्ति सन्थतस्स असन्थतस्स, असन्थतस्स सन्थतस्स, सन्थतस्स सन्थतस्स, असन्थतस्स असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="125" book="para">
भिक्खुपच्चत्थिका तिरच्छानगतपुरिसं जागरन्तं…  सुत्तं…  मत्तं…  उम्मत्तं…  पमत्तं…  मतं अक्खायितं…  मतं येभुय्येन अक्खायितं …पे…  आपत्ति पाराजिकस्स. मतं येभुय्येन खायितं भिक्खुस्स सन्तिके आनेत्वा वच्चमग्गेन…  मुखेन अङ्गजातं अभिनिसीदेन्ति, सन्थतस्स असन्थतस्स, असन्थतस्स सन्थतस्स, सन्थतस्स सन्थतस्स, असन्थतस्स असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

</Division>
<Division number="63" book="para">

<Paragraph number="126" book="para">
भिक्खुपच्चत्थिका भिक्खुं मनुस्सित्थिया सन्तिके आनेत्वा अङ्गजातेन वच्चमग्गं…  पस्सावमग्गं…  मुखं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="127" book="para">
भिक्खुपच्चत्थिका भिक्खुं मनुस्सित्थिया जागरन्तिया…  सुत्ताय…  मत्ताय…  उम्मत्ताय…  पमत्ताय…  मताय अक्खायिताय…  मताय येभुय्येन अक्खायिताय …पे…  आपत्ति पाराजिकस्स. मताय येभुय्येन खायिताय सन्तिके आनेत्वा अङ्गजातेन वच्चमग्गं…  पस्सावमग्गं…  मुखं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

<Paragraph number="128" book="para">
भिक्खुपच्चत्थिका भिक्खुं अमनुस्सित्थिया…  तिरच्छानगतित्थिया…  मनुस्सुभतोब्यञ्जनकस्स…  अमनुस्सुभतोब्यञ्जनकस्स…  तिरच्छानगतुभतोब्यञ्जनकस्स…  मनुस्सपण्डकस्स…  अमनुस्सपण्डकस्स…  तिरच्छानगतपण्डकस्स…  मनुस्सपुरिसस्स…  अमनुस्सपुरिसस्स…  तिरच्छानगतपुरिसस्स सन्तिके आनेत्वा अङ्गजातेन वच्चमग्गं…  मुखं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="129" book="para">
भिक्खुपच्चत्थिका भिक्खुं तिरच्छानगतपुरिसस्स जागरन्तस्स…  सुत्तस्स…  मत्तस्स…  उम्मत्तस्स…  पमत्तस्स…  मतस्स अक्खायितस्स…  मतस्स येभुय्येन अक्खायितस्स …पे…  आपत्ति पाराजिकस्स. मतस्स येभुय्येन खायितस्स सन्तिके आनेत्वा अङ्गजातेन वच्चमग्गं…  मुखं अभिनिसीदेन्ति. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

</Division>
<Division number="64" book="para">

<Paragraph number="130" book="para">
भिक्खुपच्चत्थिका भिक्खुं मनुस्सित्थिया सन्तिके आनेत्वा अङ्गजातेन वच्चमग्गं…  पस्सावमग्गं…  मुखं अभिनिसीदेन्ति सन्थतस्स असन्थताय, असन्थतस्स सन्थताय, सन्थतस्स सन्थताय, असन्थतस्स असन्थताय. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

<Paragraph number="131" book="para">
भिक्खुपच्चत्थिका भिक्खुं मनुस्सित्थिया जागरन्तिया…  सुत्ताय…  मत्ताय…  उम्मत्ताय…  पमत्ताय…  मताय अक्खायिताय…  मताय येभुय्येन अक्खायिताय …पे…  आपत्ति पाराजिकस्स. मताय येभुय्येन खायिताय सन्तिके आनेत्वा अङ्गजातेन वच्चमग्गं…  पस्सावमग्गं…  मुखं अभिनिसीदेन्ति सन्थतस्स असन्थताय, असन्थतस्स सन्थताय, सन्थतस्स सन्थताय, असन्थतस्स असन्थताय. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

<Paragraph number="132" book="para">
भिक्खुपच्चत्थिका भिक्खुं अमनुस्सित्थिया…  तिरच्छानगतित्थिया…  मनुस्सुभतोब्यञ्जनकस्स…  अमनुस्सुभतोब्यञ्जनकस्स…  तिरच्छानगतुभतोब्यञ्जनकस्स…  मनुस्सपण्डकस्स…  अमनुस्सपण्डकस्स…  तिरच्छानगतपण्डकस्स…  मनुस्सपुरिसस्स…  अमनुस्सपुरिसस्स…  तिरच्छानगतपुरिसस्स सन्तिके आनेत्वा अङ्गजातेन वच्चमग्गं…  मुखं अभिनिसीदेन्ति सन्थतस्स असन्थतस्स, असन्थतस्स सन्थतस्स, सन्थतस्स सन्थतस्स, असन्थतस्स असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति पाराजिकस्स …पे…  न सादियति, अनापत्ति.
</Paragraph>

</Division>
<Division number="65" book="para">

<Paragraph number="133" book="para">
भिक्खुपच्चत्थिका भिक्खुं तिरच्छानगतपुरिसस्स जागरन्तस्स…  सुत्तस्स…  मत्तस्स…  उम्मत्तस्स…  पमत्तस्स…  मतस्स अक्खायितस्स…  मतस्स येभुय्येन अक्खायितस्स …पे…  आपत्ति पाराजिकस्स. मतस्स येभुय्येन खायितस्स सन्तिके आनेत्वा अङ्गजातेन वच्चमग्गं…  मुखं अभिनिसीदेन्ति सन्थतस्स असन्थतस्स, असन्थतस्स सन्थतस्स, सन्थतस्स सन्थतस्स, असन्थतस्स असन्थतस्स. सो चे पवेसनं सादियति, पविट्ठं सादियति, ठितं सादियति, उद्धरणं सादियति, आपत्ति थुल्लच्चयस्स …पे…  न सादियति, अनापत्ति.
</Paragraph>

<Paragraph number="134" book="para">
यथा भिक्खुपच्चत्थिका वित्थारिता, एवं वित्थारेतब्बा.
</Paragraph>

<Paragraph number="135" book="para">
राजपच्चत्थिका…  चोरपच्चत्थिका…  धुत्तपच्चत्थिका…  उप्पलगन्धपच्चत्थिका. संखित्तं.
</Paragraph>

</Division>
<Division number="66" book="para">

<Paragraph number="136" book="para">
मग्गेन मग्गं पवेसेति, आपत्ति पाराजिकस्स. मग्गेन अमग्गं पवेसेति, आपत्ति पाराजिकस्स. अमग्गेन मग्गं पवेसेति, आपत्ति पाराजिकस्स. अमग्गेन अमग्गं पवेसेति, आपत्ति थुल्लच्चयस्स.
</Paragraph>

<Paragraph number="137" book="para">
भिक्खु सुत्तभिक्खुम्हि विप्पटिपज्जति; पटिबुद्धो सादियति, उभो नासेतब्बा. पटिबुद्धो न सादियति, दूसको नासेतब्बो. भिक्खु सुत्तसामणेरम्हि विप्पटिपज्जति; पटिबुद्धो सादियति, उभो नासेतब्बा. पटिबुद्धो न सादियति, दूसको नासेतब्बो. सामणेरो सुत्तभिक्खुम्हि विप्पटिपज्जति; पटिबुद्धो सादियति, उभो नासेतब्बा. पटिबुद्धो न सादियति, दूसको नासेतब्बो. सामणेरो सुत्तसामणेरम्हि विप्पटिपज्जति; पटिबुद्धो सादियति, उभो नासेतब्बा. पटिबुद्धो न सादियति, दूसको नासेतब्बो.
</Paragraph>

<Paragraph number="138" book="para">
अनापत्ति—  अजानन्तस्स, असादियन्तस्स, उम्मत्तकस्स, खित्तचित्तस्स, वेदनाट्टस्स, आदिकम्मिकस्साति.

</Paragraph>
</Division>

<Paragraph number="139" type="center" book="para">
सन्थतभाणवारो निट्ठितो.
</Paragraph>