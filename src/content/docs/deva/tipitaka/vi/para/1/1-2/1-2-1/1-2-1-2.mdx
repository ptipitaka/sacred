---
title: "1.2.1.2 विनीतवत्थु"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="263" book="para">

<Paragraph number="945" book="para">
तेन खो पन समयेन अञ्ञतरस्स भिक्खुनो सुपिनन्तेन असुचि मुच्चि. तस्स कुक्कुच्चं अहोसि—  “भगवता सिक्खापदं पञ्ञत्तं, कच्चि नु खो अहं संघादिसेसं आपत्तिं आपन्नो”ति? भगवतो एतमत्थं आरोचेसि. “अनापत्ति, भिक्खु, सुपिनन्तेना”ति. (1)
</Paragraph>

<Paragraph number="946" book="para">
तेन खो पन समयेन अञ्ञतरस्स भिक्खुनो उच्चारं करोन्तस्स असुचि मुच्चि. तस्स कुक्कुच्चं अहोसि …पे…  “किंचित्तो त्वं, भिक्खू”ति? “नाहं, भगवा, मोचनाधिप्पायो”ति. “अनापत्ति, भिक्खु, नमोचनाधिप्पायस्सा”ति. (2)
</Paragraph>

<Paragraph number="947" book="para">
तेन खो पन समयेन अञ्ञतरस्स भिक्खुनो पस्सावं करोन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (3)
</Paragraph>

<Paragraph number="948" book="para">
तेन खो पन समयेन अञ्ञतरस्स भिक्खुनो कामवितक्कं वितक्केन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, वितक्केन्तस्सा”ति. (4)
</Paragraph>

<Paragraph number="949" book="para">
तेन खो पन समयेन अञ्ञतरस्स भिक्खुनो उण्होदकेन न्हायन्तस्स असुचि मुच्चि. तस्स कुक्कुच्चं अहोसि …पे…  “किंचित्तो त्वं, भिक्खू”ति? “नाहं, भगवा, मोचनाधिप्पायो”ति. “अनापत्ति, भिक्खु, नमोचनाधिप्पायस्सा”ति. (5)
</Paragraph>

<Paragraph number="950" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स उण्होदकेन न्हायन्तस्स असुचि मुच्चि. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (6)
</Paragraph>

<Paragraph number="951" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स उण्होदकेन न्हायन्तस्स असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (7)
</Paragraph>

<Paragraph number="952" book="para">
तेन खो पन समयेन अञ्ञतरस्स भिक्खुनो अङ्गजाते वणो होति. भेसज्जेन आलिम्पेन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (8)
</Paragraph>

<Paragraph number="953" book="para">
तेन खो पन समयेन अञ्ञतरस्स भिक्खुनो अङ्गजाते वणो होति. मोचनाधिप्पायस्स भेसज्जेन आलिम्पेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (9–10)
</Paragraph>

<Paragraph number="954" book="para">
तेन खो पन समयेन अञ्ञतरस्स भिक्खुनो अण्डं कण्डुवन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (11)
</Paragraph>

<Paragraph number="955" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स अण्डं कण्डुवन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (12–13)
</Paragraph>

</Division>
<Division number="264" book="para">

<Paragraph number="956" book="para">
तेन खो पन समयेन अञ्ञतरस्स भिक्खुनो मग्गं गच्छन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (14)
</Paragraph>

<Paragraph number="957" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स मग्गं गच्छन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (15–16)
</Paragraph>

<Paragraph number="958" book="para">
तेन खो पन समयेन अञ्ञतरस्स भिक्खुनो वत्थिं गहेत्वा पस्सावं करोन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (17)
</Paragraph>

<Paragraph number="959" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स वत्थिं गहेत्वा पस्सावं करोन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (18–19)
</Paragraph>

<Paragraph number="960" book="para">
तेन खो पन समयेन अञ्ञतरस्स भिक्खुनो जन्ताघरे उदरवट्टिं तापेन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (20)
</Paragraph>

<Paragraph number="961" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स जन्ताघरे उदरवट्टिं तापेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (21–22)
</Paragraph>

<Paragraph number="962" book="para">
तेन खो पन समयेन अञ्ञतरस्स भिक्खुनो जन्ताघरे उपज्झायस्स पिट्ठिपरिकम्मं करोन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (23)
</Paragraph>

<Paragraph number="963" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स जन्ताघरे उपज्झायस्स पिट्ठिपरिकम्मं करोन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (24–25)
</Paragraph>

</Division>
<Division number="265" book="para">

<Paragraph number="964" book="para">
तेन खो पन समयेन अञ्ञतरस्स भिक्खुनो ऊरुं घट्टापेन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (26)
</Paragraph>

<Paragraph number="965" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स ऊरुं घट्टापेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (27–28)
</Paragraph>

<Paragraph number="966" book="para">
तेन खो पन समयेन अञ्ञतरो भिक्खु मोचनाधिप्पायो अञ्ञतरं सामणेरं एतदवोच—  “एहि मे त्वं, आवुसो सामणेर, अङ्गजातं गण्हाही”ति. सो तस्स अङ्गजातं अग्गहेसि. तस्सेव असुचि मुच्चि. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (29)
</Paragraph>

<Paragraph number="967" book="para">
तेन खो पन समयेन अञ्ञतरो भिक्खु सुत्तस्स सामणेरस्स अङ्गजातं अग्गहेसि. तस्सेव असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (30)
</Paragraph>

</Division>
<Division number="266" book="para">

<Paragraph number="968" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स ऊरूहि अङ्गजातं पीळेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (31–32)
</Paragraph>

<Paragraph number="969" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स मुट्ठिना अङ्गजातं पीळेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (33–34)
</Paragraph>

<Paragraph number="970" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स आकासे कटिं कम्पेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (35–36)
</Paragraph>

<Paragraph number="971" book="para">
तेन खो पन समयेन अञ्ञतरस्स भिक्खुनो कायं थम्भेन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (37)
</Paragraph>

<Paragraph number="972" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स कायं थम्भेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (38–39)
</Paragraph>

<Paragraph number="973" book="para">
तेन खो पन समयेन अञ्ञतरो भिक्खु सारत्तो मातुगामस्स अङ्गजातं उपनिज्झायि. तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स. न च, भिक्खवे, सारत्तेन मातुगामस्स अङ्गजातं उपनिज्झायितब्बं. यो उपनिज्झायेय्य, आपत्ति दुक्कटस्सा”ति. (40)
</Paragraph>

</Division>
<Division number="267" book="para">

<Paragraph number="974" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स ताळच्छिद्दं अङ्गजातं पवेसेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (41–42)
</Paragraph>

<Paragraph number="975" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स कट्ठेन अङ्गजातं घट्टेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (43–44)
</Paragraph>

<Paragraph number="976" book="para">
तेन खो पन समयेन अञ्ञतरस्स भिक्खुनो पटिसोते न्हायन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (45)
</Paragraph>

<Paragraph number="977" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स पटिसोते न्हायन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (46–47)
</Paragraph>

<Paragraph number="978" book="para">
तेन खो पन समयेन अञ्ञतरस्स भिक्खुनो उदञ्जलं कीळन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (48)
</Paragraph>

<Paragraph number="979" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स उदञ्जलं कीळन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (49–50)
</Paragraph>

<Paragraph number="980" book="para">
तेन खो पन समयेन अञ्ञतरस्स भिक्खुनो उदके धावन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (51)
</Paragraph>

<Paragraph number="981" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स उदके धावन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (52–53)
</Paragraph>

<Paragraph number="982" book="para">
तेन खो पन समयेन अञ्ञतरस्स भिक्खुनो पुप्फावलियं कीळन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (54)
</Paragraph>

<Paragraph number="983" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स पुप्फावलियं कीळन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (55–56)
</Paragraph>

</Division>
<Division number="268" book="para">

<Paragraph number="984" book="para">
तेन खो पन समयेन अञ्ञतरस्स भिक्खुनो पोक्खरवने धावन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (57)
</Paragraph>

<Paragraph number="985" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स पोक्खरवने धावन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (58–59)
</Paragraph>

<Paragraph number="986" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स वालिकं अङ्गजातं पवेसेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (60–61)
</Paragraph>

<Paragraph number="987" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स कद्दमं अङ्गजातं पवेसेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (62–63)
</Paragraph>

<Paragraph number="988" book="para">
तेन खो पन समयेन अञ्ञतरस्स भिक्खुनो उदकेन अङ्गजातं ओसिञ्चन्तस्स असुचि मुच्चि. तस्स कुक्कुच्चं अहोसि …पे…  “अनापत्ति, भिक्खु, नमोचनाधिप्पायस्सा”ति. (64)
</Paragraph>

<Paragraph number="989" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स उदकेन अङ्गजातं ओसिञ्चन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (65–66)
</Paragraph>

<Paragraph number="990" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स सयने अङ्गजातं घट्टेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (67–68)
</Paragraph>

<Paragraph number="991" book="para">
तेन खो पन समयेन अञ्ञतरस्स भिक्खुनो मोचनाधिप्पायस्स अङ्गुट्ठेन अङ्गजातं घट्टेन्तस्स असुचि मुच्चि …पे…  असुचि न मुच्चि. तस्स कुक्कुच्चं अहोसि—  “भगवता सिक्खापदं पञ्ञत्तं, कच्चि नु खो अहं संघादिसेसं आपत्तिं आपन्नो”ति? भगवतो एतमत्थं आरोचेसि. “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (69–70)

</Paragraph>
</Division>

<Paragraph number="992" type="center" book="para">
सुक्कविस्सट्ठिसिक्खापदं निट्ठितं पठमं.
</Paragraph>