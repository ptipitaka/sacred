---
title: "1.4.3.9 सासङ्कसिक्खापद"
tableOfContents: false
sidebar:
  order: 10
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="652" book="para">

<Paragraph number="2400" book="para">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भिक्खू वुत्थवस्सा आरञ्ञकेसु सेनासनेसु विहरन्ति. कत्तिकचोरका भिक्खू—  “लद्धलाभा”ति परिपातेन्ति. भगवतो एतमत्थं आरोचेसुं. अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—  “अनुजानामि, भिक्खवे, आरञ्ञकेसु सेनासनेसु विहरन्तेन तिण्णं चीवरानं अञ्ञतरं चीवरं अन्तरघरे निक्खिपितुन्”ति.
</Paragraph>

<Paragraph number="2401" book="para">
तेन खो पन समयेन भिक्खू—  “भगवता अनुञ्ञातं आरञ्ञकेसु सेनासनेसु विहरन्तेन तिण्णं चीवरानं अञ्ञतरं चीवरं अन्तरघरे निक्खिपितुन्”ति तिण्णं चीवरानं अञ्ञतरं चीवरं अन्तरघरे निक्खिपित्वा अतिरेकछारत्तं विप्पवसन्ति. तानि चीवरानि नस्सन्तिपि विनस्सन्तिपि डय्हन्तिपि उन्दूरेहिपि खज्जन्ति. भिक्खू दुच्चोळा होन्ति लूखचीवरा. भिक्खू एवमाहंसु—  “किस्स तुम्हे, आवुसो, दुच्चोळा लूखचीवरा”ति? अथ खो ते भिक्खू भिक्खूनं एतमत्थं आरोचेसुं. ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम भिक्खू तिण्णं चीवरानं अञ्ञतरं चीवरं अन्तरघरे निक्खिपित्वा अतिरेकछारत्तं विप्पवसिस्सन्ती”ति.
</Paragraph>

<Paragraph number="2402" book="para">
अथ खो ते भिक्खू ते अनेकपरियायेन विगरहित्वा भगवतो एतमत्थं आरोचेसुं …पे…  “सच्चं किर, भिक्खवे, भिक्खू तिण्णं चीवरानं अञ्ञतरं चीवरं अन्तरघरे निक्खिपित्वा अतिरेकछारत्तं विप्पवसन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम ते, भिक्खवे, मोघपुरिसा तिण्णं चीवरानं अञ्ञतरं चीवरं अन्तरघरे निक्खिपित्वा अतिरेकछारत्तं विप्पवसिस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="653" book="para">

<Paragraph number="2403" book="para">
<Emphasis>“उपवस्सं खो पन कत्तिकपुण्णमं यानि खो पन तानि आरञ्ञकानि सेनासनानि सासङ्कसम्मतानि सप्पटिभयानि तथारूपेसु भिक्खु सेनासनेसु विहरन्तो आकङ्खमानो तिण्णं चीवरानं अञ्ञतरं चीवरं अन्तरघरे निक्खिपेय्य, सिया च तस्स भिक्खुनो कोचिदेव पच्चयो तेन चीवरेन विप्पवासाय. छारत्तपरमं तेन भिक्खुना तेन चीवरेन विप्पवसितब्बं. ततो चे उत्तरि विप्पवसेय्य, अञ्ञत्र भिक्खुसम्मुतिया, निस्सग्गियं पाचित्तियन्”</Emphasis>ति. (*29*:<Emphasis>48</Emphasis>)
</Paragraph>

</Division>
<Division number="654" book="para">

<Paragraph number="2404" book="para">
<Emphasis>उपवस्सं खो पना</Emphasis>ति वुट्ठवस्सानं.
</Paragraph>

<Paragraph number="2405" book="para">
<Emphasis>कत्तिकपुण्णमन्</Emphasis>ति कत्तिकचातुमासिनी वुच्चति.
</Paragraph>

<Paragraph number="2406" book="para">
<Emphasis>यानि खो पन तानि आरञ्ञकानि सेनासनानी</Emphasis>ति <Emphasis>आरञ्ञकं</Emphasis> नाम सेनासनं पञ्चधनुसतिकं पच्छिमं.
</Paragraph>

<Paragraph number="2407" book="para">
<Emphasis>सासङ्कं</Emphasis> नाम आरामे आरामूपचारे चोरानं निविट्ठोकासो दिस्सति, भुत्तोकासो दिस्सति, ठितोकासो दिस्सति, निसिन्नोकासो दिस्सति, निपन्नोकासो दिस्सति.
</Paragraph>

<Paragraph number="2408" book="para">
<Emphasis>सप्पटिभयं</Emphasis> नाम आरामे आरामूपचारे चोरेहि मनुस्सा हता दिस्सन्ति, विलुत्ता दिस्सन्ति, आकोटिता दिस्सन्ति.
</Paragraph>

<Paragraph number="2409" book="para">
<Emphasis>तथारूपेसु भिक्खु सेनासनेसु विहरन्तो</Emphasis>ति एवरूपेसु भिक्खु सेनासनेसु विहरन्तो.
</Paragraph>

<Paragraph number="2410" book="para">
<Emphasis>आकङ्खमानो</Emphasis>ति इच्छमानो.
</Paragraph>

<Paragraph number="2411" book="para">
<Emphasis>तिण्णं चीवरानं अञ्ञतरं चीवरन्</Emphasis>ति सङ्घाटिं वा उत्तरासङ्गं वा अन्तरवासकं वा.
</Paragraph>

<Paragraph number="2412" book="para">
<Emphasis>अन्तरघरे निक्खिपेय्या</Emphasis>ति समन्ता गोचरगामे निक्खिपेय्य.
</Paragraph>

<Paragraph number="2413" book="para">
<Emphasis>सिया च तस्स भिक्खुनो कोचिदेव पच्चयो तेन चीवरेन विप्पवासाया</Emphasis>ति सिया पच्चयो सिया करणीयं.
</Paragraph>

<Paragraph number="2414" book="para">
<Emphasis>छारत्तपरमं तेन भिक्खुना तेन चीवरेन विप्पवसितब्बन्</Emphasis>ति छारत्तपरमता विप्पवसितब्बं.
</Paragraph>

<Paragraph number="2415" book="para">
<Emphasis>अञ्ञत्र भिक्खुसम्मुतिया</Emphasis>ति ठपेत्वा भिक्खुसम्मुतिं.
</Paragraph>

<Paragraph number="2416" book="para">
<Emphasis>ततो चे उत्तरि विप्पवसेय्या</Emphasis>ति सत्तमे अरुणुग्गमने निस्सग्गियं होति. निस्सज्जितब्बं संघस्स वा गणस्स वा पुग्गलस्स वा. एवञ्च पन, भिक्खवे, निस्सज्जितब्बं …पे…  इदं मे, भन्ते, चीवरं अतिरेकछारत्तं विप्पवुत्थं, अञ्ञत्र भिक्खुसम्मुतिया, निस्सग्गियं. इमाहं संघस्स निस्सज्जामीति …पे…  ददेय्याति …पे…  ददेय्युन्ति …पे…  आयस्मतो दम्मीति.
</Paragraph>

</Division>
<Division number="655" book="para">

<Paragraph number="2417" book="para">
अतिरेकछारत्ते अतिरेकसञ्ञी विप्पवसति, अञ्ञत्र भिक्खुसम्मुतिया, निस्सग्गियं पाचित्तियं. अतिरेकछारत्ते वेमतिको विप्पवसति, अञ्ञत्र भिक्खुसम्मुतिया, निस्सग्गियं पाचित्तियं. अतिरेकछारत्ते ऊनकसञ्ञी विप्पवसति, अञ्ञत्र भिक्खुसम्मुतिया, निस्सग्गियं पाचित्तियं. अप्पच्चुद्धटे पच्चुद्धटसञ्ञी …पे…  अविस्सज्जिते विस्सज्जितसञ्ञी…  अनट्ठे नट्ठसञ्ञी…  अविनट्ठे विनट्ठसञ्ञी…  अदड्ढे दड्ढसञ्ञी…  अविलुत्ते विलुत्तसञ्ञी विप्पवसति, अञ्ञत्र भिक्खुसम्मुतिया, निस्सग्गियं पाचित्तियं.
</Paragraph>

<Paragraph number="2418" book="para">
निस्सग्गियं चीवरं अनिस्सज्जित्वा परिभुञ्जति, आपत्ति दुक्कटस्स. ऊनकछारत्ते अतिरेकसञ्ञी, आपत्ति दुक्कटस्स. ऊनकछारत्ते वेमतिको, आपत्ति दुक्कटस्स. ऊनकछारत्ते ऊनकसञ्ञी, अनापत्ति.
</Paragraph>

</Division>
<Division number="656" book="para">

<Paragraph number="2419" book="para">
अनापत्ति—  छारत्तं विप्पवसति, ऊनकछारत्तं विप्पवसति, छारत्तं विप्पवसित्वा पुन गामसीमं ओक्कमित्वा वसित्वा पक्कमति, अन्तोछारत्तं पच्चुद्धरति, विस्सज्जेति, नस्सति, विनस्सति, डय्हति, अच्छिन्दित्वा गण्हन्ति, विस्सासं गण्हन्ति, भिक्खुसम्मुतिया, उम्मत्तकस्स, आदिकम्मिकस्साति.

</Paragraph>
</Division>

<Paragraph number="2420" type="center" book="para">
सासङ्कसिक्खापदं निट्ठितं नवमं.
</Paragraph>