---
title: "1.2.5.2 विनीतवत्थु"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="341" book="para">

<Paragraph number="1412" book="para">
तेन खो पन समयेन अञ्ञतरो पुरिसो अञ्ञतरं भिक्खुं आणापेसि—  “गच्छ, भन्ते, इत्थन्नामं इत्थिं वीमंसा”ति. सो गन्त्वा मनुस्से पुच्छि—  “कहं इत्थन्नामा”ति? “सुत्ता, भन्ते”ति. तस्स कुक्कुच्चं अहोसि—  “भगवता सिक्खापदं पञ्ञत्तं, कच्चि नु खो अहं संघादिसेसं आपत्तिं आपन्नो”ति? भगवतो एतमत्थं आरोचेसि—  “अनापत्ति, भिक्खु, संघादिसेसस्स; आपत्ति दुक्कटस्सा”ति. (1)
</Paragraph>

<Paragraph number="1413" book="para">
तेन खो पन समयेन अञ्ञतरो पुरिसो अञ्ञतरं भिक्खुं आणापेसि—  “गच्छ, भन्ते, इत्थन्नामं इत्थिं वीमंसा”ति. सो गन्त्वा मनुस्से पुच्छि—  “कहं इत्थन्नामा”ति? “मता, भन्ते”ति …पे…  “निक्खन्ता, भन्ते”ति…  “अनित्थी, भन्ते”ति…  “इत्थिपण्डका, भन्ते”ति. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति दुक्कटस्सा”ति. (2–5)
</Paragraph>

<Paragraph number="1414" book="para">
तेन खो पन समयेन अञ्ञतरा इत्थी सामिकेन सह भण्डित्वा मातुघरं अगमासि. कुलूपको भिक्खु सम्मोदनीयं अकासि. तस्स कुक्कुच्चं अहोसि …पे…  “अलंवचनीया, भिक्खू”ति? “नालंवचनीया, भगवा”ति. “अनापत्ति, भिक्खु, नालंवचनीयाया”ति. (6)
</Paragraph>

<Paragraph number="1415" book="para">
तेन खो पन समयेन अञ्ञतरो भिक्खु पण्डके सञ्चरित्तं समापज्जि. तस्स कुक्कुच्चं अहोसि …पे…  “अनापत्ति, भिक्खु, संघादिसेसस्स; आपत्ति थुल्लच्चयस्सा”ति. (7)

</Paragraph>
</Division>

<Paragraph number="1416" type="center" book="para">
सञ्चरित्तसिक्खापदं निट्ठितं पञ्चमं.
</Paragraph>