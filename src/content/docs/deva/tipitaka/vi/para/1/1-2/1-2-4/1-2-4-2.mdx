---
title: "1.2.4.2 विनीतवत्थु"
tableOfContents: false
sidebar:
  order: 2
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="295" book="para">

<Paragraph number="1212" book="para">
तेन खो पन समयेन अञ्ञतरा वञ्झा इत्थी कुलूपकं भिक्खुं एतदवोच—  “कथाहं, भन्ते, विजायेय्यन्”ति? “तेन हि, भगिनि, अग्गदानं देही”ति. “किं, भन्ते, अग्गदानन्”ति? “मेथुनधम्मन्”ति. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (1)
</Paragraph>

<Paragraph number="1213" book="para">
तेन खो पन समयेन अञ्ञतरा विजायिनी इत्थी कुलूपकं भिक्खुं एतदवोच—  “कथाहं, भन्ते, पुत्तं लभेय्यन्”ति? “तेन हि, भगिनि, अग्गदानं देही”ति. “किं, भन्ते, अग्गदानन्”ति? “मेथुनधम्मन्”ति. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (2)
</Paragraph>

<Paragraph number="1214" book="para">
तेन खो पन समयेन अञ्ञतरा इत्थी कुलूपकं भिक्खुं एतदवोच—  “कथाहं, भन्ते, सामिकस्स पिया अस्सन्”ति? “तेन हि, भगिनि, अग्गदानं देही”ति. “किं, भन्ते, अग्गदानन्”ति? “मेथुनधम्मन्”ति. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (3)
</Paragraph>

<Paragraph number="1215" book="para">
तेन खो पन समयेन अञ्ञतरा इत्थी कुलूपकं भिक्खुं एतदवोच—  “कथाहं, भन्ते, सुभगा अस्सन्”ति? “तेन हि, भगिनि, अग्गदानं देही”ति. “किं, भन्ते, अग्गदानन्”ति? “मेथुनधम्मन्”ति. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (4)
</Paragraph>

<Paragraph number="1216" book="para">
तेन खो पन समयेन अञ्ञतरा इत्थी कुलूपकं भिक्खुं एतदवोच—  “क्याहं, भन्ते, अय्यस्स दज्जामी”ति? “अग्गदानं, भगिनी”ति. “किं, भन्ते, अग्गदानन्”ति? “मेथुनधम्मन्”ति. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (5)
</Paragraph>

<Paragraph number="1217" book="para">
तेन खो पन समयेन अञ्ञतरा इत्थी कुलूपकं भिक्खुं एतदवोच—  “केनाहं, भन्ते, अय्यं उपट्ठेमी”ति? “अग्गदानेन, भगिनी”ति. “किं, भन्ते, अग्गदानन्”ति? “मेथुनधम्मन्”ति. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (6)
</Paragraph>

<Paragraph number="1218" book="para">
तेन खो पन समयेन अञ्ञतरा इत्थी कुलूपकं भिक्खुं एतदवोच—  “कथाहं, भन्ते, सुगतिं गच्छेय्यन्”ति? “तेन हि, भगिनि, अग्गदानं देही”ति. “किं, भन्ते, अग्गदानन्”ति? “मेथुनधम्मन्”ति. तस्स कुक्कुच्चं अहोसि …पे…  “आपत्तिं त्वं, भिक्खु, आपन्नो संघादिसेसन्”ति. (7)

</Paragraph>
</Division>

<Paragraph number="1219" type="center" book="para">
अत्तकामपारिचरियसिक्खापदं निट्ठितं चतुत्थं.
</Paragraph>