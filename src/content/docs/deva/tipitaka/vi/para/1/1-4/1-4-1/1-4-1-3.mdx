---
title: "1.4.1.3 ततियकथिनसिक्खापद"
tableOfContents: false
sidebar:
  order: 4
type: "tipitaka"
basket: "vi"
book: "para"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="497" book="para">

<Paragraph number="1921" book="para">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन अञ्ञतरस्स भिक्खुनो अकालचीवरं उप्पन्नं होति. तस्स तं चीवरं कयिरमानं नप्पहोति. अथ खो सो भिक्खु तं चीवरं उस्सापेत्वा पुनप्पुनं विमज्जति. अद्दसा खो भगवा सेनासनचारिकं आहिण्डन्तो तं भिक्खुं तं चीवरं उस्सापेत्वा पुनप्पुनं विमज्जन्तं. दिस्वान येन सो भिक्खु तेनुपसङ्कमि; उपसङ्कमित्वा तं भिक्खुं एतदवोच—  “किस्स त्वं, भिक्खु, इमं चीवरं उस्सापेत्वा पुनप्पुनं विमज्जसी”ति? “इदं मे, भन्ते, अकालचीवरं उप्पन्नं. कयिरमानं नप्पहोति. तेनाहं इमं चीवरं उस्सापेत्वा पुनप्पुनं विमज्जामी”ति. “अत्थि पन ते, भिक्खु, चीवरपच्चासा”ति? “अत्थि, भगवा”ति. अथ खो भगवा एतस्मिं निदाने एतस्मिं पकरणे धम्मिं कथं कत्वा, भिक्खू आमन्तेसि—  “अनुजानामि, भिक्खवे, अकालचीवरं पटिग्गहेत्वा चीवरपच्चासा निक्खिपितुन्”ति.
</Paragraph>

</Division>
<Division number="498" book="para">

<Paragraph number="1922" book="para">
तेन खो पन समयेन भिक्खू—  “भगवता अनुञ्ञातं अकालचीवरं पटिग्गहेत्वा चीवरपच्चासा निक्खिपितुन्”ति अकालचीवरानि पटिग्गहेत्वा अतिरेकमासं निक्खिपन्ति. तानि चीवरानि चीवरवंसे भण्डिकाबद्धानि तिट्ठन्ति. अद्दसा खो आयस्मा आनन्दो सेनासनचारिकं आहिण्डन्तो तानि चीवरानि चीवरवंसे भण्डिकाबद्धानि तिट्ठन्ते. दिस्वान भिक्खू आमन्तेसि—  “कस्सिमानि, आवुसो, चीवरानि चीवरवंसे भण्डिकाबद्धानि तिट्ठन्ती”ति? “अम्हाकं, आवुसो, अकालचीवरानि चीवरपच्चासा निक्खित्तानी”ति. “कीवचिरं पनावुसो, इमानि चीवरानि निक्खित्तानी”ति? “अतिरेकमासं, आवुसो”ति. आयस्मा आनन्दो उज्झायति खिय्यति विपाचेति—  “कथञ्हि नाम भिक्खू अकालचीवरं पटिग्गहेत्वा अतिरेकमासं निक्खिपिस्सन्ती”ति.
</Paragraph>

<Paragraph number="1923" book="para">
अथ खो आयस्मा आनन्दो ते भिक्खू अनेकपरियायेन विगरहित्वा भगवतो एतमत्थं आरोचेसि …पे…  “सच्चं किर, भिक्खवे, भिक्खू अकालचीवरं पटिग्गहेत्वा अतिरेकमासं निक्खिपन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम ते, भिक्खवे, मोघपुरिसा अकालचीवरं पटिग्गहेत्वा अतिरेकमासं निक्खिपिस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="499" book="para">

<Paragraph number="1924" book="para">
<Emphasis>“निट्ठितचीवरस्मिं भिक्खुना उब्भतस्मिं कथिने भिक्खुनो पनेव अकालचीवरं उप्पज्जेय्य, आकङ्खमानेन भिक्खुना पटिग्गहेतब्बं. पटिग्गहेत्वा खिप्पमेव कारेतब्बं. नो चस्स पारिपूरि, मासपरमं तेन भिक्खुना तं चीवरं निक्खिपितब्बं ऊनस्स पारिपूरिया सतिया पच्चासाय. ततो चे उत्तरि निक्खिपेय्य, सतियापि पच्चासाय, निस्सग्गियं पाचित्तियन्”</Emphasis>ति. (*3*:<Emphasis>22</Emphasis>)
</Paragraph>

</Division>
<Division number="500" book="para">

<Paragraph number="1925" book="para">
<Emphasis>निट्ठितचीवरस्मिन्</Emphasis>ति भिक्खुनो चीवरं कतं वा होति नट्ठं वा विनट्ठं वा दड्ढं वा चीवरासा वा उपच्छिन्ना.
</Paragraph>

<Paragraph number="1926" book="para">
<Emphasis>उब्भतस्मिं कथिने</Emphasis>ति अट्ठन्नं मातिकानं अञ्ञतराय मातिकाय उब्भतं होति, संघेन वा अन्तरा उब्भतं होति.
</Paragraph>

<Paragraph number="1927" book="para">
<Emphasis>अकालचीवरं</Emphasis> नाम अनत्थते कथिने एकादसमासे उप्पन्नं, अत्थते कथिने सत्तमासे उप्पन्नं, कालेपि आदिस्स दिन्नं, एतं अकालचीवरं नाम.
</Paragraph>

<Paragraph number="1928" book="para">
<Emphasis>उप्पज्जेय्या</Emphasis>ति उप्पज्जेय्य संघतो वा गणतो वा ञातितो वा मित्ततो वा पंसुकूलं वा अत्तनो वा धनेन.
</Paragraph>

<Paragraph number="1929" book="para">
<Emphasis>आकङ्खमानेना</Emphasis>ति इच्छमानेन पटिग्गहेतब्बं.
</Paragraph>

<Paragraph number="1930" book="para">
<Emphasis>पटिग्गहेत्वा खिप्पमेव कारेतब्बन्</Emphasis>ति दसाहा कारेतब्बं.
</Paragraph>

<Paragraph number="1931" book="para">
<Emphasis>नो चस्स पारिपूरी</Emphasis>ति कयिरमानं नप्पहोति.
</Paragraph>

<Paragraph number="1932" book="para">
<Emphasis>मासपरमं तेन भिक्खुना तं चीवरं निक्खिपितब्बन्</Emphasis>ति मासपरमता निक्खिपितब्बं.
</Paragraph>

<Paragraph number="1933" book="para">
<Emphasis>ऊनस्स पारिपूरिया</Emphasis>ति ऊनस्स पारिपूरत्थाय.
</Paragraph>

<Paragraph number="1934" book="para">
<Emphasis>सतिया पच्चासाया</Emphasis>ति पच्चासा होति संघतो वा गणतो वा ञातितो वा मित्ततो वा पंसुकूलं वा अत्तनो वा धनेन.
</Paragraph>

<Paragraph number="1935" book="para">
<Emphasis>ततो चे उत्तरि निक्खिपेय्य सतियापि पच्चासाया</Emphasis>ति तदहुप्पन्ने मूलचीवरे पच्चासाचीवरं उप्पज्जति, दसाहा कारेतब्बं. द्वीहुप्पन्ने मूलचीवरे पच्चासाचीवरं उप्पज्जति, दसाहा कारेतब्बं. तीहुप्पन्ने मूलचीवरे …पे…  चतूहुप्पन्ने…  पञ्चाहुप्पन्ने…  छाहुप्पन्ने…  सत्ताहुप्पन्ने…  अट्ठाहुप्पन्ने…  नवाहुप्पन्ने…  दसाहुप्पन्ने मूलचीवरे पच्चासाचीवरं उप्पज्जति, दसाहा कारेतब्बं. एकादसे उप्पन्ने …पे…  द्वादसे उप्पन्ने…  तेरसे उप्पन्ने…  चुद्दसे उप्पन्ने…  पन्नरसे उप्पन्ने…  सोळसे उप्पन्ने…  सत्तरसे उप्पन्ने…  अट्ठारसे उप्पन्ने…  एकूनवीसे उप्पन्ने…  वीसे उप्पन्ने मूलचीवरे पच्चासाचीवरं उप्पज्जति, दसाहा कारेतब्बं. एकवीसे उप्पन्ने मूलचीवरे पच्चासाचीवरं उप्पज्जति, नवाहा कारेतब्बं. द्वावीसे उप्पन्ने …पे…  तेवीसे उप्पन्ने…  चतुवीसे उप्पन्ने…  पञ्चवीसे उप्पन्ने…  छब्बीसे उप्पन्ने…  सत्तवीसे उप्पन्ने…  अट्ठवीसे उप्पन्ने…  एकूनतिंसे उप्पन्ने मूलचीवरे पच्चासाचीवरं उप्पज्जति, एकाहं कारेतब्बं…  तिंसे उप्पन्ने मूलचीवरे पच्चासाचीवरं उप्पज्जति, तदहेव अधिट्ठातब्बं विकप्पेतब्बं विस्सज्जेतब्बं. नो चे अधिट्ठेय्य वा विकप्पेय्य वा विस्सज्जेय्य वा, एकतिंसे अरुणुग्गमने निस्सग्गियं होति. निस्सज्जितब्बं संघस्स वा गणस्स वा पुग्गलस्स वा. एवञ्च पन, भिक्खवे, निस्सज्जितब्बं …पे…  इदं मे, भन्ते, अकालचीवरं मासातिक्कन्तं निस्सग्गियं, इमाहं संघस्स निस्सज्जामीति …पे…  ददेय्याति …पे…  ददेय्युन्ति …पे…  आयस्मतो दम्मीति.
</Paragraph>

<Paragraph number="1936" book="para">
विसभागे उप्पन्ने मूलचीवरे पच्चासाचीवरं उप्पज्जति, रत्तियो च सेसा होन्ति, न अकामा कारेतब्बं.
</Paragraph>

</Division>
<Division number="501" book="para">

<Paragraph number="1937" book="para">
मासातिक्कन्ते अतिक्कन्तसञ्ञी, निस्सग्गियं पाचित्तियं. मासातिक्कन्ते वेमतिको निस्सग्गियं पाचित्तियं. मासातिक्कन्ते अनतिक्कन्तसञ्ञी निस्सग्गियं पाचित्तियं. अनधिट्ठिते अधिट्ठितसञ्ञी …पे…  अविकप्पिते विकप्पितसञ्ञी…  अविस्सज्जिते विस्सज्जितसञ्ञी…  अनट्ठे नट्ठसञ्ञी…  अविनट्ठे विनट्ठसञ्ञी…  अदड्ढे दड्ढसञ्ञी…  अविलुत्ते विलुत्तसञ्ञी, निस्सग्गियं पाचित्तियं.
</Paragraph>

<Paragraph number="1938" book="para">
निस्सग्गियं चीवरं अनिस्सज्जित्वा परिभुञ्जति, आपत्ति दुक्कटस्स. मासानतिक्कन्ते अतिक्कन्तसञ्ञी, आपत्ति दुक्कटस्स. मासानतिक्कन्ते वेमतिको, आपत्ति दुक्कटस्स. मासानतिक्कन्ते अनतिक्कन्तसञ्ञी, अनापत्ति.
</Paragraph>

</Division>
<Division number="502" book="para">

<Paragraph number="1939" book="para">
अनापत्ति—  अन्तोमासे अधिट्ठेति, विकप्पेति, विस्सज्जेति, नस्सति, विनस्सति, डय्हति, अच्छिन्दित्वा गण्हन्ति, विस्सासं गण्हन्ति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1940" type="center" book="para">
ततियकथिनसिक्खापदं निट्ठितं ततियं.
</Paragraph>