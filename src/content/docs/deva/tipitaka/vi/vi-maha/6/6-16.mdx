---
title: "6.16 कोटिगामेसच्चकथा"
tableOfContents: false
sidebar:
  order: 8
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="287" book="vi-maha">

<Paragraph number="1309" book="vi-maha">
अथ खो भगवा येन कोटिगामो तेनुपसङ्कमि. तत्र सुदं भगवा कोटिगामे विहरति. तत्र खो भगवा भिक्खू आमन्तेसि—  “चतुन्नं, भिक्खवे, अरियसच्चानं अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च. कतमेसं चतुन्नं? दुक्खस्स, भिक्खवे, अरियसच्चस्स अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च. दुक्खसमुदयस्स अरियसच्चस्स …पे…  दुक्खनिरोधस्स अरियसच्चस्स …पे…  दुक्खनिरोधगामिनिया पटिपदाय अरियसच्चस्स अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च. तयिदं, भिक्खवे, दुक्खं अरियसच्चं अनुबुद्धं पटिविद्धं, दुक्खसमुदयं अरियसच्चं अनुबुद्धं पटिविद्धं, दुक्खनिरोधं अरियसच्चं अनुबुद्धं पटिविद्धं, दुक्खनिरोधगामिनी पटिपदा अरियसच्चं अनुबुद्धं पटिविद्धं, उच्छिन्ना भवतण्हा, खीणा भवनेत्ति, नत्थि दानि पुनब्भवोति.
</Paragraph>

<Paragraph number="1310" type="verses" book="vi-maha">
_चतुन्नं अरियसच्चानं,_  
_यथाभूतं अदस्सना;_  
_संसितं दीघमद्धानं,_  
_तासु तास्वेव जातिसु._  

</Paragraph>

<Paragraph number="1311" type="verses" book="vi-maha">
_तानि एतानि दिट्ठानि,_  
_भवनेत्ति समूहता;_  
उच्छिन्नं मूलं दुक्खस्स,_  
_नत्थि दानि पुनब्भवो”ति._
</Paragraph>
</Division>