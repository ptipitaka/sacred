---
title: "4.18 नगन्तब्बवार"
tableOfContents: false
sidebar:
  order: 10
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="231" book="vi-maha">

<Paragraph number="1061" book="vi-maha">
न, भिक्खवे, तदहु पवारणाय सभिक्खुका आवासा अभिक्खुको आवासो गन्तब्बो, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा अभिक्खुको अनावासो गन्तब्बो, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा अभिक्खुको आवासो वा अनावासो वा गन्तब्बो, अञ्ञत्र संघेन, अञ्ञत्र अन्तराया.
</Paragraph>

<Paragraph number="1062" book="vi-maha">
न, भिक्खवे, तदहु पवारणाय सभिक्खुका अनावासा अभिक्खुको आवासो गन्तब्बो, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका अनावासा अभिक्खुको अनावासो गन्तब्बो, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका अनावासा अभिक्खुको आवासो वा अनावासो वा गन्तब्बो, अञ्ञत्र संघेन, अञ्ञत्र अन्तराया.
</Paragraph>

<Paragraph number="1063" book="vi-maha">
न, भिक्खवे, तदहु पवारणाय सभिक्खुका आवासा वा अनावासा वा अभिक्खुको आवासो गन्तब्बो, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा वा अनावासा वा अभिक्खुको अनावासो गन्तब्बो, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा वा अनावासा वा अभिक्खुको आवासो वा अनावासो वा गन्तब्बो, अञ्ञत्र संघेन, अञ्ञत्र अन्तराया.
</Paragraph>

<Paragraph number="1064" book="vi-maha">
न, भिक्खवे, तदहु पवारणाय सभिक्खुका आवासा सभिक्खुको आवासो गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा सभिक्खुको अनावासो गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा सभिक्खुको आवासो वा अनावासो वा गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया.
</Paragraph>

<Paragraph number="1065" book="vi-maha">
न, भिक्खवे, तदहु पवारणाय सभिक्खुका अनावासा सभिक्खुको आवासो गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका अनावासा सभिक्खुको अनावासो गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका अनावासा सभिक्खुको आवासो वा अनावासो वा गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया.
</Paragraph>

<Paragraph number="1066" book="vi-maha">
न, भिक्खवे, तदहु पवारणाय सभिक्खुका आवासा वा अनावासा वा सभिक्खुको आवासो गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा वा अनावासा वा सभिक्खुको अनावासो गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया. न, भिक्खवे, तदहु पवारणाय सभिक्खुका आवासा वा अनावासा वा सभिक्खुको आवासो वा अनावासो वा गन्तब्बो, यत्थस्सु भिक्खू नानासंवासका, अञ्ञत्र संघेन, अञ्ञत्र अन्तराया.
</Paragraph>
</Division>