---
title: "4.21 द्वेवाचिकादिपवारणा"
tableOfContents: false
sidebar:
  order: 14
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="234" book="vi-maha">

<Paragraph number="1075" book="vi-maha">
तेन खो पन समयेन कोसलेसु जनपदे अञ्ञतरस्मिं आवासे तदहु पवारणाय सवरभयं अहोसि. भिक्खू नासक्खिंसु तेवाचिकं पवारेतुं. भगवतो एतमत्थं आरोचेसुं. “अनुजानामि, भिक्खवे, द्वेवाचिकं पवारेतुन्”ति.
</Paragraph>

<Paragraph number="1076" book="vi-maha">
बाळ्हतरं सवरभयं अहोसि. भिक्खू नासक्खिंसु द्वेवाचिकं पवारेतुं. भगवतो एतमत्थं आरोचेसुं. “अनुजानामि, भिक्खवे, एकवाचिकं पवारेतुन्”ति.
</Paragraph>

<Paragraph number="1077" book="vi-maha">
बाळ्हतरं सवरभयं अहोसि. भिक्खू नासक्खिंसु एकवाचिकं पवारेतुं. भगवतो एतमत्थं आरोचेसुं. “अनुजानामि, भिक्खवे, समानवस्सिकं पवारेतुन्”ति.
</Paragraph>

<Paragraph number="1078" book="vi-maha">
तेन खो पन समयेन अञ्ञतरस्मिं आवासे तदहु पवारणाय मनुस्सेहि दानं देन्तेहि येभुय्येन रत्ति खेपिता होति. अथ खो तेसं भिक्खूनं एतदहोसि—  “मनुस्सेहि दानं देन्तेहि येभुय्येन रत्ति खेपिता. सचे संघो तेवाचिकं पवारेस्सति, अप्पवारितोव संघो भविस्सति, अथायं रत्ति विभायिस्सति. कथं नु खो अम्हेहि पटिपज्जितब्बन्”ति? भगवतो एतमत्थं आरोचेसुं.
</Paragraph>

<Paragraph number="1079" book="vi-maha">
“इध पन, भिक्खवे, अञ्ञतरस्मिं आवासे तदहु पवारणाय मनुस्सेहि दानं देन्तेहि येभुय्येन रत्ति खेपिता होति. तत्र चे, भिक्खवे, भिक्खूनं एवं होति—  ‘मनुस्सेहि दानं देन्तेहि येभुय्येन रत्ति खेपिता. सचे संघो तेवाचिकं पवारेस्सति, अप्पवारितोव संघो भविस्सति, अथायं रत्ति विभायिस्सती’ति, ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="1080" book="vi-maha">
‘सुणातु मे, भन्ते, संघो. मनुस्सेहि दानं देन्तेहि येभुय्येन रत्ति खेपिता. सचे संघो तेवाचिकं पवारेस्सति, अप्पवारितोव संघो भविस्सति, अथायं रत्ति विभायिस्सति. यदि संघस्स पत्तकल्लं, संघो द्वेवाचिकं, एकवाचिकं, समानवस्सिकं पवारेय्या’ति.
</Paragraph>

<Paragraph number="1081" book="vi-maha">
इध पन, भिक्खवे, अञ्ञतरस्मिं आवासे तदहु पवारणाय भिक्खूहि धम्मं भणन्तेहि …पे…  सुत्तन्तिकेहि सुत्तन्तं सङ्गायन्तेहि…  विनयधरेहि विनयं विनिच्छिनन्तेहि…  धम्मकथिकेहि धम्मं साकच्छन्तेहि…  भिक्खूहि कलहं करोन्तेहि येभुय्येन रत्ति खेपिता होति. तत्र चे भिक्खूनं एवं होति—  ‘भिक्खूहि कलहं करोन्तेहि येभुय्येन रत्ति खेपिता. सचे संघो तेवाचिकं पवारेस्सति, अप्पवारितोव संघो भविस्सति, अथायं रत्ति विभायिस्सती’ति, ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="1082" book="vi-maha">
‘सुणातु मे, भन्ते, संघो. भिक्खूहि कलहं करोन्तेहि येभुय्येन रत्ति खेपिता. सचे संघो तेवाचिकं पवारेस्सति, अप्पवारितोव संघो भविस्सति, अथायं रत्ति विभायिस्सति. यदि संघस्स पत्तकल्लं, संघो द्वेवाचिकं, एकवाचिकं, समानवस्सिकं पवारेय्या’”ति.
</Paragraph>

<Paragraph number="1083" book="vi-maha">
तेन खो पन समयेन कोसलेसु जनपदे अञ्ञतरस्मिं आवासे तदहु पवारणाय महाभिक्खुसंघो सन्निपतितो होति, परित्तञ्च अनोवस्सिकं होति, महा च मेघो उग्गतो होति. अथ खो तेसं भिक्खूनं एतदहोसि—  “अयं खो महाभिक्खुसंघो सन्निपतितो, परित्तञ्च अनोवस्सिकं, महा च मेघो उग्गतो. सचे संघो तेवाचिकं पवारेस्सति, अप्पवारितोव संघो भविस्सति, अथायं मेघो पवस्सिस्सति. कथं नु खो अम्हेहि पटिपज्जितब्बन्”ति? भगवतो एतमत्थं आरोचेसुं.
</Paragraph>

<Paragraph number="1084" book="vi-maha">
“इध पन, भिक्खवे, अञ्ञतरस्मिं आवासे तदहु पवारणाय महाभिक्खुसंघो सन्निपतितो होति, परित्तञ्च अनोवस्सिकं होति, महा च मेघो उग्गतो होति. तत्र चे भिक्खूनं एवं होति—  ‘अयं खो महाभिक्खुसंघो सन्निपतितो, परित्तञ्च अनोवस्सिकं, महा च मेघो उग्गतो. सचे संघो तेवाचिकं पवारेस्सति, अप्पवारितोव संघो भविस्सति, अथायं मेघो पवस्सिस्सती’ति. ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="1085" book="vi-maha">
‘सुणातु मे, भन्ते, संघो. अयं महाभिक्खुसंघो सन्निपतितो, परित्तञ्च अनोवस्सिकं, महा च मेघो उग्गतो. सचे संघो तेवाचिकं पवारेस्सति, अप्पवारितोव संघो भविस्सति, अथायं मेघो पवस्सिस्सति. यदि संघस्स पत्तकल्लं, संघो द्वेवाचिकं, एकवाचिकं, समानवस्सिकं पवारेय्या’ति.
</Paragraph>

<Paragraph number="1086" book="vi-maha">
इध पन, भिक्खवे, अञ्ञतरस्मिं आवासे तदहु पवारणाय राजन्तरायो होति …पे…  चोरन्तरायो होति…  अग्यन्तरायो होति…  उदकन्तरायो होति…  मनुस्सन्तरायो होति…  अमनुस्सन्तरायो होति…  वाळन्तरायो होति…  सरीसपन्तरायो होति…  जीवितन्तरायो होति…  ब्रह्मचरियन्तरायो होति. तत्र चे भिक्खूनं एवं होति—  ‘अयं खो ब्रह्मचरियन्तरायो. सचे संघो तेवाचिकं पवारेस्सति, अप्पवारितोव संघो भविस्सति, अथायं ब्रह्मचरियन्तरायो भविस्सती’ति, ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="1087" book="vi-maha">
‘सुणातु मे, भन्ते, संघो. अयं ब्रह्मचरियन्तरायो. सचे संघो तेवाचिकं पवारेस्सति, अप्पवारितोव संघो भविस्सति, अथायं ब्रह्मचरियन्तरायो भविस्सति. यदि संघस्स पत्तकल्लं, संघो द्वेवाचिकं, एकवाचिकं, समानवस्सिकं पवारेय्या’”ति.
</Paragraph>
</Division>