---
title: "4.19 गन्तब्बवार"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="232" book="vi-maha">

<Paragraph number="1067" book="vi-maha">
गन्तब्बो, भिक्खवे, तदहु पवारणाय सभिक्खुका आवासा सभिक्खुको आवासो, यत्थस्सु भिक्खू समानसंवासका, यं जञ्ञा ‘सक्कोमि अज्जेव गन्तुन्’ति. गन्तब्बो, भिक्खवे, तदहु पवारणाय सभिक्खुका आवासा सभिक्खुको अनावासो …पे…  सभिक्खुको आवासो वा अनावासो वा, यत्थस्सु भिक्खू समानसंवासका, यं जञ्ञा ‘सक्कोमि अज्जेव गन्तुन्’ति.
</Paragraph>

<Paragraph number="1068" book="vi-maha">
गन्तब्बो, भिक्खवे, तदहु पवारणाय सभिक्खुका अनावासा सभिक्खुको आवासो …पे…  सभिक्खुको अनावासो …पे…  सभिक्खुको आवासो वा अनावासो वा, यत्थस्सु भिक्खू समानसंवासका, यं जञ्ञा ‘सक्कोमि अज्जेव गन्तुन्’ति.
</Paragraph>

<Paragraph number="1069" book="vi-maha">
गन्तब्बो, भिक्खवे, तदहु पवारणाय सभिक्खुका आवासा वा अनावासा वा सभिक्खुको आवासो …पे…  सभिक्खुको अनावासो …पे…  सभिक्खुको आवासो वा अनावासो वा, यत्थस्सु भिक्खू समानसंवासका, यं जञ्ञा ‘सक्कोमि अज्जेव गन्तुन्’ति.
</Paragraph>
</Division>