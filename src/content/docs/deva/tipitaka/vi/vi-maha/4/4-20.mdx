---
title: "4.20 वज्जनीयपुग्गलसन्दस्सन"
tableOfContents: false
sidebar:
  order: 13
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="233" book="vi-maha">

<Paragraph number="1070" book="vi-maha">
न, भिक्खवे, भिक्खुनिया निसिन्नपरिसाय पवारेतब्बं. यो पवारेय्य, आपत्ति दुक्कटस्स. न, भिक्खवे, सिक्खमानाय …पे…  न सामणेरस्स …पे…  न सामणेरिया …पे…  न सिक्खं पच्चक्खातकस्स …पे…  न अन्तिमवत्थुं अज्झापन्नकस्स निसिन्नपरिसाय पवारेतब्बं. यो पवारेय्य, आपत्ति दुक्कटस्स.
</Paragraph>

<Paragraph number="1071" book="vi-maha">
न आपत्तिया अदस्सने उक्खित्तकस्स निसिन्नपरिसाय पवारेतब्बं. यो पवारेय्य, यथाधम्मो कारेतब्बो. न आपत्तिया अप्पटिकम्मे उक्खित्तकस्स …पे…  न पापिकाय दिट्ठिया अप्पटिनिस्सग्गे उक्खित्तकस्स निसिन्नपरिसाय पवारेतब्बं. यो पवारेय्य, यथाधम्मो कारेतब्बो.
</Paragraph>

<Paragraph number="1072" book="vi-maha">
न पण्डकस्स निसिन्नपरिसाय पवारेतब्बं. यो पवारेय्य, आपत्ति दुक्कटस्स. न थेय्यसंवासकस्स …पे…  न तित्थियपक्कन्तकस्स …पे…  न तिरच्छानगतस्स …पे…  न मातुघातकस्स …पे…  न पितुघातकस्स …पे…  न अरहन्तघातकस्स …पे…  न भिक्खुनिदूसकस्स …पे…  न संघभेदकस्स …पे…  न लोहितुप्पादकस्स …पे…  न उभतोब्यञ्जनकस्स निसिन्नपरिसाय पवारेतब्बं. यो पवारेय्य, आपत्ति दुक्कटस्स.
</Paragraph>

<Paragraph number="1073" book="vi-maha">
न, भिक्खवे, पारिवासिकपवारणादानेन पवारेतब्बं, अञ्ञत्र अवुट्ठिताय परिसाय. न च, भिक्खवे, अप्पवारणाय पवारेतब्बं, अञ्ञत्र संघसामग्गिया”ति.

</Paragraph>
</Division>

<Paragraph number="1074" type="center" book="vi-maha">
दुतियभाणवारो निट्ठितो.
</Paragraph>