---
title: "4.24 वत्थुठपनादि"
tableOfContents: false
sidebar:
  order: 17
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="239" book="vi-maha">

<Paragraph number="1102" book="vi-maha">
इध पन, भिक्खवे, भिक्खु तदहु पवारणाय संघमज्झे उदाहरेय्य—  ‘सुणातु मे, भन्ते, संघो. इदं वत्थु पञ्ञायति, न पुग्गलो. यदि संघस्स पत्तकल्लं, वत्थुं ठपेत्वा संघो पवारेय्या’ति. सो एवमस्स वचनीयो—  ‘भगवता खो, आवुसो, विसुद्धानं पवारणा पञ्ञत्ता. सचे वत्थु पञ्ञायति, न पुग्गलो, इदानेव नं वदेही’ति.
</Paragraph>

<Paragraph number="1103" book="vi-maha">
इध पन, भिक्खवे, भिक्खु तदहु पवारणाय संघमज्झे उदाहरेय्य—  ‘सुणातु मे, भन्ते, संघो. अयं पुग्गलो पञ्ञायति, न वत्थु. यदि संघस्स पत्तकल्लं, पुग्गलं ठपेत्वा संघो पवारेय्या’ति. सो एवमस्स वचनीयो—  ‘भगवता खो, आवुसो, समग्गानं पवारणा पञ्ञत्ता. सचे पुग्गलो पञ्ञायति, न वत्थु, इदानेव नं वदेही’ति.
</Paragraph>

<Paragraph number="1104" book="vi-maha">
इध पन, भिक्खवे, भिक्खु तदहु पवारणाय संघमज्झे उदाहरेय्य—  ‘सुणातु मे, भन्ते, संघो. इदं वत्थु च पुग्गलो च पञ्ञायति. यदि संघस्स पत्तकल्लं, वत्थुञ्च पुग्गलञ्च ठपेत्वा संघो पवारेय्या’ति. सो एवमस्स वचनीयो—  ‘भगवता खो, आवुसो, विसुद्धानञ्च समग्गानञ्च पवारणा पञ्ञत्ता. सचे वत्थु च पुग्गलो च पञ्ञायति, इदानेव नं वदेही’ति.
</Paragraph>

<Paragraph number="1105" book="vi-maha">
पुब्बे चे, भिक्खवे, पवारणाय वत्थु पञ्ञायति, पच्छा पुग्गलो, कल्लं वचनाय. पुब्बे चे, भिक्खवे, पवारणाय पुग्गलो पञ्ञायति, पच्छा वत्थु, कल्लं वचनाय. पुब्बे चे, भिक्खवे, पवारणाय वत्थु च पुग्गलो च पञ्ञायति, तञ्चे कताय पवारणाय उक्कोटेति, उक्कोटनकं पाचित्तियन्”ति.
</Paragraph>
</Division>