---
title: "9.5 पारिवासिकादिकथा"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="393" book="vi-maha">

<Paragraph number="1806" book="vi-maha">
पारिवासिकचतुत्थो चे, भिक्खवे, परिवासं ददेय्य, मूलाय पटिकस्सेय्य, मानत्तं ददेय्य, तंवीसो अब्भेय्य—  अकम्मं न च करणीयं. मूलायपटिकस्सनारहचतुत्थो चे, भिक्खवे, परिवासं ददेय्य, मूलाय पटिकस्सेय्य, मानत्तं ददेय्य, तंवीसो अब्भेय्य—  अकम्मं न च करणीयं. मानत्तारहचतुत्थो चे, भिक्खवे, परिवासं ददेय्य, मूलाय पटिकस्सेय्य, मानत्तं ददेय्य, तंवीसो अब्भेय्य—  अकम्मं न च करणीयं. मानत्तचारिकचतुत्थो चे, भिक्खवे, परिवासं ददेय्य, मूलाय पटिकस्सेय्य, मानत्तं ददेय्य, तंवीसो अब्भेय्य—  अकम्मं न च करणीयं. अब्भानारहचतुत्थो चे, भिक्खवे, परिवासं ददेय्य, मूलाय पटिकस्सेय्य, मानत्तं ददेय्य, तंवीसो अब्भेय्य—  अकम्मं न च करणीयं.
</Paragraph>

</Division>
<Division number="394" book="vi-maha">

<Paragraph number="1807" book="vi-maha">
एकच्चस्स, भिक्खवे, संघमज्झे पटिक्कोसना रुहति, एकच्चस्स न रुहति. कस्स च, भिक्खवे, संघमज्झे पटिक्कोसना न रुहति? भिक्खुनिया, भिक्खवे, संघमज्झे पटिक्कोसना न रुहति. सिक्खमानाय, भिक्खवे …पे…  सामणेरस्स, भिक्खवे…  सामणेरिया, भिक्खवे…  सिक्खापच्चक्खातकस्स, भिक्खवे…  अन्तिमवत्थुं अज्झापन्नकस्स, भिक्खवे…  उम्मत्तकस्स, भिक्खवे…  खित्तचित्तस्स, भिक्खवे…  वेदनाट्टस्स, भिक्खवे…  आपत्तिया अदस्सने उक्खित्तकस्स, भिक्खवे…  आपत्तिया अप्पटिकम्मे उक्खित्तकस्स, भिक्खवे…  पापिकाय दिट्ठिया अप्पटिनिस्सग्गे उक्खित्तकस्स, भिक्खवे…  पण्डकस्स, भिक्खवे…  थेय्यसंवासकस्स, भिक्खवे…  तित्थियपक्कन्तकस्स, भिक्खवे…  तिरच्छानगतस्स, भिक्खवे…  मातुघातकस्स, भिक्खवे…  पितुघातकस्स, भिक्खवे…  अरहन्तघातकस्स, भिक्खवे…  भिक्खुनिदूसकस्स, भिक्खवे…  संघभेदकस्स, भिक्खवे…  लोहितुप्पादकस्स, भिक्खवे…  उभतोब्यञ्जनकस्स, भिक्खवे…  नानासंवासकस्स, भिक्खवे…  नानासीमाय ठितस्स, भिक्खवे…  इद्धिया वेहासे ठितस्स, भिक्खवे, यस्स संघो कम्मं करोति, तस्स च, भिक्खवे, संघमज्झे पटिक्कोसना न रुहति. इमेसं खो, भिक्खवे, संघमज्झे पटिक्कोसना न रुहति.
</Paragraph>

<Paragraph number="1808" book="vi-maha">
कस्स च, भिक्खवे, संघमज्झे पटिक्कोसना रुहति? भिक्खुस्स, भिक्खवे, पकतत्तस्स समानसंवासकस्स समानसीमाय ठितस्स अन्तमसो आनन्तरिकस्सापि भिक्खुनो विञ्ञापेन्तस्स संघमज्झे पटिक्कोसना रुहति. इमस्स, भिक्खवे, संघमज्झे पटिक्कोसना रुहति.
</Paragraph>
</Division>