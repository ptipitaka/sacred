---
title: "9.4 चतुवग्गकरणादिकथा"
tableOfContents: false
sidebar:
  order: 31
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="388" book="vi-maha">

<Paragraph number="1797" book="vi-maha">
पञ्च संघा—  चतुवग्गो भिक्खुसंघो पञ्चवग्गो भिक्खुसंघो, दसवग्गो भिक्खुसंघो, वीसतिवग्गो भिक्खुसंघो, अतिरेकवीसतिवग्गो भिक्खुसंघो. तत्र, भिक्खवे, य्वायं चतुवग्गो भिक्खुसंघो, ठपेत्वा तीणि कम्मानि—  उपसम्पदं पवारणं अब्भानं, धम्मेन समग्गो सब्बकम्मेसु कम्मप्पत्तो. तत्र, भिक्खवे, य्वायं पञ्चवग्गो भिक्खुसंघो, ठपेत्वा द्वे कम्मानि—  मज्झिमेसु जनपदेसु उपसम्पदं अब्भानं, धम्मेन समग्गो सब्बकम्मेसु कम्मप्पत्तो. तत्र, भिक्खवे, य्वायं दसवग्गो भिक्खुसंघो, ठपेत्वा एकं कम्मं—  अब्भानं, धम्मेन समग्गो सब्बकम्मेसु कम्मप्पत्तो. तत्र, भिक्खवे, य्वायं वीसतिवग्गो भिक्खुसंघो धम्मेन समग्गो सब्बकम्मेसु कम्मप्पत्तो. तत्र, भिक्खवे, य्वायं अतिरेकवीसतिवग्गो भिक्खुसंघो धम्मेन समग्गो सब्बकम्मेसु कम्मप्पत्तो.
</Paragraph>

</Division>
<Division number="389" book="vi-maha">

<Paragraph number="1798" book="vi-maha">
चतुवग्गकरणञ्चे, भिक्खवे, कम्मं भिक्खुनिचतुत्थो कम्मं करेय्य—  अकम्मं न च करणीयं. चतुवग्गकरणञ्चे, भिक्खवे, कम्मं सिक्खमानचतुत्थो कम्मं करेय्य…  अकम्मं न च करणीयं …पे… . सामणेरचतुत्थो कम्मं करेय्य…  अकम्मं न च करणीयं. सामणेरिचतुत्थो कम्मं करेय्य…  अकम्मं न च करणीयं. सिक्खं पच्चक्खातकचतुत्थो कम्मं करेय्य…  अकम्मं न च करणीयं. अन्तिमवत्थुं अज्झापन्नकचतुत्थो कम्मं करेय्य…  अकम्मं न च करणीयं. आपत्तिया अदस्सने उक्खित्तकचतुत्थो कम्मं करेय्य…  अकम्मं न च करणीयं. आपत्तिया अप्पटिकम्मे उक्खित्तकचतुत्थो कम्मं करेय्य…  अकम्मं न च करणीयं. पापिकाय दिट्ठिया अप्पटिनिस्सग्गे उक्खित्तकचतुत्थो कम्मं करेय्य…  अकम्मं न च करणीयं. पण्डकचतुत्थो कम्मं करेय्य…  अकम्मं न च करणीयं. थेय्यसंवासकचतुत्थो कम्मं करेय्य…  अकम्मं न च करणीयं. तित्थियपक्कन्तकचतुत्थो कम्मं करेय्य…  अकम्मं न च करणीयं. तिरच्छानगतचतुत्थो कम्मं करेय्य…  अकम्मं न च करणीयं. मातुघातकचतुत्थो कम्मं करेय्य…  अकम्मं न च करणीयं. पितुघातकचतुत्थो कम्मं करेय्य…  अकम्मं न च करणीयं. अरहन्तघातकचतुत्थो कम्मं करेय्य…  अकम्मं न च करणीयं. भिक्खुनिदूसकचतुत्थो कम्मं करेय्य…  अकम्मं न च करणीयं. संघभेदकचतुत्थो कम्मं करेय्य…  अकम्मं न च करणीयं. लोहितुप्पादकचतुत्थो कम्मं करेय्य…  अकम्मं न च करणीयं. उभतोब्यञ्जनकचतुत्थो कम्मं करेय्य…  अकम्मं न च करणीयं. नानासंवासकचतुत्थो कम्मं करेय्य…  अकम्मं न च करणीयं. नानासीमाय ठितचतुत्थो कम्मं करेय्य…  अकम्मं न च करणीयं. इद्धिया वेहासे ठितचतुत्थो कम्मं करेय्य…  अकम्मं न च करणीयं. यस्स संघो कम्मं करोति, तंचतुत्थो कम्मं करेय्य…  अकम्मं न च करणीयं.

</Paragraph>
</Division>

<Paragraph number="1799" type="center" book="vi-maha">
चतुवग्गकरणं.


</Paragraph>

<Division number="390" book="vi-maha">

<Paragraph number="1800" book="vi-maha">
पञ्चवग्गकरणञ्चे, भिक्खवे, कम्मं भिक्खुनिपञ्चमो कम्मं करेय्य…  अकम्मं न च करणीयं. पञ्चवग्गकरणञ्चे, भिक्खवे, कम्मं सिक्खमानपञ्चमो कम्मं करेय्य …पे… . सामणेरपञ्चमो कम्मं करेय्य…  सामणेरिपञ्चमो कम्मं करेय्य…  सिक्खं पच्चक्खातकपञ्चमो कम्मं करेय्य…  अन्तिमवत्थुं अज्झापन्नकपञ्चमो कम्मं करेय्य…  आपत्तिया अदस्सने उक्खित्तकपञ्चमो कम्मं करेय्य…  आपत्तिया अप्पटिकम्मे उक्खित्तकपञ्चमो कम्मं करेय्य…  पापिकाय दिट्ठिया अप्पटिनिस्सग्गे उक्खित्तकपञ्चमो कम्मं करेय्य…  पण्डकपञ्चमो कम्मं करेय्य…  थेय्यसंवासकपञ्चमो कम्मं करेय्य…  तित्थियपक्कन्तकपञ्चमो कम्मं करेय्य…  तिरच्छानगतपञ्चमो कम्मं करेय्य…  मातुघातकपञ्चमो कम्मं करेय्य…  पितुघातकपञ्चमो कम्मं करेय्य…  अरहन्तघातकपञ्चमो कम्मं करेय्य…  भिक्खुनिदूसकपञ्चमो कम्मं करेय्य…  संघभेदकपञ्चमो कम्मं करेय्य…  लोहितुप्पादकपञ्चमो कम्मं करेय्य…  उभतोब्यञ्जनकपञ्चमो कम्मं करेय्य…  नानासंवासकपञ्चमो कम्मं करेय्य…  नानासीमाय ठितपञ्चमो कम्मं करेय्य…  इद्धिया वेहासे ठितपञ्चमो कम्मं करेय्य…  यस्स संघो कम्मं करोति, तंपञ्चमो कम्मं करेय्य—  अकम्मं न च करणीयं.

</Paragraph>
</Division>

<Paragraph number="1801" type="center" book="vi-maha">
पञ्चवग्गकरणं.


</Paragraph>

<Division number="391" book="vi-maha">

<Paragraph number="1802" book="vi-maha">
दसवग्गकरणञ्चे, भिक्खवे, कम्मं भिक्खुनिदसमो कम्मं करेय्य, अकम्मं न च करणीयं. दसवग्गकरणञ्चे, भिक्खवे, कम्मं सिक्खमानदसमो कम्मं करेय्य, अकम्मं न च करणीयं …पे… . दसवग्गकरणञ्चे, भिक्खवे, कम्मं यस्स संघो कम्मं करोति, तंदसमो कम्मं करेय्य—  अकम्मं न च करणीयं.

</Paragraph>
</Division>

<Paragraph number="1803" type="center" book="vi-maha">
दसवग्गकरणं.


</Paragraph>

<Division number="392" book="vi-maha">

<Paragraph number="1804" book="vi-maha">
वीसतिवग्गकरणञ्चे, भिक्खवे, कम्मं भिक्खुनिवीसो कम्मं करेय्य—  अकम्मं न च करणीयं. वीसतिवग्गकरणञ्चे, भिक्खवे, कम्मं सिक्खमानवीसो कम्मं करेय्य …पे…  सामणेरवीसो कम्मं करेय्य…  सामणेरिवीसो कम्मं करेय्य…  सिक्खं पच्चक्खातकवीसो कम्मं करेय्य…  अन्तिमवत्थुं अज्झापन्नकवीसो कम्मं करेय्य…  आपत्तिया अदस्सने उक्खित्तकवीसो कम्मं करेय्य…  आपत्तिया अप्पटिकम्मे उक्खित्तकवीसो कम्मं करेय्य…  पापिकाय दिट्ठिया अप्पटिनिस्सग्गे उक्खित्तकवीसो कम्मं करेय्य…  पण्डकवीसो कम्मं करेय्य…  थेय्यसंवासकवीसो कम्मं करेय्य…  तित्थियपक्कन्तकवीसो कम्मं करेय्य…  तिरच्छानगतवीसो कम्मं करेय्य…  मातुघातकवीसो कम्मं करेय्य…  पितुघातकवीसो कम्मं करेय्य…  अरहन्तघातकवीसो कम्मं करेय्य…  भिक्खुनिदूसकवीसो कम्मं करेय्य…  संघभेदकवीसो कम्मं करेय्य…  लोहितुप्पादकवीसो कम्मं करेय्य…  उभतोब्यञ्जनकवीसो कम्मं करेय्य…  नानासंवासकवीसो कम्मं करेय्य…  नानासीमाय ठितवीसो कम्मं करेय्य…  इद्धिया वेहासे ठितवीसो कम्मं करेय्य…  यस्स संघो कम्मं करोति, तंवीसो कम्मं करेय्य—  अकम्मं न च करणीयं.

</Paragraph>
</Division>

<Paragraph number="1805" type="center" book="vi-maha">
वीसतिवग्गकरणं.
</Paragraph>