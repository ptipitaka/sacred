---
title: "9.32 पब्बाजनीयकम्मपटिप्पस्सद्धिकथा"
tableOfContents: false
sidebar:
  order: 26
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="446" book="vi-maha">

<Paragraph number="1892" book="vi-maha">
इध पन, भिक्खवे, भिक्खु संघेन पब्बाजनीयकम्मकतो सम्मा वत्तति, लोमं पातेति, नेत्थारं वत्तति, पब्बाजनीयस्स कम्मस्स पटिप्पस्सद्धिं याचति. तत्र चे भिक्खूनं एवं होति—  ‘अयं खो, आवुसो, भिक्खु संघेन पब्बाजनीयकम्मकतो सम्मा वत्तति, लोमं पातेति, नेत्थारं वत्तति, पब्बाजनीयस्स कम्मस्स पटिप्पस्सद्धिं याचति. हन्दस्स मयं पब्बाजनीयकम्मं पटिप्पस्सम्भेमा’ति. ते तस्स पब्बाजनीयकम्मं पटिप्पस्सम्भेन्ति—  अधम्मेन वग्गा …पे…  अधम्मेन समग्गा…  धम्मेन वग्गा…  धम्मपतिरूपकेन वग्गा…  धम्मपतिरूपकेन समग्गा. तत्रट्ठो संघो विवदति—  ‘अधम्मेन वग्गकम्मं, अधम्मेन समग्गकम्मं, धम्मेन वग्गकम्मं, धम्मपतिरूपकेन वग्गकम्मं, धम्मपतिरूपकेन समग्गकम्मं, अकतं कम्मं दुक्कटं कम्मं पुन कातब्बं कम्मन्’ति. तत्र, भिक्खवे, ये ते भिक्खू एवमाहंसु—  ‘धम्मपतिरूपकेन समग्गकम्मन्’ति, ये च ते भिक्खू एवमाहंसु—  ‘अकतं कम्मं दुक्कटं कम्मं पुन कातब्बं कम्मन्’ति, इमे तत्थ भिक्खू धम्मवादिनो. इमेपि पञ्च वारा संखित्ता.
</Paragraph>
</Division>