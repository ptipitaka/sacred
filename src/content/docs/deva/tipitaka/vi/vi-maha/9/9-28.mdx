---
title: "9.28 अप्पटिकम्मेउक्खेपनीयकम्मविवादकथा"
tableOfContents: false
sidebar:
  order: 21
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="438" book="vi-maha">

<Paragraph number="1884" book="vi-maha">
इध पन, भिक्खवे, भिक्खु आपत्तिं आपज्जित्वा न इच्छति आपत्तिं पटिकातुं. तत्र चे भिक्खूनं एवं होति—  ‘अयं खो, आवुसो, भिक्खु आपत्तिं आपज्जित्वा न इच्छति आपत्तिं पटिकातुं. हन्दस्स मयं आपत्तिया अप्पटिकम्मे उक्खेपनीयकम्मं करोमा’ति. ते तस्स आपत्तिया अप्पटिकम्मे उक्खेपनीयकम्मं करोन्ति—  अधम्मेन वग्गा …पे…  अधम्मेन समग्गा…  धम्मेन वग्गा…  धम्मपतिरूपकेन वग्गा…  धम्मपतिरूपकेन समग्गा. तत्रट्ठो संघो विवदति—  ‘अधम्मेन वग्गकम्मं, अधम्मेन समग्गकम्मं, धम्मेन वग्गकम्मं, धम्मपतिरूपकेन वग्गकम्मं, धम्मपतिरूपकेन समग्गकम्मं, अकतं कम्मं दुक्कटं कम्मं पुन कातब्बं कम्मन्’ति. तत्र, भिक्खवे, ये ते भिक्खू एवमाहंसु—  ‘धम्मपतिरूपकेन समग्गकम्मन्’ति; ये च ते भिक्खू एवमाहंसु—  ‘अकतं कम्मं दुक्कटं कम्मं पुन कातब्बं कम्मन्’ति, इमे तत्थ भिक्खू धम्मवादिनो. इमे पञ्च वारा संखित्ता.
</Paragraph>
</Division>