---
title: "9.23 तज्जनीयकम्मविवादकथा"
tableOfContents: false
sidebar:
  order: 16
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="429" book="vi-maha">

<Paragraph number="1875" book="vi-maha">
इध पन, भिक्खवे, भिक्खु भण्डनकारको होति कलहकारको विवादकारको भस्सकारको संघे अधिकरणकारको. तत्र चे भिक्खूनं एवं होति—  ‘अयं खो, आवुसो, भिक्खु भण्डनकारको …पे…  संघे अधिकरणकारको. हन्दस्स मयं तज्जनीयकम्मं करोमा’ति. ते तस्स तज्जनीयकम्मं करोन्ति—  अधम्मेन वग्गा. तत्रट्ठो संघो विवदति—  ‘अधम्मेन वग्गकम्मं, अधम्मेन समग्गकम्मं, धम्मेन वग्गकम्मं, धम्मपतिरूपकेन वग्गकम्मं, धम्मपतिरूपकेन समग्गकम्मं, अकतं कम्मं दुक्कटं कम्मं पुन कातब्बं कम्मन्’ति. तत्र, भिक्खवे, ये ते भिक्खू एवमाहंसु—  ‘अधम्मेन वग्गकम्मन्’ति, ये च ते भिक्खू एवमाहंसु—  ‘अकतं कम्मं दुक्कटं कम्मं पुन कातब्बं कम्मन्’ति, इमे तत्थ भिक्खू धम्मवादिनो.
</Paragraph>

</Division>
<Division number="430" book="vi-maha">

<Paragraph number="1876" book="vi-maha">
इध पन, भिक्खवे, भिक्खु भण्डनकारको होति …पे…  संघे अधिकरणकारको. तत्र चे भिक्खूनं एवं होति—  ‘अयं खो, आवुसो, भिक्खु भण्डनकारको …पे…  संघे अधिकरणकारको. हन्दस्स मयं तज्जनीयकम्मं करोमा’ति. ते तस्स तज्जनीयकम्मं करोन्ति—  अधम्मेन समग्गा. तत्रट्ठो संघो विवदति—  ‘अधम्मेन वग्गकम्मं, अधम्मेन समग्गकम्मं, धम्मेन वग्गकम्मं, धम्मपतिरूपकेन वग्गकम्मं, धम्मपतिरूपकेन समग्गकम्मं, अकतं कम्मं दुक्कटं कम्मं पुन कातब्बं कम्मन्’ति. तत्र, भिक्खवे, ये ते भिक्खू एवमाहंसु—  ‘अधम्मेन समग्गकम्मन्’ति, ये च ते भिक्खू एवमाहंसु—  ‘अकतं कम्मं दुक्कटं कम्मं पुन कातब्बं कम्मन्’ति, इमे तत्थ भिक्खू धम्मवादिनो.
</Paragraph>

</Division>
<Division number="431" book="vi-maha">

<Paragraph number="1877" book="vi-maha">
इध पन, भिक्खवे, भिक्खु भण्डनकारको होति …पे…  संघे अधिकरणकारको. तत्र चे भिक्खूनं एवं होति—  ‘अयं खो, आवुसो, भिक्खु भण्डनकारको …पे…  संघे अधिकरणकारको हन्दस्स मयं तज्जनीयकम्मं करोमा’ति. ते तस्स तज्जनीयकम्मं करोन्ति—  धम्मेन वग्गा. तत्रट्ठो संघो विवदति—  ‘अधम्मेन वग्गकम्मं, अधम्मेन समग्गकम्मं, धम्मेन वग्गकम्मं, धम्मपतिरूपकेन वग्गकम्मं, धम्मपतिरूपकेन समग्गकम्मं, अकतं कम्मं दुक्कटं कम्मं पुन कातब्बं कम्मन्’ति. तत्र, भिक्खवे, ये ते भिक्खू एवमाहंसु—  ‘धम्मेन वग्गकम्मन्’ति, ये च ते भिक्खू एवमाहंसु—  ‘अकतं कम्मं दुक्कटं कम्मं पुन कातब्बं कम्मन्’ति, इमे तत्थ भिक्खू धम्मवादिनो.
</Paragraph>

</Division>
<Division number="432" book="vi-maha">

<Paragraph number="1878" book="vi-maha">
इध पन, भिक्खवे, भिक्खु भण्डनकारको होति …पे…  संघे अधिकरणकारको. तत्र चे भिक्खूनं एवं होति—  ‘अयं खो, आवुसो, भिक्खु भण्डनकारको …पे…  संघे अधिकरणकारको. हन्दस्स मयं तज्जनीयकम्मं करोमा’ति. ते तस्स तज्जनीयकम्मं करोन्ति—  धम्मपतिरूपकेन वग्गा. तत्रट्ठो संघो विवदति—  ‘अधम्मेन वग्गकम्मं, अधम्मेन समग्गकम्मं, धम्मेन वग्गकम्मं, धम्मपतिरूपकेन वग्गकम्मं, धम्मपतिरूपकेन समग्गकम्मं, अकतं कम्मं दुक्कटं कम्मं पुन कातब्बं कम्मन्’ति. तत्र, भिक्खवे, ये ते भिक्खू एवमाहंसु—  ‘धम्मपतिरूपकेन समग्गकम्मन्’ति, ये च ते भिक्खू एवमाहंसु—  ‘अकतं कम्मं दुक्कटं कम्मं पुन कातब्बं कम्मन्’ति, इमे तत्थ भिक्खू धम्मवादिनो.
</Paragraph>

</Division>
<Division number="433" book="vi-maha">

<Paragraph number="1879" book="vi-maha">
इध पन, भिक्खवे, भिक्खु भण्डनकारको होति …पे…  संघे अधिकरणकारको. तत्र चे भिक्खूनं एवं होति—  ‘अयं खो, आवुसो, भिक्खु भण्डनकारको होति …पे…  संघे अधिकरणकारको. हन्दस्स मयं तज्जनीयकम्मं करोमा’ति. ते तस्स तज्जनीयकम्मं करोन्ति—  धम्मपतिरूपकेन समग्गा. तत्रट्ठो संघो विवदति—  ‘अधम्मेन वग्गकम्मं, अधम्मेन समग्गकम्मं, धम्मेन वग्गकम्मं, धम्मपतिरूपकेन वग्गकम्मं, धम्मपतिरूपकेन समग्गकम्मं, अकतं कम्मं दुक्कटं कम्मं पुन कातब्बं कम्मन्’ति. तत्र, भिक्खवे, ये ते भिक्खू एवमाहंसु—  ‘धम्मपतिरूपकेन समग्गकम्मन्’ति, ये च ते भिक्खू एवमाहंसु—  ‘अकतं कम्मं दुक्कटं कम्मं पुन कातब्बं कम्मन्’ति, इमे तत्थ भिक्खू धम्मवादिनो.
</Paragraph>
</Division>