---
title: "9.13 अदस्सनेउक्खेपनीयकम्मकथा"
tableOfContents: false
sidebar:
  order: 5
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="415" book="vi-maha">

<Paragraph number="1852" book="vi-maha">
इध पन, भिक्खवे, भिक्खु आपत्तिं आपज्जित्वा न इच्छति आपत्तिं पस्सितुं. तत्र चे भिक्खूनं एवं होति—  ‘अयं खो, आवुसो, भिक्खु आपत्तिं आपज्जित्वा न इच्छति आपत्तिं पस्सितुं. हन्दस्स मयं आपत्तिया अदस्सने उक्खेपनीयकम्मं करोमा’ति. ते तस्स आपत्तिया अदस्सने उक्खेपनीयकम्मं करोन्ति—  अधम्मेन वग्गा. सो तम्हा आवासा अञ्ञं आवासं गच्छति. तत्थपि भिक्खूनं एवं होति—  ‘अयं खो, आवुसो, भिक्खु संघेन आपत्तिया अदस्सने उक्खेपनीयकम्मकतो अधम्मेन वग्गेहि. हन्दस्स मयं आपत्तिया अदस्सने उक्खेपनीयकम्मं करोमा’ति. ते तस्स आपत्तिया अदस्सने उक्खेपनीयकम्मं करोन्ति—  अधम्मेन समग्गा …पे…  धम्मेन वग्गा…  धम्मपतिरूपकेन वग्गा…  धम्मपतिरूपकेन समग्गा …पे… .

</Paragraph>
</Division>

<Paragraph number="1853" type="center" book="vi-maha">
चक्कं कातब्बं.
</Paragraph>