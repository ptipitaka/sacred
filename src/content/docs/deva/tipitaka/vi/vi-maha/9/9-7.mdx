---
title: "9.7 अधम्मकम्मादिकथा"
tableOfContents: false
sidebar:
  order: 34
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="397" book="vi-maha">

<Paragraph number="1814" book="vi-maha">
इध पन, भिक्खवे, भिक्खुस्स न होति आपत्ति दट्ठब्बा. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिन्’ति? सो एवं वदेति—  ‘नत्थि मे, आवुसो, आपत्ति, यमहं पस्सेय्यन्’ति. तं संघो आपत्तिया अदस्सने उक्खिपति—  अधम्मकम्मं.
</Paragraph>

<Paragraph number="1815" book="vi-maha">
इध पन, भिक्खवे, भिक्खुस्स न होति आपत्ति पटिकातब्बा. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पटिकरोहि तं आपत्तिन्’ति. सो एवं वदेति—  ‘नत्थि मे, आवुसो, आपत्ति, यमहं पटिकरेय्यन्’ति. तं संघो आपत्तिया अप्पटिकम्मे उक्खिपति—  अधम्मकम्मं.
</Paragraph>

<Paragraph number="1816" book="vi-maha">
इध पन, भिक्खवे, भिक्खुस्स न होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘पापिका ते, आवुसो, दिट्ठि, पटिनिस्सज्जेतं पापिकं दिट्ठिन्’ति. सो एवं वदेति—  ‘नत्थि मे, आवुसो, पापिका दिट्ठि, यमहं पटिनिस्सज्जेय्यन्’ति. तं संघो पापिकाय दिट्ठिया अप्पटिनिस्सग्गे उक्खिपति—  अधम्मकम्मं.
</Paragraph>

<Paragraph number="1817" book="vi-maha">
इध पन, भिक्खवे, भिक्खुस्स न होति आपत्ति दट्ठब्बा, न होति आपत्ति पटिकातब्बा. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिं? पटिकरोहि तं आपत्तिन्’ति. सो एवं वदेति—  ‘नत्थि मे, आवुसो, आपत्ति, यमहं पस्सेय्यं. नत्थि मे, आवुसो, आपत्ति, यमहं पटिकरेय्यन्’ति. तं संघो अदस्सने वा अप्पटिकम्मे वा उक्खिपति—  अधम्मकम्मं.
</Paragraph>

<Paragraph number="1818" book="vi-maha">
इध पन, भिक्खवे, भिक्खुस्स न होति आपत्ति दट्ठब्बा, न होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिं? पापिका ते दिट्ठि, पटिनिस्सज्जेतं पापिकं दिट्ठिन्’ति. सो एवं वदेति—  ‘नत्थि मे, आवुसो, आपत्ति, यमहं पस्सेय्यं; नत्थि मे, आवुसो, पापिका दिट्ठि, यमहं पटिनिस्सज्जेय्यन्’ति. तं संघो अदस्सने वा अप्पटिनिस्सग्गे वा उक्खिपति—  अधम्मकम्मं.
</Paragraph>

<Paragraph number="1819" book="vi-maha">
इध पन, भिक्खवे, भिक्खुस्स न होति आपत्ति पटिकातब्बा, न होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पटिकरोहि तं आपत्तिं; पापिका ते दिट्ठि, पटिनिस्सज्जेतं पापिकं दिट्ठिन्’ति. सो एवं वदेति—  ‘नत्थि मे, आवुसो, आपत्ति, यमहं पटिकरेय्यं. नत्थि मे, आवुसो, पापिका दिट्ठि, यमहं पटिनिस्सज्जेय्यन्’ति. तं संघो अप्पटिकम्मे वा अप्पटिनिस्सग्गे वा उक्खिपति—  अधम्मकम्मं.
</Paragraph>

<Paragraph number="1820" book="vi-maha">
इध पन, भिक्खवे, भिक्खुस्स न होति आपत्ति दट्ठब्बा, न होति आपत्ति पटिकातब्बा, न होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिं? पटिकरोहि तं आपत्तिं; पापिका ते दिट्ठि, पटिनिस्सज्जेतं पापिकं दिट्ठिन्’ति. सो एवं वदेति—  ‘नत्थि मे, आवुसो, आपत्ति, यमहं पस्सेय्यं. नत्थि मे, आवुसो, आपत्ति, यमहं पटिकरेय्यं. नत्थि मे, आवुसो, पापिका दिट्ठि, यमहं पटिनिस्सज्जेय्यन्’ति. तं संघो अदस्सने वा अप्पटिकम्मे वा अप्पटिनिस्सग्गे वा उक्खिपति—  अधम्मकम्मं.
</Paragraph>

</Division>
<Division number="398" book="vi-maha">

<Paragraph number="1821" book="vi-maha">
इध पन, भिक्खवे, भिक्खुस्स होति आपत्ति दट्ठब्बा. तमेनं चोदेति. संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिन्’ति? सो एवं वदेति—  ‘आमावुसो, पस्सामी’ति. तं संघो आपत्तिया अदस्सने उक्खिपति—  अधम्मकम्मं.
</Paragraph>

<Paragraph number="1822" book="vi-maha">
इध पन, भिक्खवे, भिक्खुस्स होति आपत्ति पटिकातब्बा. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पटिकरोहि तं आपत्तिन्’ति. सो एवं वदेति—  ‘आमावुसो, पटिकरिस्सामी’ति. तं संघो आपत्तिया अप्पटिकम्मे उक्खिपति—  अधम्मकम्मं.
</Paragraph>

<Paragraph number="1823" book="vi-maha">
इध पन, भिक्खवे, भिक्खुस्स होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘पापिका ते, आवुसो, दिट्ठि; पटिनिस्सज्जेतं पापिकं दिट्ठिन्’ति. सो एवं वदेति—  ‘आमावुसो, पटिनिस्सज्जिस्सामी’ति. तं संघो पापिकाय दिट्ठिया अप्पटिनिस्सग्गे उक्खिपति—  अधम्मकम्मं.
</Paragraph>

<Paragraph number="1824" book="vi-maha">
इध पन, भिक्खवे, भिक्खुस्स होति आपत्ति दट्ठब्बा, होति आपत्ति पटिकातब्बा …पे…  होति आपत्ति दट्ठब्बा, होति पापिका दिट्ठि पटिनिस्सज्जेता …पे…  होति आपत्ति पटिकातब्बा, होति पापिका दिट्ठि पटिनिस्सज्जेता …पे…  होति आपत्ति दट्ठब्बा, होति आपत्ति पटिकातब्बा, होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिं? पटिकरोहि तं आपत्तिं; पापिका ते दिट्ठि, पटिनिस्सज्जेतं पापिकं दिट्ठिन्’ति. सो एवं वदेति—  ‘आमावुसो, पस्सामि, आम पटिकरिस्सामि, आम पटिनिस्सज्जिस्सामी’ति. तं संघो अदस्सने वा अप्पटिकम्मे वा अप्पटिनिस्सग्गे वा उक्खिपति—  अधम्मकम्मं.
</Paragraph>

</Division>
<Division number="399" book="vi-maha">

<Paragraph number="1825" book="vi-maha">
इध पन, भिक्खवे, भिक्खुस्स होति आपत्ति दट्ठब्बा. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिन्’ति? सो एवं वदेति—  ‘नत्थि मे, आवुसो, आपत्ति, यमहं पस्सेय्यन्’ति. तं संघो आपत्तिया अदस्सने उक्खिपति—  धम्मकम्मं.
</Paragraph>

<Paragraph number="1826" book="vi-maha">
इध पन, भिक्खवे, भिक्खुस्स होति आपत्ति पटिकातब्बा. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पटिकरोहि तं आपत्तिन्’ति. सो एवं वदेति—  ‘नत्थि मे, आवुसो, आपत्ति, यमहं पटिकरेय्यन्’ति. तं संघो आपत्तिया अप्पटिकम्मे उक्खिपति—  धम्मकम्मं.
</Paragraph>

<Paragraph number="1827" book="vi-maha">
इध पन, भिक्खवे, भिक्खुस्स होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘पापिका ते, आवुसो, दिट्ठि, पटिनिस्सज्जेतं पापिकं दिट्ठिन्’ति. सो एवं वदेति—  ‘नत्थि मे, आवुसो, पापिका दिट्ठि, यमहं पटिनिस्सज्जेय्यन्’ति. तं संघो पापिकाय दिट्ठिया अप्पटिनिस्सग्गे उक्खिपति—  धम्मकम्मं.
</Paragraph>

<Paragraph number="1828" book="vi-maha">
इध पन, भिक्खवे, भिक्खुस्स होति आपत्ति दट्ठब्बा, होति आपत्ति पटिकातब्बा …पे…  होति आपत्ति दट्ठब्बा, होति पापिका दिट्ठि पटिनिस्सज्जेता …पे…  होति आपत्ति पटिकातब्बा, होति पापिका दिट्ठि पटिनिस्सज्जेता …पे…  होति आपत्ति दट्ठब्बा, होति आपत्ति पटिकातब्बा, होति पापिका दिट्ठि पटिनिस्सज्जेता. तमेनं चोदेति संघो वा सम्बहुला वा एकपुग्गलो वा—  ‘आपत्तिं त्वं, आवुसो, आपन्नो, पस्ससेतं आपत्तिं? पटिकरोहि तं आपत्तिं. पापिका ते दिट्ठि, पटिनिस्सज्जेतं पापिकं दिट्ठिन्’ति. सो एवं वदेति—  ‘नत्थि मे, आवुसो, आपत्ति, यमहं पस्सेय्यं. नत्थि मे, आवुसो, आपत्ति यमहं पटिकरेय्यं. नत्थि मे, आवुसो, पापिका दिट्ठि, यमहं पटिनिस्सज्जेय्यन्’ति. तं संघो अदस्सने वा अप्पटिकम्मे वा अप्पटिनिस्सग्गे वा उक्खिपति—  धम्मकम्मन्”ति.
</Paragraph>
</Division>