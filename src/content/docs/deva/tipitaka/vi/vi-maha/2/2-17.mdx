---
title: "2.17 पक्खगणनादिउग्गहणानुजानन"
tableOfContents: false
sidebar:
  order: 9
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="156" book="vi-maha">

<Paragraph number="653" book="vi-maha">
अथ खो भगवा चोदनावत्थुस्मिं यथाभिरन्तं विहरित्वा पुनदेव राजगहं पच्चागञ्छि.
</Paragraph>

<Paragraph number="654" book="vi-maha">
तेन खो पन समयेन मनुस्सा भिक्खू पिण्डाय चरन्ते पुच्छन्ति—  “कतिमी, भन्ते, पक्खस्सा”ति? भिक्खू एवमाहंसु—  “न खो मयं, आवुसो, जानामा”ति. मनुस्सा उज्झायन्ति खिय्यन्ति विपाचेन्ति—  “पक्खगणनमत्तम्पिमे समणा सक्यपुत्तिया न जानन्ति, किं पनिमे अञ्ञं किञ्चि कल्याणं जानिस्सन्ती”ति? भगवतो एतमत्थं आरोचेसुं. “अनुजानामि, भिक्खवे, पक्खगणनं उग्गहेतुन्”ति. अथ खो भिक्खूनं एतदहोसि—  “केन नु खो पक्खगणना उग्गहेतब्बा”ति? भगवतो एतमत्थं आरोचेसुं. “अनुजानामि, भिक्खवे, सब्बेहेव पक्खगणनं उग्गहेतुन्”ति.
</Paragraph>

</Division>
<Division number="157" book="vi-maha">

<Paragraph number="655" book="vi-maha">
तेन खो पन समयेन मनुस्सा भिक्खू पिण्डाय चरन्ते पुच्छन्ति—  “कीवतिका, भन्ते, भिक्खू”ति? भिक्खू एवमाहंसु—  “न खो मयं, आवुसो, जानामा”ति. मनुस्सा उज्झायन्ति खिय्यन्ति विपाचेन्ति—  “अञ्ञमञ्ञम्पिमे समणा सक्यपुत्तिया न जानन्ति, किं पनिमे अञ्ञं किञ्चि कल्याणं जानिस्सन्ती”ति? भगवतो एतमत्थं आरोचेसुं. “अनुजानामि, भिक्खवे, भिक्खू गणेतुन्”ति.
</Paragraph>

<Paragraph number="656" book="vi-maha">
अथ खो भिक्खूनं एतदहोसि—  “कदा नु खो भिक्खू गणेतब्बा”ति? भगवतो एतमत्थं आरोचेसुं. “अनुजानामि, भिक्खवे, तदहुपोसथे नामग्गेन वा गणेतुं, सलाकं वा गाहेतुन्”ति.
</Paragraph>

</Division>
<Division number="158" book="vi-maha">

<Paragraph number="657" book="vi-maha">
तेन खो पन समयेन भिक्खू अजानन्ता अज्जुपोसथोति दूरं गामं पिण्डाय चरन्ति. ते उद्दिस्समानेपि पातिमोक्खे आगच्छन्ति, उद्दिट्ठमत्तेपि आगच्छन्ति. भगवतो एतमत्थं आरोचेसुं. “अनुजानामि, भिक्खवे, आरोचेतुं ‘अज्जुपोसथो’”ति.
</Paragraph>

<Paragraph number="658" book="vi-maha">
अथ खो भिक्खूनं एतदहोसि—  “केन नु खो आरोचेतब्बो”ति? भगवतो एतमत्थं आरोचेसुं. “अनुजानामि, भिक्खवे, थेरेन भिक्खुना कालवतो आरोचेतुन्”ति.
</Paragraph>

<Paragraph number="659" book="vi-maha">
तेन खो पन समयेन अञ्ञतरो थेरो कालवतो नस्सरति. भगवतो एतमत्थं आरोचेसुं. “अनुजानामि, भिक्खवे, भत्तकालेपि आरोचेतुन्”ति.
</Paragraph>

<Paragraph number="660" book="vi-maha">
भत्तकालेपि नस्सरति. भगवतो एतमत्थं आरोचेसुं. “अनुजानामि, भिक्खवे, यं कालं सरति, तं कालं आरोचेतुन्”ति.
</Paragraph>
</Division>