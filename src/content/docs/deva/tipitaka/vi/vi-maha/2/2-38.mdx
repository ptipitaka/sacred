---
title: "2.38 वज्जनीयपुग्गलसन्दस्सन"
tableOfContents: false
sidebar:
  order: 32
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="183" book="vi-maha">

<Paragraph number="797" book="vi-maha">
न, भिक्खवे, भिक्खुनिया निसिन्नपरिसाय पातिमोक्खं उद्दिसितब्बं. यो उद्दिसेय्य, आपत्ति दुक्कटस्स. न सिक्खमानाय …पे…  न सामणेरस्स …पे…  न सामणेरिया …पे…  न सिक्खापच्चक्खातकस्स …पे…  न अन्तिमवत्थुं अज्झापन्नकस्स निसिन्नपरिसाय पातिमोक्खं उद्दिसितब्बं. यो उद्दिसेय्य, आपत्ति दुक्कटस्स.
</Paragraph>

<Paragraph number="798" book="vi-maha">
न आपत्तिया अदस्सने उक्खित्तकस्स निसिन्नपरिसाय पातिमोक्खं उद्दिसितब्बं. यो उद्दिसेय्य, यथाधम्मो कारेतब्बो. न आपत्तिया अप्पटिकम्मे उक्खित्तकस्स निसिन्नपरिसाय …पे…  न पापिकाय दिट्ठिया अप्पटिनिस्सग्गे उक्खित्तकस्स निसिन्नपरिसाय पातिमोक्खं उद्दिसितब्बं. यो उद्दिसेय्य, यथाधम्मो कारेतब्बो.
</Paragraph>

<Paragraph number="799" book="vi-maha">
न पण्डकस्स निसिन्नपरिसाय पातिमोक्खं उद्दिसितब्बं. यो उद्दिसेय्य, आपत्ति दुक्कटस्स. न थेय्यसंवासकस्स …पे…  न तित्थियपक्कन्तकस्स …पे…  न तिरच्छानगतस्स …पे…  न मातुघातकस्स …पे…  न पितुघातकस्स …पे…  न अरहन्तघातकस्स …पे…  न भिक्खुनिदूसकस्स …पे…  न संघभेदकस्स …पे…  न लोहितुप्पादकस्स …पे…  न उभतोब्यञ्जनकस्स निसिन्नपरिसाय पातिमोक्खं उद्दिसितब्बं. यो उद्दिसेय्य, आपत्ति दुक्कटस्स.
</Paragraph>

<Paragraph number="800" book="vi-maha">
न, भिक्खवे, पारिवासिकपारिसुद्धिदानेन उपोसथो कातब्बो, अञ्ञत्र अवुट्ठिताय परिसाय. न च, भिक्खवे, अनुपोसथे उपोसथो कातब्बो, अञ्ञत्र संघसामग्गिया”ति.

</Paragraph>
</Division>

<Paragraph number="801" type="center" book="vi-maha">
ततियभाणवारो निट्ठितो.

  
उपोसथक्खन्धको दुतियो.



</Paragraph>

<Paragraph number="802" type="center" book="vi-maha">
तस्सुद्दानं


</Paragraph>

<Paragraph number="803" type="verses" book="vi-maha">
_तित्थिया बिम्बिसारो च,_  
_सन्निपतितुं तुण्हिका;_  
_धम्मं रहो पातिमोक्खं,_  
_देवसिकं तदा सकिं._  

</Paragraph>

<Paragraph number="804" type="verses" book="vi-maha">
_यथापरिसा समग्गं,_  
_सामग्गी मद्दकुच्छि च;_  
_सीमा महती नदिया,_  
_अनु द्वे खुद्दकानि च._  

</Paragraph>

<Paragraph number="805" type="verses" book="vi-maha">
_नवा राजगहे चेव,_  
_सीमा अविप्पवासना;_  
_सम्मन्ने पठमं सीमं,_  
_पच्छा सीमं समूहने._  

</Paragraph>

<Paragraph number="806" type="verses" book="vi-maha">
_असम्मता गामसीमा,_  
_नदिया समुद्दे सरे;_  
उदकुक्खेपो भिन्दन्ति,_  
_तथेवज्झोत्थरन्ति च._  

</Paragraph>

<Paragraph number="807" type="verses" book="vi-maha">
_कति कम्मानि उद्देसो,_  
_सवरा असतीपि च;_  
_धम्मं विनयं तज्जेन्ति,_  
_पुन विनयतज्जना._  

</Paragraph>

<Paragraph number="808" type="verses" book="vi-maha">
_चोदना कते ओकासे,_  
_अधम्मप्पटिक्कोसना;_  
_चतुपञ्चपरा आवि,_  
_सञ्चिच्च चेपि वायमे._  

</Paragraph>

<Paragraph number="809" type="verses" book="vi-maha">
_सगहट्ठा अनज्झिट्ठा,_  
_चोदनम्हि न जानति;_  
_सम्बहुला न जानन्ति,_  
_सज्जुकं न च गच्छरे._  

</Paragraph>

<Paragraph number="810" type="verses" book="vi-maha">
_कतिमी कीवतिका दूरे,_  
_आरोचेतुञ्च नस्सरि;_  
उक्लापं आसनं दीपो,_  
_दिसा अञ्ञो बहुस्सुतो._  

</Paragraph>

<Paragraph number="811" type="verses" book="vi-maha">
_सज्जुकं वस्सुपोसथो,_  
_सुद्धिकम्मञ्च ञातका;_  
_गग्गो चतुतयो द्वेको,_  
_आपत्तिसभागा सरि._  

</Paragraph>

<Paragraph number="812" type="verses" book="vi-maha">
_सब्बो संघो वेमतिको,_  
_न जानन्ति बहुस्सुतो;_  
_बहू समसमा थोका,_  
_परिसा अवुट्ठिताय च._  

</Paragraph>

<Paragraph number="813" type="verses" book="vi-maha">
_एकच्चा वुट्ठिता सब्बा,_  
_जानन्ति च वेमतिका;_  
_कप्पतेवाति कुक्कुच्चा,_  
_जानं पस्सं सुणन्ति च._  

</Paragraph>

<Paragraph number="814" type="verses" book="vi-maha">
_आवासिकेन आगन्तु,_  
_चातुपन्नरसो पुन;_  
_पाटिपदो पन्नरसो,_  
_लिङ्गसंवासका उभो._  

</Paragraph>

<Paragraph number="815" type="verses" book="vi-maha">
_पारिवासानुपोसथो,_  
_अञ्ञत्र संघसामग्गिया;_  
_एते विभत्ता उद्दाना,_  
_वत्थुविभूतकारणाति._  


</Paragraph>

<Paragraph number="816" type="center" book="vi-maha">
इमस्मिं खन्धके वत्थूनि छअसीति.



</Paragraph>

<Paragraph number="817" type="center" book="vi-maha">
उपोसथक्खन्धको निट्ठितो.
</Paragraph>