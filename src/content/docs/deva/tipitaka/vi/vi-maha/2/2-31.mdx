---
title: "2.31 कुक्कुच्चपकतपन्नरसक"
tableOfContents: false
sidebar:
  order: 25
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="175" book="vi-maha">

<Paragraph number="753" book="vi-maha">
इध पन, भिक्खवे, अञ्ञतरस्मिं आवासे तदहुपोसथे सम्बहुला आवासिका भिक्खू सन्निपतन्ति चत्तारो वा अतिरेका वा. ते जानन्ति—  ‘अत्थञ्ञे आवासिका भिक्खू अनागता’ति. ते ‘कप्पतेव अम्हाकं उपोसथो कातुं नाम्हाकं न कप्पती’ति—  कुक्कुच्चपकता उपोसथं करोन्ति, पातिमोक्खं उद्दिसन्ति. तेहि उद्दिस्समाने पातिमोक्खे, अथञ्ञे आवासिका भिक्खू आगच्छन्ति बहुतरा. तेहि, भिक्खवे, भिक्खूहि पुन पातिमोक्खं उद्दिसितब्बं. उद्देसकानं आपत्ति दुक्कटस्स. (1)
</Paragraph>

<Paragraph number="754" book="vi-maha">
इध पन, भिक्खवे, अञ्ञतरस्मिं आवासे तदहुपोसथे सम्बहुला आवासिका भिक्खू सन्निपतन्ति चत्तारो वा अतिरेका वा. ते जानन्ति—  ‘अत्थञ्ञे आवासिका भिक्खू अनागता’ति. ते ‘कप्पतेव अम्हाकं उपोसथो कातुं नाम्हाकं न कप्पती’ति—  कुक्कुच्चपकता उपोसथं करोन्ति, पातिमोक्खं उद्दिसन्ति. तेहि उद्दिस्समाने पातिमोक्खे, अथञ्ञे आवासिका भिक्खू आगच्छन्ति समसमा. उद्दिट्ठं सुउद्दिट्ठं, अवसेसं सोतब्बं. उद्देसकानं आपत्ति दुक्कटस्स. (2)
</Paragraph>

<Paragraph number="755" book="vi-maha">
इध पन, भिक्खवे, अञ्ञतरस्मिं आवासे तदहुपोसथे सम्बहुला आवासिका भिक्खू सन्निपतन्ति चत्तारो वा अतिरेका वा. ते जानन्ति—  ‘अत्थञ्ञे आवासिका भिक्खू अनागता’ति. ते ‘कप्पतेव अम्हाकं उपोसथो कातुं, नाम्हाकं न कप्पती’ति—  कुक्कुच्चपकता उपोसथं करोन्ति, पातिमोक्खं उद्दिसन्ति. तेहि उद्दिस्समाने पातिमोक्खे, अथञ्ञे आवासिका भिक्खू आगच्छन्ति थोकतरा. उद्दिट्ठं सुउद्दिट्ठं, अवसेसं सोतब्बं. उद्देसकानं आपत्ति दुक्कटस्स. (3)
</Paragraph>

<Paragraph number="756" book="vi-maha">
इध पन, भिक्खवे, अञ्ञतरस्मिं आवासे तदहुपोसथे सम्बहुला आवासिका भिक्खू सन्निपतन्ति चत्तारो वा अतिरेका वा. ते जानन्ति—  ‘अत्थञ्ञे आवासिका भिक्खू अनागता’ति. ते ‘कप्पतेव अम्हाकं उपोसथो कातुं नाम्हाकं न कप्पती’ति—  कुक्कुच्चपकता उपोसथं करोन्ति, पातिमोक्खं उद्दिसन्ति. तेहि उद्दिट्ठमत्ते पातिमोक्खे …पे…  अवुट्ठिताय परिसाय …पे…  एकच्चाय वुट्ठिताय परिसाय …पे…  सब्बाय वुट्ठिताय परिसाय, अथञ्ञे आवासिका भिक्खू आगच्छन्ति बहुतरा …पे…  समसमा …पे…  थोकतरा. उद्दिट्ठं सुउद्दिट्ठं, तेसं सन्तिके पारिसुद्धि आरोचेतब्बा. उद्देसकानं आपत्ति दुक्कटस्स. (4–15)

</Paragraph>
</Division>

<Paragraph number="757" type="center" book="vi-maha">
कुक्कुच्चपकतपन्नरसकं निट्ठितं.
</Paragraph>