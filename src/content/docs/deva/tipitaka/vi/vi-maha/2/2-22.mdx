---
title: "2.22 ञातकादिग्गहणकथा"
tableOfContents: false
sidebar:
  order: 15
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="vi-maha">
* ञातकादिग्गहणकथा
</Paragraph>

<Division number="166" book="vi-maha">

<Paragraph number="692" book="vi-maha">
तेन खो पन समयेन अञ्ञतरं भिक्खुं तदहुपोसथे ञातका गण्हिंसु. भगवतो एतमत्थं आरोचेसुं.
</Paragraph>

<Paragraph number="693" book="vi-maha">
“इध पन, भिक्खवे, भिक्खुं तदहुपोसथे ञातका गण्हन्ति. ते ञातका भिक्खूहि एवमस्सु वचनीया—  ‘इङ्घ तुम्हे आयस्मन्तो इमं भिक्खुं मुहुत्तं मुञ्चथ, यावायं भिक्खु उपोसथं करोती’ति. एवञ्चेतं लभेथ, इच्चेतं कुसलं. नो चे लभेथ, ते ञातका भिक्खूहि एवमस्सु वचनीया—  ‘इङ्घ तुम्हे आयस्मन्तो मुहुत्तं एकमन्तं होथ, यावायं भिक्खु पारिसुद्धिं देती’ति. एवञ्चेतं लभेथ, इच्चेतं कुसलं. नो चे लभेथ, ते ञातका भिक्खूहि एवमस्सु वचनीया—  ‘इङ्घ तुम्हे आयस्मन्तो इमं भिक्खुं मुहुत्तं निस्सीमं नेथ, याव संघो उपोसथं करोती’ति. एवञ्चेतं लभेथ, इच्चेतं कुसलं. नो चे लभेथ, न त्वेव वग्गेन संघेन उपोसथो कातब्बो. करेय्य चे, आपत्ति दुक्कटस्स.
</Paragraph>

<Paragraph number="694" book="vi-maha">
इध पन, भिक्खवे, भिक्खुं तदहुपोसथे राजानो गण्हन्ति …पे…  चोरा गण्हन्ति…  धुत्ता गण्हन्ति…  भिक्खुपच्चत्थिका गण्हन्ति, ते भिक्खुपच्चत्थिका भिक्खूहि एवमस्सु वचनीया—  ‘इङ्घ तुम्हे आयस्मन्तो इमं भिक्खुं मुहुत्तं मुञ्चथ, यावायं भिक्खु उपोसथं करोती’ति. एवञ्चेतं लभेथ, इच्चेतं कुसलं. नो चे लभेथ, ते भिक्खुपच्चत्थिका भिक्खूहि एवमस्सु वचनीया—  ‘इङ्घ तुम्हे आयस्मन्तो मुहुत्तं एकमन्तं होथ, यावायं भिक्खु पारिसुद्धिं देती’ति. एवञ्चेतं लभेथ, इच्चेतं कुसलं. नो चे लभेथ, ते भिक्खुपच्चत्थिका भिक्खूहि एवमस्सु वचनीया—  ‘इङ्घ तुम्हे आयस्मन्तो इमं भिक्खुं मुहुत्तं निस्सीमं नेथ, याव संघो उपोसथं करोती’ति. एवञ्चेतं लभेथ, इच्चेतं कुसलं. नो चे लभेथ, न त्वेव वग्गेन संघेन उपोसथो कातब्बो. करेय्य चे, आपत्ति दुक्कटस्सा”ति.
</Paragraph>
</Division>