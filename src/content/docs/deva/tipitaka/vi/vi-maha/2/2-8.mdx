---
title: "2.8 सीमासमूहनन"
tableOfContents: false
sidebar:
  order: 37
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="145" book="vi-maha">

<Paragraph number="613" book="vi-maha">
“सीमं, भिक्खवे, सम्मन्नन्तेन पठमं समानसंवाससीमा सम्मन्नितब्बा, पच्छा तिचीवरेन अविप्पवासो सम्मन्नितब्बो. सीमं, भिक्खवे, समूहनन्तेन पठमं तिचीवरेन अविप्पवासो समूहन्तब्बो, पच्छा समानसंवाससीमा समूहन्तब्बा. एवञ्च पन, भिक्खवे, तिचीवरेन अविप्पवासो समूहन्तब्बो. ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="614" book="vi-maha">
‘सुणातु मे, भन्ते, संघो. यो सो संघेन तिचीवरेन अविप्पवासो सम्मतो, यदि संघस्स पत्तकल्लं, संघो तं तिचीवरेन अविप्पवासं समूहनेय्य. एसा ञत्ति.
</Paragraph>

<Paragraph number="615" book="vi-maha">
सुणातु मे, भन्ते, संघो. यो सो संघेन तिचीवरेन अविप्पवासो सम्मतो, संघो तं तिचीवरेन अविप्पवासं समूहनति. यस्सायस्मतो खमति एतस्स तिचीवरेन अविप्पवासस्स समुग्घातो, सो तुण्हस्स; यस्स नक्खमति, सो भासेय्य. समूहतो सो संघेन तिचीवरेन अविप्पवासो. खमति संघस्स, तस्मा तुण्ही, एवमेतं धारयामी’ति.
</Paragraph>

<Paragraph number="616" book="vi-maha">
एवञ्च पन, भिक्खवे, सीमा समूहन्तब्बा. ब्यत्तेन भिक्खुना पटिबलेन संघो ञापेतब्बो—
</Paragraph>

</Division>
<Division number="146" book="vi-maha">

<Paragraph number="617" book="vi-maha">
‘सुणातु मे, भन्ते, संघो. या सा संघेन सीमा सम्मता समानसंवासा एकुपोसथा, यदि संघस्स पत्तकल्लं, संघो तं सीमं समूहनेय्य समानसंवासं एकुपोसथं. एसा ञत्ति.
</Paragraph>

<Paragraph number="618" book="vi-maha">
सुणातु मे, भन्ते, संघो. या सा संघेन सीमा सम्मता समानसंवासा एकुपोसथा, संघो तं सीमं समूहनति समानसंवासं एकुपोसथं. यस्सायस्मतो खमति एतिस्सा सीमाय समानसंवासाय एकुपोसथाय समुग्घातो, सो तुण्हस्स; यस्स नक्खमति, सो भासेय्य. समूहता सा सीमा संघेन समानसंवासा एकुपोसथा. खमति संघस्स, तस्मा तुण्ही, एवमेतं धारयामी’”ति.
</Paragraph>
</Division>