---
title: "5.8 उच्चासयनमहासयनपटिक्खेप"
tableOfContents: false
sidebar:
  order: 11
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="254" book="vi-maha">

<Paragraph number="1168" book="vi-maha">
तेन खो पन समयेन छब्बग्गिया भिक्खू उच्चासयनमहासयनानि धारेन्ति, सेय्यथिदं—  आसन्दिं, पल्लङ्कं, गोनकं, चित्तकं, पटिकं, पटलिकं, तूलिकं, विकतिकं, उद्धलोमिं, एकन्तलोमिं, कट्टिस्सं, कोसेय्यं, कुत्तकं, हत्थत्थरं, अस्सत्थरं, रथत्थरं, अजिनपवेणिं, कदलिमिगपवरपच्चत्थरणं, सौत्तरच्छदं, उभतोलोहितकूपधानन्ति. मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—  “सेय्यथापि गिही कामभोगिनो”ति. भगवतो एतमत्थं आरोचेसुं. “न, भिक्खवे, उच्चासयनमहासयनानि धारेतब्बानि, सेय्यथिदं—  आसन्दि, पल्लङ्को, गोनको, चित्तको, पटिका, पटलिका, तूलिका, विकतिका, उद्धलोमि, एकन्तलोमि, कट्टिस्सं, कोसेय्यं, कुत्तकं, हत्थत्थरं, अस्सत्थरं, रथत्थरं, अजिनपवेणि, कदलिमिगपवरपच्चत्थरणं, सौत्तरच्छदं, उभतोलोहितकूपधानं. यो धारेय्य, आपत्ति दुक्कटस्सा”ति.
</Paragraph>
</Division>