---
title: "5.10 गिहिविकतानुञ्ञातादि"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="256" book="vi-maha">

<Paragraph number="1172" book="vi-maha">
तेन खो पन समयेन मनुस्सानं मञ्चम्पि पीठम्पि चम्मोनद्धानि होन्ति, चम्मविनद्धानि. भिक्खू कुक्कुच्चायन्ता नाभिनिसीदन्ति. भगवतो एतमत्थं आरोचेसुं. “अनुजानामि, भिक्खवे, गिहिविकतं अभिनिसीदितुं, न त्वेव अभिनिपज्जितुन्”ति.
</Paragraph>

<Paragraph number="1173" book="vi-maha">
तेन खो पन समयेन विहारा चम्मवद्धेहि ओगुम्फियन्ति. भिक्खू कुक्कुच्चायन्ता नाभिनिसीदन्ति. भगवतो एतमत्थं आरोचेसुं. “अनुजानामि, भिक्खवे, बन्धनमत्तं अभिनिसीदितुन्”ति.
</Paragraph>

<Paragraph number="1174" book="vi-maha">
तेन खो पन समयेन छब्बग्गिया भिक्खू सौपाहना गामं पविसन्ति. मनुस्सा उज्झायन्ति खिय्यन्ति विपाचेन्ति—  “सेय्यथापि गिही कामभोगिनो”ति. भगवतो एतमत्थं आरोचेसुं. “न, भिक्खवे, सौपाहनेन गामो पविसितब्बो. यो पविसेय्य, आपत्ति दुक्कटस्सा”ति.
</Paragraph>

<Paragraph number="1175" book="vi-maha">
तेन खो पन समयेन अञ्ञतरो भिक्खु गिलानो होति, न सक्कोति विना उपाहनेन गामं पविसितुं. भगवतो एतमत्थं आरोचेसुं. “अनुजानामि, भिक्खवे, गिलानेन भिक्खुना सौपाहनेन गामं पविसितुन्”ति.
</Paragraph>
</Division>