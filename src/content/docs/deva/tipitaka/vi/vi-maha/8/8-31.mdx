---
title: "8.31 अट्ठचीवरमातिका"
tableOfContents: false
sidebar:
  order: 25
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="379" book="vi-maha">

<Paragraph number="1746" book="vi-maha">
अट्ठिमा, भिक्खवे, मातिका चीवरस्स उप्पादाय—  सीमाय देति, कतिकाय देति, भिक्खापञ्ञत्तिया देति, संघस्स देति, उभतोसंघस्स देति, वस्संवुट्ठसंघस्स देति, आदिस्स देति, पुग्गलस्स देति.
</Paragraph>

<Paragraph number="1747" book="vi-maha">
सीमाय देति—  यावतिका भिक्खू अन्तोसीमगता तेहि भाजेतब्बं. कतिकाय देति—  सम्बहुला आवासा समानलाभा होन्ति एकस्मिं आवासे दिन्ने सब्बत्थ दिन्नं होति. भिक्खापञ्ञत्तिया देति, यत्थ संघस्स धुवकारा करिय्यन्ति, तत्थ देति. संघस्स देति, सम्मुखीभूतेन संघेन भाजेतब्बं. उभतोसंघस्स देति, बहुकापि भिक्खू होन्ति, एका भिक्खुनी होति, उपड्ढं दातब्बं, बहुकापि भिक्खुनियो होन्ति, एको भिक्खु होति, उपड्ढं दातब्बं. वस्संवुट्ठसंघस्स देति, यावतिका भिक्खू तस्मिं आवासे वस्संवुट्ठा, तेहि भाजेतब्बं. आदिस्स देति, यागुया वा भत्ते वा खादनीये वा चीवरे वा सेनासने वा भेसज्जे वा. पुग्गलस्स देति—  ‘इमं चीवरं इत्थन्नामस्स दम्मी’”ति.

</Paragraph>
</Division>

<Paragraph number="1748" type="center" book="vi-maha">
चीवरक्खन्धको अट्ठमो.



</Paragraph>

<Paragraph number="1749" type="center" book="vi-maha">
तस्सुद्दानं


</Paragraph>

<Paragraph number="1750" type="verses" book="vi-maha">
_राजगहको नेगमो,_  
_दिस्वा वेसालियं गणिं;_  
_पुन राजगहं गन्त्वा,_  
_रञ्ञो तं पटिवेदयि._  

</Paragraph>

<Paragraph number="1751" type="verses" book="vi-maha">
_पुत्तो सालवतिकाय,_  
_अभयस्स हि अत्रजो;_  
_जीवतीति कुमारेन,_  
_सङ्खातो जीवको इति._  

</Paragraph>

<Paragraph number="1752" type="verses" book="vi-maha">
_सो हि तक्कसीलं गन्त्वा,_  
उग्गहेत्वा महाभिसो;_  
_सत्तवस्सिकआबाधं,_  
_नत्थुकम्मेन नासयि._  

</Paragraph>

<Paragraph number="1753" type="verses" book="vi-maha">
_रञ्ञो भगन्दलाबाधं,_  
_आलेपेन अपाकड्ढि;_  
_ममञ्च इत्थागारञ्च,_  
_बुद्धसंघं चुपट्ठहि._  

</Paragraph>

<Paragraph number="1754" type="verses" book="vi-maha">
_राजगहको च सेट्ठि,_  
_अन्तगण्ठि तिकिच्छितं;_  
_पज्जोतस्स महारोगं,_  
_घतपानेन नासयि._  

</Paragraph>

<Paragraph number="1755" type="verses" book="vi-maha">
_अधिकारञ्च सिवेय्यं,_  
_अभिसन्नं सिनेहति;_  
_तीहि उप्पलहत्थेहि,_  
_समत्तिंसविरेचनं._  

</Paragraph>

<Paragraph number="1756" type="verses" book="vi-maha">
_पकतत्तं वरं याचि,_  
_सिवेय्यञ्च पटिग्गहि;_  
_चीवरञ्च गिहिदानं,_  
_अनुञ्ञासि तथागतो._  

</Paragraph>

<Paragraph number="1757" type="verses" book="vi-maha">
_राजगहे जनपदे,_  
_बहुं उप्पज्जि चीवरं;_  
_पावारो कोसियञ्चेव,_  
_कोजवो अड्ढकासिकं._  

</Paragraph>

<Paragraph number="1758" type="verses" book="vi-maha">
उच्चावचा च सन्तुट्ठि,_  
_नागमेसागमेसुं च;_  
_पठमं पच्छा सदिसा,_  
_कतिका च पटिहरुं._  

</Paragraph>

<Paragraph number="1759" type="verses" book="vi-maha">
_भण्डागारं अगुत्तञ्च,_  
_वुट्ठापेन्ति तथेव च;_  
उस्सन्नं कोलाहलञ्च,_  
_कथं भाजे कथं ददे._  

</Paragraph>

<Paragraph number="1760" type="verses" book="vi-maha">
_सकातिरेकभागेन,_  
_पटिवीसो कथं ददे;_  
_छकणेन सीतुदका,_  
उत्तरितु न जानरे._  

</Paragraph>

<Paragraph number="1761" type="verses" book="vi-maha">
_ओरोपेन्ता भाजनञ्च,_  
_पातिया च छमाय च;_  
उपचिका मज्झे जीरन्ति,_  
_एकतो पत्थिन्नेन च._  

</Paragraph>

<Paragraph number="1762" type="verses" book="vi-maha">
_फरुसाच्छिन्नच्छिबन्धा,_  
_अद्दसासि उब्भण्डिते;_  
_वीमंसित्वा सक्यमुनि,_  
_अनुञ्ञासि तिचीवरं._  

</Paragraph>

<Paragraph number="1763" type="verses" book="vi-maha">
_अञ्ञेन अतिरेकेन,_  
उप्पज्जि छिद्दमेव च;_  
_चातुद्दीपो वरं याचि,_  
_दातुं वस्सिकसाटिकं._  

</Paragraph>

<Paragraph number="1764" type="verses" book="vi-maha">
_आगन्तुगमिगिलानं,_  
उपट्ठाकञ्च भेसज्जं;_  
_धुवं उदकसाटिञ्च,_  
_पणीतं अतिखुद्दकं._  

</Paragraph>

<Paragraph number="1765" type="verses" book="vi-maha">
_थुल्लकच्छुमुखं खोमं,_  
_परिपुण्णं अधिट्ठानं;_  
_पच्छिमं कतो गरुको,_  
_विकण्णो सुत्तमोकिरि._  

</Paragraph>

<Paragraph number="1766" type="verses" book="vi-maha">
_लुज्जन्ति नप्पहोन्ति,_  
_च अन्वाधिकं बहूनि च;_  
_अन्धवने अस्सतिया,_  
_एको वस्सं उतुम्हि च._  

</Paragraph>

<Paragraph number="1767" book="vi-maha">
_द्वे भातुका राजगहे,_  
उपनन्दो पुन द्विसु;_  
_कुच्छिविकारो गिलानो,_  
उभो चेव गिलानका._  

</Paragraph>

<Paragraph number="1768" type="verses" book="vi-maha">
_नग्गा कुसा वाकचीरं,_  
_फलको केसकम्बलं;_  
_वाळौलूकपक्खञ्च,_  
_अजिनं अक्कनाळकं._  

</Paragraph>

<Paragraph number="1769" type="verses" book="vi-maha">
_पोत्थकं नीलपीतञ्च,_  
_लोहितं मञ्जिट्ठेन च;_  
_कण्हा महारङ्गनाम,_  
_अच्छिन्नदसिका तथा._  

</Paragraph>

<Paragraph number="1770" type="verses" book="vi-maha">
_दीघपुप्फफणदसा,_  
_कञ्चुतिरीटवेठनं;_  
_अनुप्पन्ने पक्कमति,_  
_संघो भिज्जति तावदे._  

</Paragraph>

<Paragraph number="1771" type="verses" book="vi-maha">
_पक्खे ददन्ति संघस्स,_  
_आयस्मा रेवतो पहि;_  
_विस्सासगाहाधिट्ठाति,_  
_अट्ठ चीवरमातिकाति._  


</Paragraph>

<Paragraph number="1772" type="center" book="vi-maha">
इमम्हि खन्धके वत्थू छन्नवुति.



</Paragraph>

<Paragraph number="1773" type="center" book="vi-maha">
चीवरक्खन्धको निट्ठितो.
</Paragraph>