---
title: "8.27 सब्बनीलकादिपटिक्खेपकथा"
tableOfContents: false
sidebar:
  order: 20
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="372" book="vi-maha">

<Paragraph number="1720" book="vi-maha">
तेन खो पन समयेन छब्बग्गिया भिक्खू सब्बनीलकानि चीवरानि धारेन्ति …पे…  सब्बपीतकानि चीवरानि धारेन्ति …पे…  सब्बलोहितकानि चीवरानि धारेन्ति …पे…  सब्बमञ्जिट्ठकानि चीवरानि धारेन्ति …पे…  सब्बकण्हानि चीवरानि धारेन्ति …पे…  सब्बमहारङ्गरत्तानि चीवरानि धारेन्ति …पे…  सब्बमहानामरत्तानि चीवरानि धारेन्ति …पे…  अच्छिन्नदसानि चीवरानि धारेन्ति …पे…  दीघदसानि चीवरानि धारेन्ति …पे…  पुप्फदसानि चीवरानि धारेन्ति …पे…  फणदसानि चीवरानि धारेन्ति …पे…  कञ्चुकं धारेन्ति …पे…  तिरीटकं धारेन्ति …पे…  वेठनं धारेन्ति. मनुस्सा उज्झायन्ति खिय्यन्ति विपाचेन्ति—  “कथञ्हि नाम समणा सक्यपुत्तिया वेठनं धारेस्सन्ति, सेय्यथापि गिही कामभोगिनो”ति. भगवतो एतमत्थं आरोचेसुं. “न, भिक्खवे, सब्बनीलकानि चीवरानि धारेतब्बानि, न सब्बपीतकानि चीवरानि धारेतब्बानि, न सब्बलोहितकानि चीवरानि धारेतब्बानि, न सब्बमञ्जिट्ठकानि चीवरानि धारेतब्बानि, न सब्बकण्हानि चीवरानि धारेतब्बानि, न सब्बमहारङ्गरत्तानि चीवरानि धारेतब्बानि, न सब्बमहानामरत्तानि चीवरानि धारेतब्बानि, न अच्छिन्नदसानि चीवरानि धारेतब्बानि, न दीघदसानि चीवरानि धारेतब्बानि, न पुप्फदसानि चीवरानि धारेतब्बानि, न फणदसानि चीवरानि धारेतब्बानि, न कञ्चुकं धारेतब्बं, न तिरीटकं धारेतब्बं, न वेठनं धारेतब्बं. यो धारेय्य, आपत्ति दुक्कटस्सा”ति.
</Paragraph>
</Division>