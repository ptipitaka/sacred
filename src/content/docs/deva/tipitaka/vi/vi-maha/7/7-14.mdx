---
title: "7.14 पलिबोधापलिबोधकथा"
tableOfContents: false
sidebar:
  order: 6
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="325" book="vi-maha">

<Paragraph number="1524" book="vi-maha">
द्वेमे, भिक्खवे, कथिनस्स पलिबोधा, द्वे अपलिबोधा. कतमे च, भिक्खवे, द्वे कथिनस्स पलिबोधा? आवासपलिबोधो च चीवरपलिबोधो च. कथञ्च, भिक्खवे, आवासपलिबोधो होति? इध, भिक्खवे, भिक्खु वसति वा तस्मिं आवासे, सापेक्खो वा पक्कमति “पच्चेस्सन्”ति. एवं खो, भिक्खवे, आवासपलिबोधो होति. कथञ्च, भिक्खवे, चीवरपलिबोधो होति? इध, भिक्खवे, भिक्खुनो चीवरं अकतं वा होति विप्पकतं वा, चीवरासा वा अनुपच्छिन्ना. एवं खो, भिक्खवे, चीवरपलिबोधो होति. इमे खो, भिक्खवे, द्वे कथिनस्स पलिबोधा.
</Paragraph>

<Paragraph number="1525" book="vi-maha">
कतमे च, भिक्खवे, द्वे कथिनस्स अपलिबोधा? आवासअपलिबोधो च चीवरअपलिबोधो च. कथञ्च, भिक्खवे, आवासअपलिबोधो होति? इध, भिक्खवे, भिक्खु पक्कमति तम्हा आवासा चत्तेन वन्तेन मुत्तेन अनपेक्खो “न पच्चेस्सन्”ति. एवं खो, भिक्खवे, आवासअपलिबोधो होति. कथञ्च, भिक्खवे, चीवरअपलिबोधो होति? इध, भिक्खवे, भिक्खुनो चीवरं कतं वा होति, नट्ठं वा विनट्ठं वा दड्ढं वा, चीवरासा वा उपच्छिन्ना. एवं खो, भिक्खवे, चीवरअपलिबोधो होति. इमे खो, भिक्खवे, द्वे कथिनस्स अपलिबोधा”ति.

</Paragraph>
</Division>

<Paragraph number="1526" type="center" book="vi-maha">
कथिनक्खन्धको निट्ठितो सत्तमो.



</Paragraph>

<Paragraph number="1527" type="center" book="vi-maha">
तस्सुद्दानं


</Paragraph>

<Paragraph number="1528" type="verses" book="vi-maha">
_तिंस पावेय्यका भिक्खू,_  
_साकेतुक्कण्ठिता वसुं;_  
_वस्संवुट्ठोकपुण्णेहि,_  
_अगमुं जिनदस्सनं._  

</Paragraph>

<Paragraph number="1529" type="verses" book="vi-maha">
इदं वत्थु कथिनस्स,_  
_कप्पिस्सन्ति च पञ्चका;_  
_अनामन्ता असमाचारा,_  
_तथेव गणभोजनं._  

</Paragraph>

<Paragraph number="1530" type="verses" book="vi-maha">
_यावदत्थञ्च उप्पादो,_  
_अत्थतानं भविस्सति;_  
_ञत्ति एवत्थतञ्चेव,_  
_एवञ्चेव अनत्थतं._  

</Paragraph>

<Paragraph number="1531" type="verses" book="vi-maha">
उल्लिखि धोवना चेव,_  
_विचारणञ्च छेदनं;_  
_बन्धनो वट्टि कण्डुस,_  
_दळ्हीकम्मानुवातिका._  

</Paragraph>

<Paragraph number="1532" type="verses" book="vi-maha">
_परिभण्डं ओवद्धेय्यं,_  
_मद्दना निमित्तं कथा;_  
_कुक्कु सन्निधि निस्सग्गि,_  
_न कप्पञ्ञत्र ते तयो._  

</Paragraph>

<Paragraph number="1533" type="verses" book="vi-maha">
_अञ्ञत्र पञ्चातिरेके,_  
_सञ्छिन्नेन समण्डली;_  
_नाञ्ञत्र पुग्गला सम्मा,_  
_निस्सीमट्ठोनुमोदति._  

</Paragraph>

<Paragraph number="1534" type="verses" book="vi-maha">
_कथिनानत्थतं होति,_  
_एवं बुद्धेन देसितं;_  
_अहताकप्पपिलोति,_  
_पंसु पापणिकाय च._  

</Paragraph>

<Paragraph number="1535" type="verses" book="vi-maha">
_अनिमित्तापरिकथा,_  
_अकुक्कु च असन्निधि;_  
_अनिस्सग्गि कप्पकते,_  
_तथा तिचीवरेन च._  

</Paragraph>

<Paragraph number="1536" type="verses" book="vi-maha">
_पञ्चके वातिरेके वा,_  
_छिन्ने समण्डलीकते;_  
_पुग्गलस्सत्थारा सम्मा,_  
_सीमट्ठो अनुमोदति._  

</Paragraph>

<Paragraph number="1537" type="verses" book="vi-maha">
_एवं कथिनत्थरणं,_  
उब्भारस्सट्ठमातिका;_  
_पक्कमनन्ति निट्ठानं,_  
_सन्निट्ठानञ्च नासनं._  

</Paragraph>

<Paragraph number="1538" type="verses" book="vi-maha">
_सवनं आसावच्छेदि,_  
_सीमा सहुब्भारट्ठमी;_  
_कतचीवरमादाय,_  
_“न पच्चेस्सन्”ति गच्छति._  

</Paragraph>

<Paragraph number="1539" type="verses" book="vi-maha">
_तस्स तं कथिनुद्धारो,_  
_होति पक्कमनन्तिको;_  
_आदाय चीवरं याति,_  
_निस्सीमे इदं चिन्तयि._  

</Paragraph>

<Paragraph number="1540" type="verses" book="vi-maha">
_“कारेस्सं न पच्चेस्सन्”ति,_  
_निट्ठाने कथिनुद्धारो;_  
_आदाय निस्सीमं नेव,_  
_“न पच्चेस्सन्”ति मानसो._  

</Paragraph>

<Paragraph number="1541" type="verses" book="vi-maha">
_तस्स तं कथिनुद्धारो,_  
_सन्निट्ठानन्तिको भवे;_  
_आदाय चीवरं याति,_  
_निस्सीमे इदं चिन्तयि._  

</Paragraph>

<Paragraph number="1542" type="verses" book="vi-maha">
_“कारेस्सं न पच्चेस्सन्”ति,_  
_कयिरं तस्स नस्सति;_  
_तस्स तं कथिनुद्धारो,_  
_भवति नासनन्तिको._  

</Paragraph>

<Paragraph number="1543" type="verses" book="vi-maha">
_आदाय याति “पच्चेस्सं”,_  
_बहि कारेति चीवरं;_  
_कतचीवरो सुणाति,_  
उब्भतं कथिनं तहिं._  

</Paragraph>

<Paragraph number="1544" type="verses" book="vi-maha">
_तस्स तं कथिनुद्धारो,_  
_भवति सवनन्तिको;_  
_आदाय याति “पच्चेस्सं”,_  
_बहि कारेति चीवरं._  

</Paragraph>

<Paragraph number="1545" type="verses" book="vi-maha">
_कतचीवरो बहिद्धा,_  
_नामेति कथिनुद्धारं;_  
_तस्स तं कथिनुद्धारो,_  
_सीमातिक्कन्तिको भवे._  

</Paragraph>

<Paragraph number="1546" type="verses" book="vi-maha">
_आदाय याति “पच्चेस्सं”,_  
_बहि कारेति चीवरं;_  
_कतचीवरो पच्चेस्सं,_  
_सम्भोति कथिनुद्धारं._  

</Paragraph>

<Paragraph number="1547" type="verses" book="vi-maha">
_तस्स तं कथिनुद्धारो,_  
_सह भिक्खूहि जायति;_  
_आदाय च समादाय,_  
_सत्तसत्तविधा गति._  

</Paragraph>

<Paragraph number="1548" type="verses" book="vi-maha">
_पक्कमनन्तिका नत्थि,_  
_छक्के विप्पकते गति;_  
_आदाय निस्सीमगतं,_  
_कारेस्सं इति जायति._  

</Paragraph>

<Paragraph number="1549" type="verses" book="vi-maha">
_निट्ठानं सन्निट्ठानञ्च,_  
_नासनञ्च इमे तयो;_  
_आदाय “न पच्चेस्सन्”ति,_  
_बहिसीमे करोमिति._  

</Paragraph>

<Paragraph number="1550" type="verses" book="vi-maha">
_निट्ठानं सन्निट्ठानम्पि,_  
_नासनम्पि इदं तयो;_  
_अनधिट्ठितेन नेवस्स,_  
_हेट्ठा तीणि नयाविधि._  

</Paragraph>

<Paragraph number="1551" type="verses" book="vi-maha">
_आदाय याति पच्चेस्सं,_  
_बहिसीमे करोमिति;_  
_“न पच्चेस्सन्”ति कारेति,_  
_निट्ठाने कथिनुद्धारो._  

</Paragraph>

<Paragraph number="1552" type="verses" book="vi-maha">
_सन्निट्ठानं नासनञ्च,_  
_सवनसीमातिक्कमा;_  
_सह भिक्खूहि जायेथ,_  
_एवं पन्नरसं गति._  

</Paragraph>

<Paragraph number="1553" type="verses" book="vi-maha">
_समादाय विप्पकता,_  
_समादाय पुना तथा;_  
इमे ते चतुरो वारा,_  
_सब्बे पन्नरसविधि._  

</Paragraph>

<Paragraph number="1554" type="verses" book="vi-maha">
_अनासाय च आसाय,_  
_करणीयो च ते तयो;_  
_नयतो तं विजानेय्य,_  
_तयो द्वादस द्वादस._  

</Paragraph>

<Paragraph number="1555" type="verses" book="vi-maha">
_अपविलाना नवेत्थ,_  
_फासु पञ्चविधा तहिं;_  
_पलिबोधापलिबोधा,_  
उद्दानं नयतो कतन्ति._  

</Paragraph>

<Paragraph number="1556" type="center" book="vi-maha">
इमम्हि खन्धके वत्थू दोळसकपेय्यालमुखानि एकसतं अट्ठारस.

</Paragraph>

<Paragraph number="1557" type="center" book="vi-maha">
कथिनक्खन्धको निट्ठितो.
</Paragraph>