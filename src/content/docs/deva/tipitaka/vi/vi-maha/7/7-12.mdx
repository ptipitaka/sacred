---
title: "7.12 अपविलायननवक"
tableOfContents: false
sidebar:
  order: 4
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="321" book="vi-maha">

<Paragraph number="1508" book="vi-maha">
भिक्खु अत्थतकथिनो दिसङ्गमिको पक्कमति चीवरपटिवीसं अपविलायमानो. तमेनं दिसंगतं भिक्खू पुच्छन्ति—  “कहं त्वं, आवुसो, वस्संवुट्ठो, कत्थ च ते चीवरपटिवीसो”ति? सो एवं वदेति—  “अमुकस्मिं आवासे वस्संवुट्ठोम्हि. तत्थ च मे चीवरपटिवीसो”ति. ते एवं वदन्ति—  “गच्छावुसो, तं चीवरं आहर, मयं ते इध चीवरं करिस्सामा”ति. सो तं आवासं गन्त्वा भिक्खू पुच्छति—  “कहं मे, आवुसो, चीवरपटिवीसो”ति? ते एवं वदन्ति—  “अयं ते, आवुसो, चीवरपटिवीसो; कहं गमिस्ससी”ति? सो एवं वदेति—  “अमुकं नाम आवासं गमिस्सामि, तत्थ मे भिक्खू चीवरं करिस्सन्ती”ति. ते एवं वदन्ति—  “अलं, आवुसो, मा अगमासि. मयं ते इध चीवरं करिस्सामा”ति. तस्स एवं होति—  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स भिक्खुनो निट्ठानन्तिको कथिनुद्धारो. (1)
</Paragraph>

<Paragraph number="1509" book="vi-maha">
भिक्खु अत्थतकथिनो दिसङ्गमिको पक्कमति …पे…  “नेविमं चीवरं कारेस्सं, न पच्चेस्सन्”ति. तस्स भिक्खुनो सन्निट्ठानन्तिको कथिनुद्धारो. (2)
</Paragraph>

<Paragraph number="1510" book="vi-maha">
भिक्खु अत्थतकथिनो दिसङ्गमिको पक्कमति …पे…  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स तं चीवरं कयिरमानं नस्सति. तस्स भिक्खुनो नासनन्तिको कथिनुद्धारो. (3)
</Paragraph>

</Division>
<Division number="322" book="vi-maha">

<Paragraph number="1511" book="vi-maha">
भिक्खु अत्थतकथिनो दिसङ्गमिको पक्कमति चीवरपटिवीसं अपविलायमानो. तमेनं दिसंगतं भिक्खू पुच्छन्ति—  “कहं त्वं, आवुसो, वस्संवुट्ठो, कत्थ च ते चीवरपटिवीसो”ति? सो एवं वदेति—  “अमुकस्मिं आवासे वस्संवुट्ठोम्हि, तत्थ च मे चीवरपटिवीसो”ति. ते एवं वदन्ति—  “गच्छावुसो, तं चीवरं आहर, मयं ते इध चीवरं करिस्सामा”ति. सो तं आवासं गन्त्वा भिक्खू पुच्छति—  “कहं मे, आवुसो, चीवरपटिवीसो”ति? ते एवं वदन्ति—  “अयं ते, आवुसो, चीवरपटिवीसो”ति. सो तं चीवरं आदाय तं आवासं गच्छति. तमेनं अन्तरामग्गे भिक्खू पुच्छन्ति—  “आवुसो, कहं गमिस्ससी”ति? सो एवं वदेति—  “अमुकं नाम आवासं गमिस्सामि, तत्थ मे भिक्खू चीवरं करिस्सन्ती”ति. ते एवं वदन्ति—  “अलं, आवुसो, मा अगमासि, मयं ते इध चीवरं करिस्सामा”ति. तस्स एवं होति—  “इधेविमं चीवरं कारेस्सं न पच्चेस्सन्”ति. सो तं चीवरं कारेति. तस्स भिक्खुनो निट्ठानन्तिको कथिनुद्धारो. (4)
</Paragraph>

<Paragraph number="1512" book="vi-maha">
भिक्खु अत्थतकथिनो दिसङ्गमिको पक्कमति चीवरपटिवीसं अपविलायमानो. तमेनं दिसंगतं भिक्खू पुच्छन्ति—  “कहं त्वं, आवुसो, वस्संवुट्ठो, कत्थ च ते चीवरपटिवीसो”ति? सो एवं वदेति—  “अमुकस्मिं आवासे वस्संवुट्ठोम्हि, तत्थ च मे चीवरपटिवीसो”ति. ते एवं वदन्ति—  “गच्छावुसो, तं चीवरं आहर, मयं ते इध चीवरं करिस्सामा”ति. सो तं आवासं गन्त्वा भिक्खू पुच्छति—  “कहं मे, आवुसो, चीवरपटिवीसो”ति? ते एवं वदन्ति—  “अयं ते, आवुसो, चीवरपटिवीसो”ति. सो तं चीवरं आदाय तं आवासं गच्छति. तमेनं अन्तरामग्गे भिक्खू पुच्छन्ति—  “आवुसो, कहं गमिस्ससी”ति? सो एवं वदेति—  “अमुकं नाम आवासं गमिस्सामि, तत्थ मे भिक्खू चीवरं करिस्सन्ती”ति. ते एवं वदन्ति—  “अलं, आवुसो, मा अगमासि, मयं ते इध चीवरं करिस्सामा”ति. तस्स एवं होति—  “नेविमं चीवरं कारेस्सं, न पच्चेस्सन्”ति. तस्स भिक्खुनो सन्निट्ठानन्तिको कथिनुद्धारो. (5)
</Paragraph>

<Paragraph number="1513" book="vi-maha">
भिक्खु अत्थतकथिनो दिसङ्गमिको पक्कमति …पे…  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स तं चीवरं कयिरमानं नस्सति. तस्स भिक्खुनो नासनन्तिको कथिनुद्धारो. (6)
</Paragraph>

</Division>
<Division number="323" book="vi-maha">

<Paragraph number="1514" book="vi-maha">
भिक्खु अत्थतकथिनो दिसङ्गमिको पक्कमति चीवरपटिवीसं अपविलायमानो. तमेनं दिसंगतं भिक्खू पुच्छन्ति—  “कहं त्वं, आवुसो, वस्संवुट्ठो, कत्थ च ते चीवरपटिवीसो”ति? सो एवं वदेति—  “अमुकस्मिं आवासे वस्संवुट्ठोम्हि, तत्थ च मे चीवरपटिवीसो”ति. ते एवं वदन्ति—  “गच्छावुसो, तं चीवरं आहर, मयं ते इध चीवरं करिस्सामा”ति. सो तं आवासं गन्त्वा भिक्खू पुच्छति—  “कहं मे, आवुसो, चीवरपटिवीसो”ति? ते एवं वदन्ति—  “अयं ते, आवुसो, चीवरपटिवीसो”ति. सो तं चीवरं आदाय तं आवासं गच्छति. तस्स तं आवासं गतस्स एवं होति—  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स भिक्खुनो निट्ठानन्तिको कथिनुद्धारो. (7)
</Paragraph>

<Paragraph number="1515" book="vi-maha">
भिक्खु अत्थतकथिनो दिसङ्गमिको पक्कमति …पे…  “नेविमं चीवरं कारेस्सं, न पच्चेस्सन्”ति. तस्स भिक्खुनो सन्निट्ठानन्तिको कथिनुद्धारो. (8)
</Paragraph>

<Paragraph number="1516" book="vi-maha">
भिक्खु अत्थतकथिनो दिसङ्गमिको पक्कमति …पे…  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स तं चीवरं कयिरमानं नस्सति. तस्स भिक्खुनो नासनन्तिको कथिनुद्धारो. (9)

</Paragraph>
</Division>

<Paragraph number="1517" type="center" book="vi-maha">
अपविलायननवकं निट्ठितं.
</Paragraph>