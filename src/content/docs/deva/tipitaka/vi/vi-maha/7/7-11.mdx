---
title: "7.11 करणीयदोळसक"
tableOfContents: false
sidebar:
  order: 3
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="320" book="vi-maha">

<Paragraph number="1495" book="vi-maha">
भिक्खु अत्थतकथिनो केनचिदेव करणीयेन पक्कमति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स भिक्खुनो निट्ठानन्तिको कथिनुद्धारो. (1)
</Paragraph>

<Paragraph number="1496" book="vi-maha">
भिक्खु अत्थतकथिनो केनचिदेव करणीयेन पक्कमति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “नेविमं चीवरं कारेस्सं, न पच्चेस्सन्”ति. तस्स भिक्खुनो सन्निट्ठानन्तिको कथिनुद्धारो. (2)
</Paragraph>

<Paragraph number="1497" book="vi-maha">
भिक्खु अत्थतकथिनो केनचिदेव करणीयेन पक्कमति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स तं चीवरं कयिरमानं नस्सति. तस्स भिक्खुनो नासनन्तिको कथिनुद्धारो. (3)
</Paragraph>

<Paragraph number="1498" book="vi-maha">
भिक्खु अत्थतकथिनो केनचिदेव करणीयेन पक्कमति. तस्स बहिसीमगतस्स चीवरासा उप्पज्जति. तस्स एवं होति—  “इधेविमं चीवरासं पयिरुपासिस्सं, न पच्चेस्सन्”ति. सो तं चीवरासं पयिरुपासति. तस्स सा चीवरासा उपच्छिज्जति. तस्स भिक्खुनो आसावच्छेदिको कथिनुद्धारो. (4)
</Paragraph>

<Paragraph number="1499" book="vi-maha">
भिक्खु अत्थतकथिनो केनचिदेव करणीयेन पक्कमति “न पच्चेस्सन्”ति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “इधेविमं चीवरं कारेस्सन्”ति. सो तं चीवरं कारेति. तस्स भिक्खुनो निट्ठानन्तिको कथिनुद्धारो. (5)
</Paragraph>

<Paragraph number="1500" book="vi-maha">
भिक्खु अत्थतकथिनो केनचिदेव करणीयेन पक्कमति “न पच्चेस्सन्”ति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “नेविमं चीवरं कारेस्सन्”ति. तस्स भिक्खुनो सन्निट्ठानन्तिको कथिनुद्धारो. (6)
</Paragraph>

<Paragraph number="1501" book="vi-maha">
भिक्खु अत्थतकथिनो केनचिदेव करणीयेन पक्कमति “न पच्चेस्सन्”ति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “इधेविमं चीवरं कारेस्सन्”ति. सो तं चीवरं कारेति. तस्स तं चीवरं कयिरमानं नस्सति. तस्स भिक्खुनो नासनन्तिको कथिनुद्धारो. (7)
</Paragraph>

<Paragraph number="1502" book="vi-maha">
भिक्खु अत्थतकथिनो केनचिदेव करणीयेन पक्कमति “न पच्चेस्सन्”ति. तस्स बहिसीमगतस्स चीवरासा उप्पज्जति. तस्स एवं होति—  “इधेविमं चीवरासं पयिरुपासिस्सन्”ति. सो तं चीवरासं पयिरुपासति. तस्स सा चीवरासा उपच्छिज्जति. तस्स भिक्खुनो आसावच्छेदिको कथिनुद्धारो. (8)
</Paragraph>

<Paragraph number="1503" book="vi-maha">
भिक्खु अत्थतकथिनो केनचिदेव करणीयेन पक्कमति अनधिट्ठितेन; नेवस्स होति—  “पच्चेस्सन्”ति, न पनस्स होति—  “न पच्चेस्सन्”ति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स भिक्खुनो निट्ठानन्तिको कथिनुद्धारो. (9)
</Paragraph>

<Paragraph number="1504" book="vi-maha">
भिक्खु अत्थतकथिनो केनचिदेव करणीयेन पक्कमति अनधिट्ठितेन; नेवस्स होति—  “पच्चेस्सन्”ति, न पनस्स होति—  “न पच्चेस्सन्”ति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “नेविमं चीवरं कारेस्सं, न पच्चेस्सन्”ति. तस्स भिक्खुनो सन्निट्ठानन्तिको कथिनुद्धारो. (10)
</Paragraph>

<Paragraph number="1505" book="vi-maha">
भिक्खु अत्थतकथिनो केनचिदेव करणीयेन पक्कमति अनधिट्ठितेन; नेवस्स होति—  “पच्चेस्सन्”ति, न पनस्स होति—  “न पच्चेस्सन्”ति. तस्स बहिसीमगतस्स चीवरासा उप्पज्जति. सो तं चीवरासं पयिरुपासति. अनासाय लभति, आसाय न लभति. तस्स एवं होति—  “इधेविमं चीवरं कारेस्सं, न पच्चेस्सन्”ति. सो तं चीवरं कारेति. तस्स तं चीवरं कयिरमानं नस्सति. तस्स भिक्खुनो नासनन्तिको कथिनुद्धारो. (11)
</Paragraph>

<Paragraph number="1506" book="vi-maha">
भिक्खु अत्थतकथिनो केनचिदेव करणीयेन पक्कमति अनधिट्ठितेन; नेवस्स होति—  “पच्चेस्सन्”ति, न पनस्स होति—  “न पच्चेस्सन्”ति. तस्स बहिसीमगतस्स चीवरासा उप्पज्जति. तस्स एवं होति—  “इधेविमं चीवरासं पयिरुपासिस्सं, न पच्चेस्सन्”ति. सो तं चीवरासं पयिरुपासति. तस्स सा चीवरासा उपच्छिज्जति. तस्स भिक्खुनो आसावच्छेदिको कथिनुद्धारो. (12)

</Paragraph>
</Division>

<Paragraph number="1507" type="center" book="vi-maha">
करणीयदोळसकं निट्ठितं.
</Paragraph>