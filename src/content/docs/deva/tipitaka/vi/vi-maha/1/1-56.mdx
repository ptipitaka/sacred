---
title: "1.56 अपत्तकादिवत्थु"
tableOfContents: false
sidebar:
  order: 52
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="118" book="vi-maha">

<Paragraph number="495" book="vi-maha">
तेन खो पन समयेन भिक्खू अपत्तकं उपसम्पादेन्ति. हत्थेसु पिण्डाय चरन्ति. मनुस्सा उज्झायन्ति खिय्यन्ति विपाचेन्ति—  “सेय्यथापि तित्थिया”ति. भगवतो एतमत्थं आरोचेसुं. “न, भिक्खवे, अपत्तको उपसम्पादेतब्बो. यो उपसम्पादेय्य, आपत्ति दुक्कटस्सा”ति. (16)
</Paragraph>

<Paragraph number="496" book="vi-maha">
तेन खो पन समयेन भिक्खू अचीवरकं उपसम्पादेन्ति. नग्गा पिण्डाय चरन्ति. मनुस्सा उज्झायन्ति खिय्यन्ति विपाचेन्ति—  “सेय्यथापि तित्थिया”ति. भगवतो एतमत्थं आरोचेसुं. “न, भिक्खवे, अचीवरको उपसम्पादेतब्बो. यो उपसम्पादेय्य, आपत्ति दुक्कटस्सा”ति. (17)
</Paragraph>

<Paragraph number="497" book="vi-maha">
तेन खो पन समयेन भिक्खू अपत्तचीवरकं उपसम्पादेन्ति. नग्गा हत्थेसु पिण्डाय चरन्ति. मनुस्सा उज्झायन्ति खिय्यन्ति विपाचेन्ति—  “सेय्यथापि तित्थिया”ति. भगवतो एतमत्थं आरोचेसुं. “न, भिक्खवे, अपत्तचीवरको उपसम्पादेतब्बो. यो उपसम्पादेय्य, आपत्ति दुक्कटस्सा”ति. (18)
</Paragraph>

<Paragraph number="498" book="vi-maha">
तेन खो पन समयेन भिक्खू याचितकेन पत्तेन उपसम्पादेन्ति. उपसम्पन्ने पत्तं पटिहरन्ति. हत्थेसु पिण्डाय चरन्ति. मनुस्सा उज्झायन्ति खिय्यन्ति विपाचेन्ति—  “सेय्यथापि तित्थिया”ति. भगवतो एतमत्थं आरोचेसुं. “न, भिक्खवे, याचितकेन पत्तेन उपसम्पादेतब्बो. यो उपसम्पादेय्य, आपत्ति दुक्कटस्सा”ति. (19)
</Paragraph>

<Paragraph number="499" book="vi-maha">
तेन खो पन समयेन भिक्खू याचितकेन चीवरेन उपसम्पादेन्ति. उपसम्पन्ने चीवरं पटिहरन्ति. नग्गा पिण्डाय चरन्ति. मनुस्सा उज्झायन्ति खिय्यन्ति विपाचेन्ति—  “सेय्यथापि तित्थिया”ति. भगवतो एतमत्थं आरोचेसुं. “न, भिक्खवे, याचितकेन चीवरेन उपसम्पादेतब्बो. यो उपसम्पादेय्य, आपत्ति दुक्कटस्सा”ति. (20)
</Paragraph>

<Paragraph number="500" book="vi-maha">
तेन खो पन समयेन भिक्खू याचितकेन पत्तचीवरेन उपसम्पादेन्ति. उपसम्पन्ने पत्तचीवरं पटिहरन्ति. नग्गा हत्थेसु पिण्डाय चरन्ति. मनुस्सा उज्झायन्ति खिय्यन्ति विपाचेन्ति—  “सेय्यथापि तित्थिया”ति. भगवतो एतमत्थं आरोचेसुं. “न, भिक्खवे, याचितकेन पत्तचीवरेन उपसम्पादेतब्बो. यो उपसम्पादेय्य, आपत्ति दुक्कटस्सा”ति. (21)

</Paragraph>
</Division>

<Paragraph number="501" type="center" book="vi-maha">
नौपसम्पादेतब्बेकवीसतिवारो निट्ठितो.
</Paragraph>