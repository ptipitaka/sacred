---
title: "1.8 मारकथा"
tableOfContents: false
sidebar:
  order: 65
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="32" book="vi-maha">

<Paragraph number="131" book="vi-maha">
अथ खो भगवा ते भिक्खू आमन्तेसि—  “मुत्ताहं, भिक्खवे, सब्बपासेहि, ये दिब्बा ये च मानुसा. तुम्हेपि, भिक्खवे, मुत्ता सब्बपासेहि, ये दिब्बा ये च मानुसा. चरथ, भिक्खवे, चारिकं बहुजनहिताय बहुजनसुखाय लोकानुकम्पाय अत्थाय हिताय सुखाय देवमनुस्सानं. मा एकेन द्वे अगमित्थ. देसेथ, भिक्खवे, धम्मं आदिकल्याणं मज्झेकल्याणं परियोसानकल्याणं सात्थं सब्यञ्जनं केवलपरिपुण्णं परिसुद्धं ब्रह्मचरियं पकासेथ. सन्ति सत्ता अप्परजक्खजातिका, अस्सवनता धम्मस्स परिहायन्ति, भविस्सन्ति धम्मस्स अञ्ञातारो. अहम्पि, भिक्खवे, येन उरुवेला सेनानिगमो तेनुपसङ्कमिस्सामि धम्मदेसनाया”ति.
</Paragraph>

</Division>
<Division number="33" book="vi-maha">

<Paragraph number="132" book="vi-maha">
अथ खो मारो पापिमा येन भगवा तेनुपसङ्कमि, उपसङ्कमित्वा भगवन्तं गाथाय अज्झभासि—
</Paragraph>

<Paragraph number="133" type="verses" book="vi-maha">
_“बद्धोसि सब्बपासेहि,_  
_ये दिब्बा ये च मानुसा;_  
_महाबन्धनबद्धोसि,_  
_न मे समण मोक्खसी”ति._  

</Paragraph>

<Paragraph number="134" type="verses" book="vi-maha">
_“मुत्ताहं सब्बपासेहि,_  
_ये दिब्बा ये च मानुसा;_  
_महाबन्धनमुत्तोम्हि,_  
_निहतो त्वमसि अन्तका”ति._  

</Paragraph>

<Paragraph number="135" type="verses" book="vi-maha">
_“अन्तलिक्खचरो पासो,_  
_य्वायं चरति मानसो;_  
_तेन तं बाधयिस्सामि,_  
_न मे समण मोक्खसी”ति._  

</Paragraph>

<Paragraph number="136" type="verses" book="vi-maha">
_“रूपा सद्दा रसा गन्धा,_  
_फोट्ठब्बा च मनोरमा;_  
_एत्थ मे विगतो छन्दो,_  
_निहतो त्वमसि अन्तका”ति._  

</Paragraph>

<Paragraph number="137" book="vi-maha">
अथ खो मारो पापिमा—  “जानाति मं भगवा, जानाति मं सुगतो”ति दुक्खी दुम्मनो तत्थेवन्तरधायीति.

</Paragraph>
</Division>

<Paragraph number="138" type="center" book="vi-maha">
मारकथा निट्ठिता.
</Paragraph>