---
title: "1.10 दुतियमारकथा"
tableOfContents: false
sidebar:
  order: 2
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="35" book="vi-maha">

<Paragraph number="147" book="vi-maha">
अथ खो भगवा वस्संवुट्ठो भिक्खू आमन्तेसि—  “मय्हं खो, भिक्खवे, योनिसो मनसिकारा योनिसो सम्मप्पधाना अनुत्तरा विमुत्ति अनुप्पत्ता, अनुत्तरा विमुत्ति सच्छिकता. तुम्हेपि, भिक्खवे, योनिसो मनसिकारा योनिसो सम्मप्पधाना अनुत्तरं विमुत्तिं अनुपापुणाथ, अनुत्तरं विमुत्तिं सच्छिकरोथा”ति. अथ खो मारो पापिमा येन भगवा तेनुपसङ्कमि, उपसङ्कमित्वा भगवन्तं गाथाय अज्झभासि—
</Paragraph>

<Paragraph number="148" type="verses" book="vi-maha">
_“बद्धोसि मारपासेहि,_  
_ये दिब्बा ये च मानुसा;_  
_महाबन्धनबद्धोसि,_  
_न मे समण मोक्खसी”ति._  

</Paragraph>

<Paragraph number="149" type="verses" book="vi-maha">
_“मुत्ताहं मारपासेहि,_  
_ये दिब्बा ये च मानुसा;_  
_महाबन्धनमुत्तोम्हि,_  
_निहतो त्वमसि अन्तका”ति._  

</Paragraph>

<Paragraph number="150" book="vi-maha">
अथ खो मारो पापिमा—  “जानाति मं भगवा, जानाति मं सुगतो”ति दुक्खी दुम्मनो तत्थेवन्तरधायि.

</Paragraph>
</Division>

<Paragraph number="151" type="center" book="vi-maha">
दुतियमारकथा निट्ठिता.
</Paragraph>