---
title: "1.22 निस्सयपटिप्पस्सद्धिकथा"
tableOfContents: false
sidebar:
  order: 15
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="83" book="vi-maha">

<Paragraph number="365" book="vi-maha">
तेन खो पन समयेन भिक्खू आचरियुपज्झायेसु पक्कन्तेसुपि विब्भन्तेसुपि कालङ्कतेसुपि पक्खसङ्कन्तेसुपि निस्सयपटिप्पस्सद्धियो न जानन्ति. भगवतो एतमत्थं आरोचेसुं.
</Paragraph>

<Paragraph number="366" book="vi-maha">
“पञ्चिमा, भिक्खवे, निस्सयपटिप्पस्सद्धियो उपज्झायम्हा—  उपज्झायो पक्कन्तो वा होति, विब्भन्तो वा, कालङ्कतो वा, पक्खसङ्कन्तो वा, आणत्तियेव पञ्चमी. इमा खो, भिक्खवे, पञ्च निस्सयपटिप्पस्सद्धियो उपज्झायम्हा.
</Paragraph>

<Paragraph number="367" book="vi-maha">
छयिमा, भिक्खवे, निस्सयपटिप्पस्सद्धियो आचरियम्हा—  आचरियो पक्कन्तो वा होति, विब्भन्तो वा, कालङ्कतो वा, पक्खसङ्कन्तो वा, आणत्तियेव पञ्चमी, उपज्झायेन वा समोधानगतो होति. इमा खो, भिक्खवे, छ निस्सयपटिप्पस्सद्धियो आचरियम्हा.

</Paragraph>
</Division>

<Paragraph number="368" type="center" book="vi-maha">
निस्सयपटिप्पस्सद्धिकथा निट्ठिता.
</Paragraph>