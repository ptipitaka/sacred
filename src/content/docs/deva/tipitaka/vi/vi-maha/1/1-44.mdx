---
title: "1.44 अनापुच्छावरणवत्थु"
tableOfContents: false
sidebar:
  order: 39
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="108" book="vi-maha">

<Paragraph number="479" book="vi-maha">
तेन खो पन समयेन छब्बग्गिया भिक्खू उपज्झाये अनापुच्छा सामणेरानं आवरणं करोन्ति. उपज्झाया गवेसन्ति—  “कथं नु खो अम्हाकं सामणेरा न दिस्सन्ती”ति. भिक्खू एवमाहंसु—  “छब्बग्गियेहि, आवुसो, भिक्खूहि आवरणं कतन्”ति. उपज्झाया उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू अम्हे अनापुच्छा अम्हाकं सामणेरानं आवरणं करिस्सन्ती”ति. भगवतो एतमत्थं आरोचेसुं. “न, भिक्खवे, उपज्झाये अनापुच्छा आवरणं कातब्बं. यो करेय्य, आपत्ति दुक्कटस्सा”ति.
</Paragraph>
</Division>