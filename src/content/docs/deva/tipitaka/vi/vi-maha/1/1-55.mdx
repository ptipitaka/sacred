---
title: "1.55 अनुपज्झायकादिवत्थु"
tableOfContents: false
sidebar:
  order: 51
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="117" book="vi-maha">

<Paragraph number="491" book="vi-maha">
तेन खो पन समयेन भिक्खू अनुपज्झायकं उपसम्पादेन्ति. भगवतो एतमत्थं आरोचेसुं. “न, भिक्खवे, अनुपज्झायको उपसम्पादेतब्बो. यो उपसम्पादेय्य, आपत्ति दुक्कटस्सा”ति. (12)
</Paragraph>

<Paragraph number="492" book="vi-maha">
तेन खो पन समयेन भिक्खू संघेन उपज्झायेन उपसम्पादेन्ति. भगवतो एतमत्थं आरोचेसुं. “न, भिक्खवे, संघेन उपज्झायेन उपसम्पादेतब्बो. यो उपसम्पादेय्य, आपत्ति दुक्कटस्सा”ति. (13)
</Paragraph>

<Paragraph number="493" book="vi-maha">
तेन खो पन समयेन भिक्खू गणेन उपज्झायेन उपसम्पादेन्ति. भगवतो एतमत्थं आरोचेसुं. “न, भिक्खवे, गणेन उपज्झायेन उपसम्पादेतब्बो. यो उपसम्पादेय्य, आपत्ति दुक्कटस्सा”ति. (14)
</Paragraph>

<Paragraph number="494" book="vi-maha">
तेन खो पन समयेन भिक्खू पण्डकुपज्झायेन उपसम्पादेन्ति …पे…  थेय्यसंवासकुपज्झायेन उपसम्पादेन्ति …पे…  तित्थियपक्कन्तकुपज्झायेन उपसम्पादेन्ति …पे…  तिरच्छानगतुपज्झायेन उपसम्पादेन्ति …पे…  मातुघातकुपज्झायेन उपसम्पादेन्ति …पे…  पितुघातकुपज्झायेन उपसम्पादेन्ति …पे…  अरहन्तघातकुपज्झायेन उपसम्पादेन्ति …पे…  भिक्खुनिदूसकुपज्झायेन उपसम्पादेन्ति …पे…  संघभेदकुपज्झायेन उपसम्पादेन्ति …पे…  लोहितुप्पादकुपज्झायेन उपसम्पादेन्ति …पे…  उभतोब्यञ्जनकुपज्झायेन उपसम्पादेन्ति भगवतो एतमत्थं आरोचेसुं. “न, भिक्खवे, पण्डकुपज्झायेन उपसम्पादेतब्बो …पे…  न, भिक्खवे, थेय्यसंवासकुपज्झायेन उपसम्पादेतब्बो …पे…  न, भिक्खवे, तित्थियपक्कन्तकुपज्झायेन उपसम्पादेतब्बो …पे…  न, भिक्खवे, तिरच्छानगतुपज्झायेन उपसम्पादेतब्बो …पे…  न, भिक्खवे, मातुघातकुपज्झायेन उपसम्पादेतब्बो …पे…  न, भिक्खवे, पितुघातकुपज्झायेन उपसम्पादेतब्बो …पे…  न, भिक्खवे, अरहन्तघातकुपज्झायेन उपसम्पादेतब्बो …पे…  न, भिक्खवे, भिक्खुनिदूसकुपज्झायेन उपसम्पादेतब्बो …पे…  न, भिक्खवे, संघभेदकुपज्झायेन उपसम्पादेतब्बो …पे…  न, भिक्खवे, लोहितुप्पादकुपज्झायेन उपसम्पादेतब्बो …पे…  न, भिक्खवे, उभतोब्यञ्जनकुपज्झायेन उपसम्पादेतब्बो. यो उपसम्पादेय्य, आपत्ति दुक्कटस्सा”ति. (15)
</Paragraph>
</Division>