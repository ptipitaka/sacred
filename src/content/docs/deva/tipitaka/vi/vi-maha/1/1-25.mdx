---
title: "1.25 अञ्ञतित्थियपुब्बकथा"
tableOfContents: false
sidebar:
  order: 18
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="86" book="vi-maha">

<Paragraph number="401" book="vi-maha">
तेन खो पन समयेन यो सो अञ्ञतित्थियपुब्बो उपज्झायेन सहधम्मिकं वुच्चमानो उपज्झायस्स वादं आरोपेत्वा तंयेव तित्थायतनं सङ्कमि. सो पुन पच्चागन्त्वा भिक्खू उपसम्पदं याचि. भिक्खू भगवतो एतमत्थं आरोचेसुं.
</Paragraph>

<Paragraph number="402" book="vi-maha">
“यो सो, भिक्खवे, अञ्ञतित्थियपुब्बो उपज्झायेन सहधम्मिकं वुच्चमानो उपज्झायस्स वादं आरोपेत्वा तंयेव तित्थायतनं सङ्कन्तो, सो आगतो न उपसम्पादेतब्बो. यो सो, भिक्खवे, अञ्ञोपि अञ्ञतित्थियपुब्बो इमस्मिं धम्मविनये आकङ्खति पब्बज्जं, आकङ्खति उपसम्पदं, तस्स चत्तारो मासे परिवासो दातब्बो. एवञ्च पन, भिक्खवे, दातब्बो—  पठमं केसमस्सुं ओहारापेत्वा कासायानि वत्थानि अच्छादापेत्वा एकंसं उत्तरासङ्गं कारापेत्वा भिक्खूनं पादे वन्दापेत्वा उक्कुटिकं निसीदापेत्वा अञ्जलिं पग्गण्हापेत्वा ‘एवं वदेही’ति वत्तब्बो—
</Paragraph>

<Paragraph number="403" type="verses" book="vi-maha">
_‘बुद्धं सरणं गच्छामि,_  
_धम्मं सरणं गच्छामि,_  
_संघं सरणं गच्छामि._  

</Paragraph>

<Paragraph number="404" type="verses" book="vi-maha">
_दुतियम्पि बुद्धं सरणं गच्छामि,_  
_दुतियम्पि धम्मं सरणं गच्छामि,_  
_दुतियम्पि संघं सरणं गच्छामि._  

</Paragraph>

<Paragraph number="405" type="verses" book="vi-maha">
_ततियम्पि बुद्धं सरणं गच्छामि,_  
_ततियम्पि धम्मं सरणं गच्छामि,_  
_ततियम्पि संघं सरणं गच्छामी’ति._  

</Paragraph>

<Paragraph number="406" book="vi-maha">
तेन, भिक्खवे, अञ्ञतित्थियपुब्बेन संघं उपसङ्कमित्वा एकंसं उत्तरासङ्गं करित्वा भिक्खूनं पादे वन्दित्वा उक्कुटिकं निसीदित्वा अञ्जलिं पग्गहेत्वा एवमस्स वचनीयो—  ‘अहं, भन्ते, अञ्ञतित्थियपुब्बो इमस्मिं धम्मविनये आकङ्खामि उपसम्पदं. सोहं, भन्ते, संघं चत्तारो मासे परिवासं याचामी’ति. दुतियम्पि याचितब्बो. ततियम्पि याचितब्बो. ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="407" book="vi-maha">
‘सुणातु मे, भन्ते, संघो. अयं इत्थन्नामो अञ्ञतित्थियपुब्बो इमस्मिं धम्मविनये आकङ्खति उपसम्पदं. सो संघं चत्तारो मासे परिवासं याचति. यदि संघस्स पत्तकल्लं संघो इत्थन्नामस्स अञ्ञतित्थियपुब्बस्स चत्तारो मासे परिवासं ददेय्य. एसा ञत्ति.
</Paragraph>

<Paragraph number="408" book="vi-maha">
सुणातु मे, भन्ते, संघो. अयं इत्थन्नामो अञ्ञतित्थियपुब्बो इमस्मिं धम्मविनये आकङ्खति उपसम्पदं. सो संघं चत्तारो मासे परिवासं याचति. संघो इत्थन्नामस्स अञ्ञतित्थियपुब्बस्स चत्तारो मासे परिवासं देति. यस्सायस्मतो खमति इत्थन्नामस्स अञ्ञतित्थियपुब्बस्स चत्तारो मासे परिवासस्स दानं, सो तुण्हस्स; यस्स नक्खमति, सो भासेय्य.
</Paragraph>

<Paragraph number="409" book="vi-maha">
दिन्नो संघेन इत्थन्नामस्स अञ्ञतित्थियपुब्बस्स चत्तारो मासे परिवासो. खमति संघस्स, तस्मा तुण्ही, एवमेतं धारयामी’ति.
</Paragraph>

</Division>
<Division number="87" book="vi-maha">

<Paragraph number="410" book="vi-maha">
एवं खो, भिक्खवे, अञ्ञतित्थियपुब्बो आराधको होति, एवं अनाराधको. कथञ्च, भिक्खवे, अञ्ञतित्थियपुब्बो अनाराधको होति? इध, भिक्खवे, अञ्ञतित्थियपुब्बो अतिकालेन गामं पविसति, अतिदिवा पटिक्कमति. एवम्पि, भिक्खवे, अञ्ञतित्थियपुब्बो अनाराधको होति.
</Paragraph>

<Paragraph number="411" book="vi-maha">
पुन चपरं, भिक्खवे, अञ्ञतित्थियपुब्बो वेसियागोचरो वा होति, विधवागोचरो वा होति, थुल्लकुमारिकागोचरो वा होति, पण्डकगोचरो वा होति, भिक्खुनिगोचरो वा होति. एवम्पि, भिक्खवे, अञ्ञतित्थियपुब्बो अनाराधको होति.
</Paragraph>

<Paragraph number="412" book="vi-maha">
पुन चपरं, भिक्खवे, अञ्ञतित्थियपुब्बो यानि तानि सब्रह्मचारीनं उच्चावचानि करणीयानि, तत्थ न दक्खो होति, न अनलसो, न तत्रुपायाय वीमंसाय समन्नागतो, न अलं कातुं, न अलं संविधातुं. एवम्पि, भिक्खवे, अञ्ञतित्थियपुब्बो अनाराधको होति.
</Paragraph>

<Paragraph number="413" book="vi-maha">
पुन चपरं, भिक्खवे, अञ्ञतित्थियपुब्बो न तिब्बच्छन्दो होति उद्देसे, परिपुच्छाय, अधिसीले, अधिचित्ते, अधिपञ्ञाय. एवम्पि, भिक्खवे, अञ्ञतित्थियपुब्बो अनाराधको होति.
</Paragraph>

<Paragraph number="414" book="vi-maha">
पुन चपरं, भिक्खवे, अञ्ञतित्थियपुब्बो यस्स तित्थायतना सङ्कन्तो होति, तस्स सत्थुनो तस्स दिट्ठिया तस्स खन्तिया तस्स रुचिया तस्स आदायस्स अवण्णे भञ्ञमाने कुपितो होति अनत्तमनो अनभिरद्धो, बुद्धस्स वा धम्मस्स वा संघस्स वा अवण्णे भञ्ञमाने अत्तमनो होति उदग्गो अभिरद्धो. यस्स वा पन तित्थायतना सङ्कन्तो होति, तस्स सत्थुनो तस्स दिट्ठिया तस्स खन्तिया तस्स रुचिया तस्स आदायस्स वण्णे भञ्ञमाने अत्तमनो होति उदग्गो अभिरद्धो, बुद्धस्स वा धम्मस्स वा संघस्स वा वण्णे भञ्ञमाने कुपितो होति अनत्तमनो अनभिरद्धो. इदं, भिक्खवे, सङ्घातनिकं अञ्ञतित्थियपुब्बस्स अनाराधनीयस्मिं. एवम्पि खो, भिक्खवे, अञ्ञतित्थियपुब्बो अनाराधको होति. एवं अनाराधको खो, भिक्खवे, अञ्ञतित्थियपुब्बो आगतो न उपसम्पादेतब्बो.
</Paragraph>

<Paragraph number="415" book="vi-maha">
कथञ्च, भिक्खवे, अञ्ञतित्थियपुब्बो आराधको होति? इध, भिक्खवे, अञ्ञतित्थियपुब्बो नातिकालेन गामं पविसति नातिदिवा पटिक्कमति. एवम्पि, भिक्खवे, अञ्ञतित्थियपुब्बो आराधको होति.
</Paragraph>

<Paragraph number="416" book="vi-maha">
पुन चपरं, भिक्खवे, अञ्ञतित्थियपुब्बो न वेसियागोचरो होति, न विधवागोचरो होति, न थुल्लकुमारिकागोचरो होति, न पण्डकगोचरो होति, न भिक्खुनिगोचरो होति. एवम्पि, भिक्खवे, अञ्ञतित्थियपुब्बो आराधको होति.
</Paragraph>

<Paragraph number="417" book="vi-maha">
पुन चपरं, भिक्खवे, अञ्ञतित्थियपुब्बो यानि तानि सब्रह्मचारीनं उच्चावचानि करणीयानि, तत्थ दक्खो होति, अनलसो, तत्रुपायाय वीमंसाय समन्नागतो, अलं कातुं, अलं संविधातुं. एवम्पि, भिक्खवे, अञ्ञतित्थियपुब्बो आराधको होति.
</Paragraph>

<Paragraph number="418" book="vi-maha">
पुन चपरं, भिक्खवे, अञ्ञतित्थियपुब्बो तिब्बच्छन्दो होति उद्देसे, परिपुच्छाय, अधिसीले, अधिचित्ते, अधिपञ्ञाय. एवम्पि, भिक्खवे, अञ्ञतित्थियपुब्बो आराधको होति.
</Paragraph>

<Paragraph number="419" book="vi-maha">
पुन चपरं, भिक्खवे, अञ्ञतित्थियपुब्बो यस्स तित्थायतना सङ्कन्तो होति, तस्स सत्थुनो तस्स दिट्ठिया तस्स खन्तिया तस्स रुचिया तस्स आदायस्स अवण्णे भञ्ञमाने अत्तमनो होति उदग्गो अभिरद्धो, बुद्धस्स वा धम्मस्स वा संघस्स वा अवण्णे भञ्ञमाने कुपितो होति अनत्तमनो अनभिरद्धो. यस्स वा पन तित्थायतना सङ्कन्तो होति, तस्स सत्थुनो तस्स दिट्ठिया तस्स खन्तिया तस्स रुचिया तस्स आदायस्स वण्णे भञ्ञमाने कुपितो होति अनत्तमनो अनभिरद्धो, बुद्धस्स वा धम्मस्स वा संघस्स वा वण्णे भञ्ञमाने अत्तमनो होति उदग्गो अभिरद्धो. इदं, भिक्खवे, सङ्घातनिकं अञ्ञतित्थियपुब्बस्स आराधनीयस्मिं. एवम्पि खो, भिक्खवे, अञ्ञतित्थियपुब्बो आराधको होति. एवं आराधको खो, भिक्खवे, अञ्ञतित्थियपुब्बो आगतो उपसम्पादेतब्बो.
</Paragraph>

<Paragraph number="420" book="vi-maha">
सचे, भिक्खवे, अञ्ञतित्थियपुब्बो नग्गो आगच्छति, उपज्झायमूलकं चीवरं परियेसितब्बं. सचे अच्छिन्नकेसो आगच्छति, संघो अपलोकेतब्बो भण्डुकम्माय. ये ते, भिक्खवे, अग्गिका जटिलका, ते आगता उपसम्पादेतब्बा, न तेसं परिवासो दातब्बो. तं किस्स हेतु? कम्मवादिनो एते, भिक्खवे, किरियवादिनो. सचे, भिक्खवे, जातिया साकियो अञ्ञतित्थियपुब्बो आगच्छति, सो आगतो उपसम्पादेतब्बो, न तस्स परिवासो दातब्बो. इमाहं, भिक्खवे, ञातीनं आवेणिकं परिहारं दम्मी”ति.

</Paragraph>
</Division>

<Paragraph number="421" type="center" book="vi-maha">
अञ्ञतित्थियपुब्बकथा निट्ठिता.

  
सत्तमो भाणवारो.
</Paragraph>