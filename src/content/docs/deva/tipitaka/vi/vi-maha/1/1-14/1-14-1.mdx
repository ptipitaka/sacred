---
title: "1.14.1 अभिञ्ञातानंपब्बज्जा"
tableOfContents: false
sidebar:
  order: 1
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="63" book="vi-maha">

<Paragraph number="239" book="vi-maha">
तेन खो पन समयेन अभिञ्ञाता अभिञ्ञाता मागधिका कुलपुत्ता भगवति ब्रह्मचरियं चरन्ति. मनुस्सा उज्झायन्ति खिय्यन्ति विपाचेन्ति—  “अपुत्तकताय पटिपन्नो समणो गोतमो, वेधब्याय पटिपन्नो समणो गोतमो, कुलुपच्छेदाय पटिपन्नो समणो गोतमो, इदानि अनेन जटिलसहस्सं पब्बाजितं, इमानि च अड्ढतेय्यानि परिब्बाजकसतानि सञ्चयानि पब्बाजितानि. इमे च अभिञ्ञाता अभिञ्ञाता मागधिका कुलपुत्ता समणे गोतमे ब्रह्मचरियं चरन्ती”ति. अपिस्सु भिक्खू दिस्वा इमाय गाथाय चोदेन्ति—
</Paragraph>

<Paragraph number="240" type="verses" book="vi-maha">
_“आगतो खो महासमणो,_  
_मागधानं गिरिब्बजं;_  
_सब्बे सञ्चये नेत्वान,_  
_कंसु दानि नयिस्सती”ति._  

</Paragraph>

<Paragraph number="241" book="vi-maha">
अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं. अथ खो ते भिक्खू भगवतो एतमत्थं आरोचेसुं …पे…  “न, भिक्खवे, सो सद्दो चिरं भविस्सति, सत्ताहमेव भविस्सति, सत्ताहस्स अच्चयेन अन्तरधायिस्सति. तेन हि, भिक्खवे, ये तुम्हे इमाय गाथाय चोदेन्ति—
</Paragraph>

<Paragraph number="242" type="verses" book="vi-maha">
_‘आगतो खो महासमणो,_  
_मागधानं गिरिब्बजं;_  
_सब्बे सञ्चये नेत्वान,_  
_कंसु दानि नयिस्सती’ति._  

</Paragraph>

<Paragraph number="243" book="vi-maha">
ते तुम्हे इमाय गाथाय पटिचोदेथ—
</Paragraph>

<Paragraph number="244" type="verses" book="vi-maha">
_‘नयन्ति वे महावीरा,_  
_सद्धम्मेन तथागता;_  
_धम्मेन नयमानानं,_  
_का उसूया विजानतन्’”ति._  

</Paragraph>

<Paragraph number="245" book="vi-maha">
तेन खो पन समयेन मनुस्सा भिक्खू दिस्वा इमाय गाथाय चोदेन्ति—
</Paragraph>

<Paragraph number="246" type="verses" book="vi-maha">
_“आगतो खो महासमणो,_  
_मागधानं गिरिब्बजं;_  
_सब्बे सञ्चये नेत्वान,_  
_कंसु दानि नयिस्सती”ति._  

</Paragraph>

<Paragraph number="247" book="vi-maha">
भिक्खू ते मनुस्से इमाय गाथाय पटिचोदेन्ति—
</Paragraph>

<Paragraph number="248" type="verses" book="vi-maha">
_“नयन्ति वे महावीरा,_  
_सद्धम्मेन तथागता;_  
_धम्मेन नयमानानं,_  
_का उसूया विजानतन्”ति._  

</Paragraph>

<Paragraph number="249" book="vi-maha">
मनुस्सा धम्मेन किर समणा सक्यपुत्तिया नेन्ति नो अधम्मेनाति सत्ताहमेव सो सद्दो अहोसि, सत्ताहस्स अच्चयेन अन्तरधायि.

</Paragraph>
</Division>

<Paragraph number="250" type="center" book="vi-maha">
सारिपुत्तमोग्गल्लानपब्बज्जाकथा निट्ठिता.

  
चतुत्थभाणवारो निट्ठितो.
</Paragraph>