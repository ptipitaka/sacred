---
title: "1.58 अलज्जीनिस्सयवत्थु"
tableOfContents: false
sidebar:
  order: 54
type: "tipitaka"
basket: "vi"
book: "vi-maha"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="120" book="vi-maha">

<Paragraph number="504" book="vi-maha">
तेन खो पन समयेन छब्बग्गिया भिक्खू अलज्जीनं निस्सयं देन्ति. भगवतो एतमत्थं आरोचेसुं. “न, भिक्खवे, अलज्जीनं निस्सयो दातब्बो. यो ददेय्य, आपत्ति दुक्कटस्सा”ति.
</Paragraph>

<Paragraph number="505" book="vi-maha">
तेन खो पन समयेन भिक्खू अलज्जीनं निस्साय वसन्ति. तेपि नचिरस्सेव अलज्जिनो होन्ति पापका. भिक्खू भगवतो एतमत्थं आरोचेसुं. “न, भिक्खवे, अलज्जीनं निस्साय वत्थब्बं. यो वसेय्य, आपत्ति दुक्कटस्सा”ति.
</Paragraph>

<Paragraph number="506" book="vi-maha">
अथ खो भिक्खूनं एतदहोसि—  “भगवता पञ्ञत्तं—  ‘न अलज्जीनं निस्सयो दातब्बो, न अलज्जीनं निस्साय वत्थब्बन्’ति. कथं नु खो मयं जानेय्याम लज्जिं वा अलज्जिं वा”ति? भगवतो एतमत्थं आरोचेसुं. “अनुजानामि, भिक्खवे, चतूहपञ्चाहं आगमेतुं याव भिक्खुसभागतं जानामी”ति.
</Paragraph>
</Division>