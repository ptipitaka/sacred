---
title: "7.9 नवकवार"
tableOfContents: false
sidebar:
  order: 11
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="pari">

<Paragraph number="1559" book="pari">
नव आघातवत्थूनि. नव आघातपटिविनया. नव विनीतवत्थूनि. नव पठमापत्तिका. नवहि संघो भिज्जति. नव पणीतभोजनानि. नवमंसेहि दुक्कटं. नव पातिमोक्खुद्देसा. नव परमानि. नव तण्हामूलका धम्मा. नव विधमाना. नव चीवरानि अधिट्ठातब्बानि. नव चीवरानि न विकप्पेतब्बानि. दीघसो नव विदत्थियो सुगतविदत्थिया. नव अधम्मिकानि दानानि. नव अधम्मिका पटिग्गहा. नव अधम्मिका परिभोगा—  तीणि धम्मिकानि दानानि, तयो धम्मिका पटिग्गहा, तयो धम्मिका परिभोगा. नव अधम्मिका सञ्ञत्तियो. नव धम्मिका सञ्ञत्तियो. अधम्मकम्मे द्वे नवकानि. धम्मकम्मे द्वे नवकानि. नव अधम्मिकानि पातिमोक्खट्ठपनानि. नव धम्मिकानि पातिमोक्खट्ठपनानीति.

</Paragraph>
</Division>

<Paragraph number="1560" type="center" book="pari">
नवकं निट्ठितं.



</Paragraph>

<Paragraph number="1561" type="center" book="pari">
तस्सुद्दानं


</Paragraph>

<Paragraph number="1562" type="verses" book="pari">
_आघातवत्थुविनया,_  
_विनीता पठमेन च;_  
_भिज्जति च पणीतञ्च,_  
_मंसुद्देसपरमानि च._  

</Paragraph>

<Paragraph number="1563" type="verses" book="pari">
_तण्हा माना अधिट्ठाना,_  
_विकप्पे च विदत्थियो;_  
_दाना पटिग्गहा भोगा,_  
_तिविधा पुन धम्मिका._  

</Paragraph>

<Paragraph number="1564" type="verses" book="pari">
_अधम्मधम्मसञ्ञत्ति,_  
_दुवे द्वे नवकानि च;_  
_पातिमोक्खट्ठपनानि,_  
_अधम्मधम्मिकानि चाति._
</Paragraph>