---
title: "7.11 एकादसकवार"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="331" book="pari">

<Paragraph number="1583" book="pari">
एकादस पुग्गला अनुपसम्पन्ना न उपसम्पादेतब्बा, उपसम्पन्ना नासेतब्बा. एकादस पादुका अकप्पिया. एकादस पत्ता अकप्पिया. एकादस चीवरानि अकप्पियानि. एकादस यावततियका. भिक्खुनीनं एकादस अन्तरायिका धम्मा पुच्छितब्बा. एकादस चीवरानि अधिट्ठातब्बानि. एकादस चीवरानि न विकप्पेतब्बानि. एकादसे अरुणुग्गमने निस्सग्गियं होति. एकादस गण्ठिका कप्पिया. एकादस विधा कप्पिया. एकादस पथवी अकप्पिया. एकादस पथवी कप्पिया. एकादस निस्सयपटिप्पस्सद्धियो. एकादस पुग्गला अवन्दिया. एकादस परमानि. एकादस वरानि याचिंसु. एकादस सीमादोसा. अक्कोसकपरिभासके पुग्गले एकादसादीनवा पाटिकङ्खा. मेत्ताय चेतोविमुत्तिया आसेविताय भाविताय बहुलीकताय यानीकताय वत्थुकताय अनुट्ठिताय परिचिताय सुसमारद्धाय एकादसानिसंसा पाटिकङ्खा. सुखं सुपति, सुखं पटिबुज्झति, न पापकं सुपिनं पस्सति, मनुस्सानं पियो होति, अमनुस्सानं पियो होति, देवता रक्खन्ति, नास्स अग्गि वा विसं वा सत्थं वा कमति, तुवट्टं चित्तं समाधियति, मुखवण्णो विप्पसीदति, असम्मूळ्हो कालं करोति, उत्तरि अप्पटिविज्झन्तो ब्रह्मलोकूपगो होति—  मेत्ताय चेतोविमुत्तिया आसेविताय भाविताय बहुलीकताय यानीकताय वत्थुकताय अनुट्ठिताय परिचिताय सुसमारद्धाय इमे एकादसानिसंसा पाटिकङ्खाति.

</Paragraph>
</Division>

<Paragraph number="1584" type="center" book="pari">
एकादसकं निट्ठितं.



</Paragraph>

<Paragraph number="1585" type="center" book="pari">
तस्सुद्दानं


</Paragraph>

<Paragraph number="1586" type="verses" book="pari">
_नासेतब्बा पादुका च,_  
_पत्ता च चीवरानि च;_  
_ततिया पुच्छितब्बा च,_  
_अधिट्ठानविकप्पना._  

</Paragraph>

<Paragraph number="1587" type="verses" book="pari">
_अरुणा गण्ठिका विधा,_  
_अकप्पिया च कप्पियं;_  
_निस्सयावन्दिया चेव,_  
_परमानि वरानि च;_  
_सीमादोसा च अक्कोसा,_  
_मेत्तायेकादसा कताति._  


</Paragraph>

<Paragraph number="1588" type="center" book="pari">
एकुत्तरिकं.



</Paragraph>

<Paragraph number="1589" type="center" book="pari">
तस्सुद्दानं


</Paragraph>

<Paragraph number="1590" type="verses" book="pari">
_एकका च दुका चेव,_  
_तिका च चतुपञ्चका;_  
_छसत्तट्ठनवका च,_  
_दस एकादसानि च._  

</Paragraph>

<Paragraph number="1591" type="verses" book="pari">
_हिताय सब्बसत्तानं,_  
_ञातधम्मेन तादिना;_  
_एकुत्तरिका विमला,_  
_महावीरेन देसिताति._  


</Paragraph>

<Paragraph number="1592" type="center" book="pari">
एकुत्तरिकं निट्ठितं.
</Paragraph>