---
title: "10.5 पाराजिकादिआपत्ति"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="339" book="pari">

<Paragraph number="1677" type="verses" book="pari">
_“पाराजिकन्”ति यं वुत्तं,_  
_तं सुणोहि यथातथं;_  
_चुतो परद्धो भट्ठो च,_  
_सद्धम्मा हि निरङ्कतो;_  
_संवासोपि तहिं नत्थि,_  
_तेनेतं इति वुच्चति._  

</Paragraph>

<Paragraph number="1678" type="verses" book="pari">
_“संघादिसेसो”ति यं वुत्तं,_  
_तं सुणोहि यथातथं;_  
_संघोव देति परिवासं,_  
_मूलाय पटिकस्सति;_  
_मानत्तं देति अब्भेति,_  
_तेनेतं इति वुच्चति._  

</Paragraph>

<Paragraph number="1679" type="verses" book="pari">
_“अनियतो”ति यं वुत्तं,_  
_तं सुणोहि यथातथं;_  
_अनियतो न नियतो,_  
_अनेकंसिकतं पदं;_  
_तिण्णमञ्ञतरं ठानं,_  
_“अनियतो”ति पवुच्चति._  

</Paragraph>

<Paragraph number="1680" type="verses" book="pari">
_“थुल्लच्चयन्”ति यं वुत्तं,_  
_तं सुणोहि यथातथं;_  
_एकस्स मूले यो देसेति,_  
_यो च तं पटिगण्हति;_  
_अच्चयो तेन समो नत्थि,_  
_तेनेतं इति वुच्चति._  

</Paragraph>

<Paragraph number="1681" type="verses" book="pari">
_“निस्सग्गियन्”ति यं वुत्तं,_  
_तं सुणोहि यथातथं;_  
_संघमज्झे गणमज्झे,_  
_एकस्सेव च एकतो;_  
_निस्सज्जित्वान देसेति,_  
_तेनेतं इति वुच्चति._  

</Paragraph>

<Paragraph number="1682" type="verses" book="pari">
_“पाचित्तियन्”ति यं वुत्तं,_  
_तं सुणोहि यथातथं;_  
_पातेति कुसलं धम्मं,_  
_अरियमग्गं अपरज्झति;_  
_चित्तसम्मोहनट्ठानं,_  
_तेनेतं इति वुच्चति._  

</Paragraph>

<Paragraph number="1683" type="verses" book="pari">
_“पाटिदेसनीयन्”ति यं वुत्तं,_  
_तं सुणोहि यथातथं;_  
_भिक्खु अञ्ञातको सन्तो,_  
_किच्छा लद्धाय भोजनं;_  
_सामं गहेत्वा भुञ्जेय्य,_  
_“गारय्हन्”ति पवुच्चति._  

</Paragraph>

<Paragraph number="1684" type="verses" book="pari">
_निमन्तनासु भुञ्जन्ता छन्दाय,_  
_वोसासति तत्थ भिक्खुनिं;_  
_अनिवारेत्वा तहिं भुञ्जे,_  
_“गारय्हन्”ति पवुच्चति._  

</Paragraph>

<Paragraph number="1685" type="verses" book="pari">
_सद्धाचित्तं कुलं गन्त्वा,_  
_अप्पभोगं अनाळियं;_  
_अगिलानो तहिं भुञ्जे,_  
_“गारय्हन्”ति पवुच्चति._  

</Paragraph>

<Paragraph number="1686" type="verses" book="pari">
_यो चे अरञ्ञे विहरन्तो,_  
_सासङ्के सभयानके;_  
_अविदितं तहिं भुञ्जे,_  
_“गारय्हन्”ति पवुच्चति._  

</Paragraph>

<Paragraph number="1687" type="verses" book="pari">
_भिक्खुनी अञ्ञातिका सन्ता,_  
_यं परेसं ममायितं;_  
_सप्पि तेलं मधुं फाणितं,_  
_मच्छमंसं अथो खीरं;_  
_दधिं सयं विञ्ञापेय्य भिक्खुनी,_  
_गारय्हपत्ता सुगतस्स सासने._  

</Paragraph>

<Paragraph number="1688" type="verses" book="pari">
_“दुक्कटन्”ति यं वुत्तं,_  
_तं सुणोहि यथातथं;_  
_अपरद्धं विरद्धञ्च,_  
_खलितं यञ्च दुक्कटं._  

</Paragraph>

<Paragraph number="1689" type="verses" book="pari">
_यं मनुस्सो करे पापं,_  
_आवि वा यदि वा रहो;_  
_“दुक्कटन्”ति पवेदेन्ति,_  
_तेनेतं इति वुच्चति._  

</Paragraph>

<Paragraph number="1690" type="verses" book="pari">
_“दुब्भासितन्”ति यं वुत्तं,_  
_तं सुणोहि यथातथं;_  
_दुब्भासितं दुराभट्ठं,_  
_संकिलिट्ठञ्च यं पदं;_  
_यञ्च विञ्ञू गरहन्ति,_  
_तेनेतं इति वुच्चति._  

</Paragraph>

<Paragraph number="1691" type="verses" book="pari">
_“सेखियन्”ति यं वुत्तं,_  
_तं सुणोहि यथातथं;_  
_सेक्खस्स सिक्खमानस्स,_  
उजुमग्गानुसारिनो._  

</Paragraph>

<Paragraph number="1692" type="verses" book="pari">
_आदि चेतं चरणञ्च,_  
_मुखं सञ्ञमसंवरो;_  
_सिक्खा एतादिसी नत्थि,_  
_तेनेतं इति वुच्चति._  

</Paragraph>

<Paragraph number="1693" type="verses" book="pari">
_छन्नमतिवस्सति,_  
_विवटं नातिवस्सति;_  
_तस्मा छन्नं विवरेथ,_  
_एवं तं नातिवस्सति._  

</Paragraph>

<Paragraph number="1694" type="verses" book="pari">
_गति मिगानं पवनं,_  
_आकासो पक्खिनं गति;_  
_विभवो गति धम्मानं,_  
_निब्बानं अरहतो गतीति._  


</Paragraph>
</Division>

<Paragraph number="1695" type="center" book="pari">
गाथासङ्गणिकं निट्ठितं.



</Paragraph>

<Paragraph number="1696" type="center" book="pari">
तस्सुद्दानं


</Paragraph>

<Paragraph number="1697" type="verses" book="pari">
_सत्तनगरेसु पञ्ञत्ता,_  
_विपत्ति चतुरोपि च;_  
_भिक्खूनं भिक्खुनीनञ्च,_  
_साधारणा असाधारणा;_  
_सासनं अनुग्गहाय,_  
_गाथासङ्गणिकं इदन्ति._  


</Paragraph>

<Paragraph number="1698" type="center" book="pari">
गाथासङ्गणिकं निट्ठितं.
</Paragraph>