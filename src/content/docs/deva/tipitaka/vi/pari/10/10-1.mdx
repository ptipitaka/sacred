---
title: "10.1 सत्तनगरेसुपञ्ञत्तसिक्खापद"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="335" book="pari">

<Paragraph number="1615" type="verses" book="pari">
_“एकंसं चीवरं कत्वा,_  
_पग्गण्हित्वान अञ्जलिं;_  
_आसीसमानरूपोव,_  
_किस्स त्वं इध मागतो”._  

</Paragraph>

<Paragraph number="1616" type="verses" book="pari">
_“द्वीसु विनयेसु ये पञ्ञत्ता,_  
उद्देसं आगच्छन्ति उपोसथेसु;_  
_कति ते सिक्खापदा होन्ति,_  
_कतिसु नगरेसु पञ्ञत्ता”._  

</Paragraph>

<Paragraph number="1617" type="verses" book="pari">
_“भद्दको ते उम्मङ्गो,_  
_योनिसो परिपुच्छसि;_  
_तग्घ ते अहमक्खिस्सं,_  
_यथासि कुसलो तथा”._  

</Paragraph>

<Paragraph number="1618" type="verses" book="pari">
_“द्वीसु विनयेसु ये पञ्ञत्ता,_  
उद्देसं आगच्छन्ति उपोसथेसु;_  
_अड्ढुड्ढसतानि ते होन्ति,_  
_सत्तसु नगरेसु पञ्ञत्ता”._  

</Paragraph>

<Paragraph number="1619" type="verses" book="pari">
_“कतमेसु सत्तसु नगरेसु पञ्ञत्ता,_  
इङ्घ मे त्वं ब्याकर नं;_  
_तं वचनपथं निसामयित्वा,_  
_पटिपज्जेम हिताय नो सिया”._  

</Paragraph>

<Paragraph number="1620" type="verses" book="pari">
_“वेसालियं राजगहे,_  
_सावत्थियञ्च आळवियं;_  
_कोसम्बियञ्च सक्केसु,_  
_भग्गेसु चेव पञ्ञत्ता”._  

</Paragraph>

<Paragraph number="1621" type="verses" book="pari">
_“कति वेसालियं पञ्ञत्ता,_  
_कति राजगहे कता;_  
_सावत्थियं कति होन्ति,_  
_कति आळवियं कता”._  

</Paragraph>

<Paragraph number="1622" type="verses" book="pari">
_“कति कोसम्बियं पञ्ञत्ता,_  
_कति सक्केसु वुच्चन्ति;_  
_कति भग्गेसु पञ्ञत्ता,_  
_तं मे अक्खाहि पुच्छितो”._  

</Paragraph>

<Paragraph number="1623" type="verses" book="pari">
_“दस वेसालियं पञ्ञत्ता,_  
_एकवीस राजगहे कता;_  
_छऊन तीणिसतानि,_  
_सब्बे सावत्थियं कता._  

</Paragraph>

<Paragraph number="1624" type="verses" book="pari">
_छ आळवियं पञ्ञत्ता,_  
_अट्ठ कोसम्बियं कता;_  
_अट्ठ सक्केसु वुच्चन्ति,_  
_तयो भग्गेसु पञ्ञत्ता._  

</Paragraph>

<Paragraph number="1625" type="verses" book="pari">
_ये वेसालियं पञ्ञत्ता,_  
_ते सुणोहि यथातथं;_  
_मेथुनविग्गहुत्तरि,_  
_अतिरेकञ्च काळकं._  

</Paragraph>

<Paragraph number="1626" type="verses" book="pari">
_भूतं परम्परभत्तं,_  
_दन्तपोनेन अचेलको;_  
_भिक्खुनीसु च अक्कोसो,_  
_दसेते वेसालियं कता._  

</Paragraph>

<Paragraph number="1627" type="verses" book="pari">
_ये राजगहे पञ्ञत्ता,_  
_ते सुणोहि यथातथं;_  
_अदिन्नादानं राजगहे,_  
_द्वे अनुद्धंसना द्वेपि च भेदा._  

</Paragraph>

<Paragraph number="1628" type="verses" book="pari">
_अन्तरवासकं रूपियं सुत्तं,_  
उज्झापनेन च पाचितपिण्डं;_  
_गणभोजनं विकाले च,_  
_चारित्तं नहानं ऊनवीसति._  

</Paragraph>

<Paragraph number="1629" type="verses" book="pari">
_चीवरं दत्वा वोसासन्ति,_  
_एते राजगहे कता;_  
_गिरग्गचरिया तत्थेव,_  
_छन्ददानेन एकवीसति._  

</Paragraph>

<Paragraph number="1630" type="verses" book="pari">
_ये सावत्थियं पञ्ञत्ता,_  
_ते सुणोहि यथातथं;_  
_पाराजिकानि चत्तारि,_  
_संघादिसेसा भवन्ति सोळस._  

</Paragraph>

<Paragraph number="1631" type="verses" book="pari">
_अनियता च द्वे होन्ति,_  
_निस्सग्गिया चतुवीसति;_  
_छपञ्ञाससतञ्चेव,_  
_खुद्दकानि पवुच्चन्ति._  

</Paragraph>

<Paragraph number="1632" type="verses" book="pari">
_दसयेव च गारय्हा,_  
_द्वेसत्तति च सेखिया;_  
_छऊन तीणिसतानि,_  
_सब्बे सावत्थियं कता._  

</Paragraph>

<Paragraph number="1633" type="verses" book="pari">
_ये आळवियं पञ्ञत्ता,_  
_ते सुणोहि यथातथं;_  
_कुटिकोसियसेय्या च,_  
_खणने गच्छ देवते;_  
_सप्पाणकञ्च सिञ्चन्ति,_  
_छ एते आळवियं कता._  

</Paragraph>

<Paragraph number="1634" type="verses" book="pari">
_ये कोसम्बियं पञ्ञत्ता,_  
_ते सुणोहि यथातथं;_  
_महाविहारो दोवचस्सं,_  
_अञ्ञं द्वारं सुराय च;_  
_अनादरियं सहधम्मो,_  
_पयोपानेन अट्ठमं._  

</Paragraph>

<Paragraph number="1635" type="verses" book="pari">
_ये सक्केसु पञ्ञत्ता,_  
_ते सुणोहि यथातथं;_  
_एळकलोमानि पत्तो च,_  
_ओवादो चेव भेसज्जं._  

</Paragraph>

<Paragraph number="1636" type="verses" book="pari">
_सूचि आरञ्ञिको चेव,_  
_अट्ठेते कापिलवत्थवे;_  
उदकसुद्धिया ओवादो,_  
_भिक्खुनीसु पवुच्चन्ति._  

</Paragraph>

<Paragraph number="1637" type="verses" book="pari">
_ये भग्गेसु पञ्ञत्ता,_  
_ते सुणोहि यथातथं;_  
_समादहित्वा विसिब्बेन्ति,_  
_सामिसेन ससित्थकं._  

</Paragraph>

<Paragraph number="1638" type="verses" book="pari">
_पाराजिकानि चत्तारि,_  
_संघादिसेसानि भवन्ति;_  
_सत्त च निस्सग्गियानि,_  
_अट्ठ द्वत्तिंस खुद्दका._  

</Paragraph>

<Paragraph number="1639" type="verses" book="pari">
_द्वे गारय्हा तयो सेक्खा,_  
_छप्पञ्ञास सिक्खापदा;_  
_छसु नगरेसु पञ्ञत्ता,_  
_बुद्धेनादिच्चबन्धुना._  

</Paragraph>

<Paragraph number="1640" type="verses" book="pari">
_छऊन तीणिसतानि,_  
_सब्बे सावत्थियं कता;_  
_कारुणिकेन बुद्धेन,_  
_गोतमेन यसस्सिना”._
</Paragraph>
</Division>