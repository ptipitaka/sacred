---
title: "10.2 चतुविपत्ति"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="336" book="pari">

<Paragraph number="1641" type="verses" book="pari">
_“यं तं पुच्छिम्ह अकित्तयि नो,_  
_तं तं ब्याकतं अनञ्ञथा;_  
_अञ्ञं तं पुच्छामि तदिङ्घ ब्रूहि,_  
_गरुक लहुकञ्चापि सावसेसं;_  
_अनवसेसं दुट्ठुल्लञ्च अदुट्ठुल्लं,_  
_ये च यावततियका._  

</Paragraph>

<Paragraph number="1642" type="verses" book="pari">
_साधारणं असाधारणं,_  
_विभत्तियो च येहि समथेहि सम्मन्ति;_  
_सब्बानिपेतानि वियाकरोहि,_  
_हन्द वाक्यं सुणोम ते”._  

</Paragraph>

<Paragraph number="1643" type="verses" book="pari">
_“एकतिंसा ये गरुका,_  
_अट्ठेत्थ अनवसेसा;_  
_ये गरुका ते दुट्ठुल्ला,_  
_ये दुट्ठुल्ला सा सीलविपत्ति;_  
_पाराजिकं संघादिसेसो,_  
_‘सीलविपत्ती’ति वुच्चति._  

</Paragraph>

<Paragraph number="1644" type="verses" book="pari">
_थुल्लच्चयं पाचित्तिया,_  
_पाटिदेसनीयं दुक्कटं;_  
_दुब्भासितं यो चायं,_  
_अक्कोसति हसाधिप्पायो;_  
_अयं सा आचारविपत्तिसम्मता._  

</Paragraph>

<Paragraph number="1645" type="verses" book="pari">
_विपरीतदिट्ठिं गण्हन्ति,_  
_असद्धम्मेहि पुरक्खता;_  
_अब्भाचिक्खन्ति सम्बुद्धं,_  
_दुप्पञ्ञा मोहपारुता;_  
_अयं सा दिट्ठिविपत्तिसम्मता._  

</Paragraph>

<Paragraph number="1646" book="pari">
आजीवहेतु आजीवकारणा पापिच्छो इच्छापकतो असन्तं अभूतं उत्तरिमनुस्सधम्मं उल्लपति, आजीवहेतु आजीवकारणा सञ्चरित्तं समापज्जति, आजीवहेतु आजीवकारणा—  ‘यो ते विहारे वसति, सो भिक्खु अरहा’ति भणति, आजीवहेतु आजीवकारणा भिक्खु पणीतभोजनानि अत्तनो अत्थाय विञ्ञापेत्वा भुञ्जति, आजीवहेतु आजीवकारणा भिक्खुनी पणीतभोजनानि अत्तनो अत्थाय विञ्ञापेत्वा भुञ्जति, आजीवहेतु आजीवकारणा सूपं वा ओदनं वा अगिलानो अत्तनो अत्थाय विञ्ञापेत्वा भुञ्जति. अयं सा आजीवविपत्ति सम्मता.
</Paragraph>

<Paragraph number="1647" book="pari">
_एकादस यावततियका,_  
_ते सुणोहि यथातथं;_  
उक्खित्तानुवत्तिका,_  
_अट्ठ यावततियका;_  
_अरिट्ठो चण्डकाळी च,_  
इमे ते यावततियका”._
</Paragraph>
</Division>