---
title: "16.3 पुब्बकरणनिदानादिविभाग"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="405" book="pari">

<Paragraph number="1889" book="pari">
पुब्बकरणं किंनिदानं, किंसमुदयं, किंजातिकं, किंपभवं, किंसम्भारं, किंसमुट्ठानं? पच्चुद्धारो किंनिदानो, किंसमुदयो, किंजातिको, किंपभवो, किंसम्भारो, किंसमुट्ठानो? अधिट्ठानं किंनिदानं, किंसमुदयं, किंजातिकं, किंपभवं, किंसम्भारं, किंसमुट्ठानं? अत्थारो किंनिदानो, किंसमुदयो, किंजातिको, किंपभवो, किंसम्भारो, किंसमुट्ठानो? मातिका च पलिबोधा च किंनिदाना, किंसमुदया, किंजातिका, किंपभवा, किंसम्भारा किंसमुट्ठाना? आसा च अनासा च किंनिदाना, किंसमुदया, किंजातिका, किंपभवा, किंसम्भारा, किंसमुट्ठाना?
</Paragraph>

<Paragraph number="1890" book="pari">
पुब्बकरणं पयोगनिदानं, पयोगसमुदयं, पयोगजातिकं, पयोगपभवं, पयोगसम्भारं, पयोगसमुट्ठानं. पच्चुद्धारो पुब्बकरणनिदानो, पुब्बकरणसमुदयो, पुब्बकरणजातिको, पुब्बकरणपभवो, पुब्बकरणसम्भारो, पुब्बकरणसमुट्ठानो. अधिट्ठानं पच्चुद्धारनिदानं, पच्चुद्धारसमुदयं, पच्चुद्धारजातिकं, पच्चुद्धारपभवं, पच्चुद्धारसम्भारं, पच्चुद्धारसमुट्ठानं. अत्थारो अधिट्ठाननिदानो, अधिट्ठानसमुदयो, अधिट्ठानजातिको, अधिट्ठानपभवो, अधिट्ठानसम्भारो, अधिट्ठानसमुट्ठानो. मातिका च पलिबोधा च अत्थारनिदाना, अत्थारसमुदया, अत्थारजातिका, अत्थारपभवा, अत्थारसम्भारा, अत्थारसमुट्ठाना. आसा च अनासा च वत्थुनिदाना, वत्थुसमुदया, वत्थुजातिका, वत्थुपभवा, वत्थुसम्भारा, वत्थुसमुट्ठाना.
</Paragraph>

</Division>
<Division number="406" book="pari">

<Paragraph number="1891" book="pari">
पयोगो किंनिदानो, किंसमुदयो, किंजातिको, किंपभवो, किंसम्भारो, किंसमुट्ठानो, पुब्बकरणं …पे…  पच्चुद्धारो…  अधिट्ठानं…  अत्थारो…  मातिका च पलिबोधा च…  वत्थु…  आसा च अनासा च किंनिदाना, किंसमुदया, किंजातिका, किंपभवा, किंसम्भारा, किंसमुट्ठाना?
</Paragraph>

<Paragraph number="1892" book="pari">
पयोगो हेतुनिदानो, हेतुसमुदयो, हेतुजातिको, हेतुपभवो, हेतुसम्भारो, हेतुसमुट्ठानो. पुब्बकरणं …पे…  पच्चुद्धारो…  अधिट्ठानं…  अत्थारो…  मातिका च पलिबोधा च…  वत्थु…  आसा च अनासा च हेतुनिदाना, हेतुसमुदया, हेतुजातिका, हेतुपभवा, हेतुसम्भारा, हेतुसमुट्ठाना.
</Paragraph>

</Division>
<Division number="407" book="pari">

<Paragraph number="1893" book="pari">
पयोगो किंनिदानो, किंसमुदयो, किंजातिको, किंपभवो, किंसम्भारो, किंसमुट्ठानो? पुब्बकरणं …पे…  पच्चुद्धारो…  अधिट्ठानं…  अत्थारो…  मातिका च पलिबोधा च…  वत्थु…  आसा च अनासा च किंनिदाना, किंसमुदया, किंजातिका, किंपभवा, किंसम्भारा, किंसमुट्ठाना?
</Paragraph>

<Paragraph number="1894" book="pari">
पयोगो पच्चयनिदानो, पच्चयसमुदयो, पच्चयजातिको, पच्चयपभवो, पच्चयसम्भारो, पच्चयसमुट्ठानो. पुब्बकरणं …पे…  पच्चुद्धारो…  अधिट्ठानं…  अत्थारो…  मातिका च पलिबोधा च…  वत्थु…  आसा च अनासा च पच्चयनिदाना, पच्चयसमुदया, पच्चयजातिका, पच्चयपभवा, पच्चयसम्भारा, पच्चयसमुट्ठाना.
</Paragraph>

</Division>
<Division number="408" book="pari">

<Paragraph number="1895" book="pari">
पुब्बकरणं कतिहि धम्मेहि सङ्गहितं? पुब्बकरणं सत्तहि धम्मेहि सङ्गहितं. धोवनेन, विचारणेन, छेदनेन, बन्धनेन, सिब्बनेन, रजनेन, कप्पकरणेन—  पुब्बकरणं इमेहि सत्तहि धम्मेहि सङ्गहितं.
</Paragraph>

<Paragraph number="1896" book="pari">
पच्चुद्धारो कतिहि धम्मेहि सङ्गहितो? पच्चुद्धारो तीहि धम्मेहि सङ्गहितो—  सङ्घाटिया, उत्तरासङ्गेन, अन्तरवासकेन.
</Paragraph>

<Paragraph number="1897" book="pari">
अधिट्ठानं कतिहि धम्मेहि सङ्गहितं? अधिट्ठानं तीहि धम्मेहि सङ्गहितं—  सङ्घाटिया, उत्तरासङ्गेन, अन्तरवासकेन.
</Paragraph>

<Paragraph number="1898" book="pari">
अत्थारो कतिहि धम्मेहि सङ्गहितो? अत्थारो एकेन धम्मेन सङ्गहितो—  वचीभेदेन.
</Paragraph>

<Paragraph number="1899" book="pari">
कथिनस्स कति मूलानि, कति वत्थूनि, कति भूमियो? कथिनस्स एकं मूलं—  संघो; तीणि वत्थूनि—  सङ्घाटि, उत्तरासङ्गो, अन्तरवासको, छ भूमियो—  खोमं, कप्पासिकं, कोसेय्यं, कम्बलं, साणं, भङ्गं.
</Paragraph>

<Paragraph number="1900" book="pari">
कथिनस्स को आदि, किं मज्झे, किं परियोसानं? कथिनस्स पुब्बकरणं आदि, क्रिया मज्झे, अत्थारो परियोसानं.
</Paragraph>

</Division>
<Division number="409" book="pari">

<Paragraph number="1901" book="pari">
कतिहङ्गेहि समन्नागतो पुग्गलो अभब्बो कथिनं अत्थरितुं? कतिहङ्गेहि समन्नागतो पुग्गलो भब्बो कथिनं अत्थरितुं? अट्ठहङ्गेहि समन्नागतो पुग्गलो अभब्बो कथिनं अत्थरितुं. अट्ठहङ्गेहि समन्नागतो पुग्गलो भब्बो कथिनं अत्थरितुं. कतमेहि अट्ठहङ्गेहि समन्नागतो पुग्गलो अभब्बो कथिनं अत्थरितुं? पुब्बकरणं न जानाति, पच्चुद्धारं न जानाति, अधिट्ठानं न जानाति, अत्थारं न जानाति, मातिकं न जानाति, पलिबोधं न जानाति, उद्धारं न जानाति, आनिसंसं न जानाति—  इमेहि अट्ठहङ्गेहि समन्नागतो पुग्गलो अभब्बो कथिनं अत्थरितुं. कतमेहि अट्ठहङ्गेहि समन्नागतो पुग्गलो भब्बो कथिनं अत्थरितुं? पुब्बकरणं जानाति, पच्चुद्धारं जानाति, अधिट्ठानं जानाति, अत्थारं जानाति, मातिकं जानाति, पलिबोधं जानाति, उद्धारं जानाति, आनिसंसं जानाति—  इमेहि अट्ठहङ्गेहि समन्नागतो पुग्गलो भब्बो कथिनं अत्थरितुं.
</Paragraph>

</Division>
<Division number="410" book="pari">

<Paragraph number="1902" book="pari">
कतिनं पुग्गलानं कथिनत्थारा न रुहन्ति? कतिनं पुग्गलानं कथिनत्थारा रुहन्ति? तिण्णं पुग्गलानं कथिनत्थारा न रुहन्ति. तिण्णं पुग्गलानं कथिनत्थारा रुहन्ति. कतमेसं तिण्णं पुग्गलानं कथिनत्थारा न रुहन्ति? निस्सीमट्ठो अनुमोदति, अनुमोदेन्तो न वाचं भिन्दति, वाचं भिन्दन्तो न परं विञ्ञापेति—  इमेसं तिण्णं पुग्गलानं कथिनत्थारा न रुहन्ति. कतमेसं तिण्णं पुग्गलानं कथिनत्थारा रुहन्ति? सीमट्ठो अनुमोदति, अनुमोदेन्तो वाचं भिन्दति, वाचं भिन्दन्तो परं विञ्ञापेति—  इमेसं तिण्णं पुग्गलानं कथिनत्थारा रुहन्ति.
</Paragraph>

</Division>
<Division number="411" book="pari">

<Paragraph number="1903" book="pari">
कति कथिनत्थारा न रुहन्ति? कति कथिनत्थारा रुहन्ति? तयो कथिनत्थारा न रुहन्ति. तयो कथिनत्थारा रुहन्ति. कतमे तयो कथिनत्थारा न रुहन्ति? वत्थुविपन्नञ्चेव होति, कालविपन्नञ्च, करणविपन्नञ्च—  इमे तयो कथिनत्थारा न रुहन्ति. कतमे तयो कथिनत्थारा रुहन्ति? वत्थुसम्पन्नञ्चेव होति, कालसम्पन्नञ्च, करणसम्पन्नञ्च—  इमे तयो कथिनत्थारा रुहन्ति.
</Paragraph>
</Division>