---
title: "16.4 कथिनादिजानितब्बविभाग"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="412" book="pari">

<Paragraph number="1904" book="pari">
कथिनं जानितब्बं, कथिनत्थारो जानितब्बो, कथिनस्स अत्थारमासो जानितब्बो, कथिनस्स अत्थारविपत्ति जानितब्बा, कथिनस्स अत्थारसम्पत्ति जानितब्बा, निमित्तकम्मं जानितब्बं, परिकथा जानितब्बा, कुक्कुकतं जानितब्बं, सन्निधि जानितब्बा, निस्सग्गियं जानितब्बं.
</Paragraph>

<Paragraph number="1905" book="pari">
<Emphasis>कथिनं जानितब्बन्</Emphasis>ति तेसञ्ञेव धम्मानं सङ्गहो समवायो नामं नामकम्मं नामधेय्यं निरुत्ति ब्यञ्जनं अभिलापो यदिदं कथिनन्ति.
</Paragraph>

<Paragraph number="1906" book="pari">
<Emphasis>कथिनस्स अत्थारमासो जानितब्बो</Emphasis>ति वस्सानस्स पच्छिमो मासो जानितब्बो.
</Paragraph>

<Paragraph number="1907" book="pari">
<Emphasis>कथिनस्स अत्थारविपत्ति जानितब्बा</Emphasis>ति चतुवीसतिया आकारेहि कथिनस्स अत्थारविपत्ति जानितब्बा.
</Paragraph>

<Paragraph number="1908" book="pari">
<Emphasis>कथिनस्स अत्थारसम्पत्ति जानितब्बा</Emphasis>ति सत्तरसहि आकारेहि कथिनस्स अत्थारसम्पत्ति जानितब्बा.
</Paragraph>

<Paragraph number="1909" book="pari">
<Emphasis>निमित्तकम्मं जानितब्बन्</Emphasis>ति निमित्तं करोति इमिना दुस्सेन कथिनं अत्थरिस्सामीति.
</Paragraph>

<Paragraph number="1910" book="pari">
<Emphasis>परिकथा जानितब्बा</Emphasis>ति परिकथं करोति इमाय परिकथाय कथिनदुस्सं निब्बत्तेस्सामीति.
</Paragraph>

<Paragraph number="1911" book="pari">
<Emphasis>कुक्कुकतं जानितब्बन्</Emphasis>ति अनादियदानं जानितब्बं.
</Paragraph>

<Paragraph number="1912" book="pari">
<Emphasis>सन्निधि जानितब्बा</Emphasis>ति द्वे सन्निधियो जानितब्बा—  करणसन्निधि वा निचयसन्निधि वा.
</Paragraph>

<Paragraph number="1913" book="pari">
<Emphasis>निस्सग्गियं जानितब्बन्</Emphasis>ति करियमाने अरुणं उट्ठहति.
</Paragraph>

<Paragraph number="1914" book="pari">
<Emphasis>कथिनत्थारो जानितब्बो</Emphasis>ति सचे संघस्स कथिनदुस्सं उप्पन्नं होति, संघेन कथं पटिपज्जितब्बं, अत्थारकेन कथं पटिपज्जितब्बं, अनुमोदकेन कथं पटिपज्जितब्बं.
</Paragraph>

</Division>
<Division number="413" book="pari">

<Paragraph number="1915" book="pari">
संघेन ञत्तिदुतियेन कम्मेन कथिनत्थारकस्स भिक्खुनो दातब्बं, तेन कथिनत्थारकेन भिक्खुना तदहेव धोवित्वा विमज्जित्वा विचारेत्वा छिन्दित्वा सिब्बेत्वा रजित्वा कप्पं कत्वा कथिनं अत्थरितब्बं. सचे सङ्घाटिया कथिनं अत्थरितुकामो होति, पोराणिका सङ्घाटि पच्चुद्धरितब्बा, नवा सङ्घाटि अधिट्ठातब्बा. इमाय सङ्घाटिया कथिनं अत्थरामीति वाचा भिन्दितब्बा. सचे उत्तरासङ्गेन कथिनं अत्थरितुकामो होति, पोराणको उत्तरासङ्गो पच्चुद्धरितब्बो, नवो उत्तरासङ्गो अधिट्ठातब्बो. इमिना उत्तरासङ्गेन कथिनं अत्थरामीति वाचा भिन्दितब्बा. सचे अन्तरवासकेन कथिनं अत्थरितुकामो होति, पोराणको अन्तरवासको पच्चुद्धरितब्बो, नवो अन्तरवासको अधिट्ठातब्बो. इमिना अन्तरवासकेन कथिनं अत्थरामीति वाचा भिन्दितब्बा. तेन कथिनत्थारकेन भिक्खुना संघं उपसङ्कमित्वा एकंसं उत्तरासङ्गं करित्वा अञ्जलिं पग्गहेत्वा एवमस्स वचनीयो—  “अत्थतं, भन्ते, संघस्स कथिनं, धम्मिको कथिनत्थारो, अनुमोदथा”ति. तेहि अनुमोदकेहि भिक्खूहि एकंसं उत्तरासङ्गं करित्वा अञ्जलिं पग्गहेत्वा एवमस्स वचनीयो—  “अत्थतं, आवुसो, संघस्स कथिनं, धम्मिको कथिनत्थारो, अनुमोदामा”ति. तेन कथिनत्थारकेन भिक्खुना सम्बहुले भिक्खू उपसङ्कमित्वा एकंसं उत्तरासङ्गं करित्वा अञ्जलिं पग्गहेत्वा एवमस्सु वचनीया—  “अत्थतं, भन्ते, संघस्स कथिनं, धम्मिको कथिनत्थारो, अनुमोदथा”ति. तेहि अनुमोदकेहि भिक्खूहि एकंसं उत्तरासङ्गं करित्वा अञ्जलिं पग्गहेत्वा एवमस्स वचनीयो—  “अत्थतं, आवुसो, संघस्स कथिनं, धम्मिको कथिनत्थारो अनुमोदामा”ति. तेन कथिनत्थारकेन भिक्खुना एकं भिक्खुं उपसङ्कमित्वा एकंसं उत्तरासङ्गं करित्वा अञ्जलिं पग्गहेत्वा एवमस्स वचनीयो—  “अत्थतं, आवुसो, संघस्स कथिनं, धम्मिको कथिनत्थारो, अनुमोदाही”ति. तेन अनुमोदकेन भिक्खुना एकंसं उत्तरासङ्गं करित्वा अञ्जलिं पग्गहेत्वा एवमस्स वचनीयो—  “अत्थतं, आवुसो, संघस्स कथिनं, धम्मिको कथिनत्थारो, अनुमोदामी”ति.
</Paragraph>
</Division>