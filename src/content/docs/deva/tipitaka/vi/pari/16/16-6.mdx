---
title: "16.6 पलिबोधपञ्हाब्याकरण"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="415" book="pari">

<Paragraph number="1917" type="verses" book="pari">
_पक्कमनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1918" type="verses" book="pari">
_पक्कमनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_चीवरपलिबोधो पठमं छिज्जति;_  
_तस्स सह बहिसीमगमना,_  
_आवासपलिबोधो छिज्जति. (1)_  

</Paragraph>

<Paragraph number="1919" type="verses" book="pari">
_निट्ठानन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1920" type="verses" book="pari">
_निट्ठानन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_आवासपलिबोधो पठमं छिज्जति;_  
_चीवरे निट्ठिते चीवरपलिबोधो छिज्जति. (2)_  

</Paragraph>

<Paragraph number="1921" type="verses" book="pari">
_सन्निट्ठानन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1922" type="verses" book="pari">
_सन्निट्ठानन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_द्वे पलिबोधा अपुब्बं अचरिमं छिज्जन्ति. (3)_  

</Paragraph>

<Paragraph number="1923" type="verses" book="pari">
_नासनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1924" type="verses" book="pari">
_नासनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_आवासपलिबोधो पठमं छिज्जति;_  
_चीवरे नट्ठे चीवरपलिबोधो छिज्जति. (4)_  

</Paragraph>

<Paragraph number="1925" type="verses" book="pari">
_सवनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1926" type="verses" book="pari">
_सवनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_चीवरपलिबोधो पठमं छिज्जति;_  
_तस्स सह सवनेन,_  
_आवासपलिबोधो छिज्जति. (5)_  

</Paragraph>

<Paragraph number="1927" type="verses" book="pari">
_आसावच्छेदिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1928" type="verses" book="pari">
_आसावच्छेदिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_आवासपलिबोधो पठमं छिज्जति;_  
_चीवरासाय उपच्छिन्नाय चीवरपलिबोधो छिज्जति. (6)_  

</Paragraph>

<Paragraph number="1929" type="verses" book="pari">
_सीमातिक्कमनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1930" type="verses" book="pari">
_सीमातिक्कमनन्तिको कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_चीवरपलिबोधो पठमं छिज्जति;_  
_तस्स बहिसीमे आवासपलिबोधो छिज्जति. (7)_  

</Paragraph>

<Paragraph number="1931" type="verses" book="pari">
_सहुब्भारो कथिनुद्धारो,_  
_वुत्तो आदिच्चबन्धुना;_  
_एतञ्च ताहं पुच्छामि,_  
_कतमो पलिबोधो पठमं छिज्जति._  

</Paragraph>

<Paragraph number="1932" type="verses" book="pari">
_सहुब्भारो कथिनुद्धारो,_  
_वुत्तो आदिच्चबन्धुना;_  
_एतञ्च ताहं विस्सज्जिस्सं,_  
_द्वे पलिबोधा अपुब्बं अचरिमं छिज्जन्तीति. (8)_  

</Paragraph>

</Division>
<Division number="416" book="pari">

<Paragraph number="1933" book="pari">
कति कथिनुद्धारा संघाधीना? कति कथिनुद्धारा पुग्गलाधीना? कति कथिनुद्धारा नेव संघाधीना न पुग्गलाधीना? एको कथिनुद्धारो संघाधीनो—  अन्तरुब्भारो. चत्तारो कथिनुद्धारा पुग्गलाधीना—  पक्कमनन्तिको, निट्ठानन्तिको, सन्निट्ठानन्तिको, सीमातिक्कमनन्तिको. चत्तारो कथिनुद्धारा नेव संघाधीना न पुग्गलाधीना—  नासनन्तिको, सवनन्तिको, आसावच्छेदिको, सहुब्भारो. कति कथिनुद्धारा अन्तोसीमाय उद्धरिय्यन्ति? कति कथिनुद्धारा बहिसीमाय उद्धरिय्यन्ति? कति कथिनुद्धारा सिया अन्तोसीमाय उद्धरिय्यन्ति सिया बहिसीमाय उद्धरिय्यन्ति? द्वे कथिनुद्धारा अन्तोसीमाय उद्धरिय्यन्ति—  अन्तरुब्भारो, सहुब्भारो. तयो कथिनुद्धारा बहिसीमाय उद्धरिय्यन्ति—  पक्कमनन्तिको, सवनन्तिको, सीमातिक्कमनन्तिको. चत्तारो कथिनुद्धारा सिया अन्तोसीमाय उद्धरिय्यन्ति सिया बहिसीमाय उद्धरिय्यन्ति—  निट्ठानन्तिको, सन्निट्ठानन्तिको, नासनन्तिको, आसावच्छेदिको.
</Paragraph>

<Paragraph number="1934" book="pari">
कति कथिनुद्धारा एकुप्पादा एकनिरोधा? कति कथिनुद्धारा एकुप्पादा नानानिरोधा? द्वे कथिनुद्धारा एकुप्पादा एकनिरोधा—  अन्तरुब्भारो, सहुब्भारो. अवसेसा कथिनुद्धारा एकुप्पादा नानानिरोधाति.

</Paragraph>
</Division>

<Paragraph number="1935" type="center" book="pari">
कथिनभेदो निट्ठितो.



</Paragraph>

<Paragraph number="1936" type="center" book="pari">
तस्सुद्दानं


</Paragraph>

<Paragraph number="1937" type="verses" book="pari">
_कस्स किन्ति पन्नरस,_  
_धम्मा निदानहेतु च;_  
_पच्चयसङ्गहमूला,_  
_आदि च अत्थारपुग्गला._  

</Paragraph>

<Paragraph number="1938" type="verses" book="pari">
_तिण्णं तयो जानितब्बं,_  
_अत्थारं उद्देसेन च;_  
_पलिबोधाधिना सीमाय,_  
उप्पादनिरोधेन चाति._
</Paragraph>