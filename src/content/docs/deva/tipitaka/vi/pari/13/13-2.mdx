---
title: "13.2 चोदकादिपटिपत्ति"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="363" book="pari">

<Paragraph number="1798" book="pari">
चोदकेन कथं पटिपज्जितब्बं? चुदितकेन कथं पटिपज्जितब्बं? संघेन कथं पटिपज्जितब्बं? अनुविज्जकेन कथं पटिपज्जितब्बं? चोदकेन कथं पटिपज्जितब्बन्ति? चोदकेन पञ्चसु धम्मेसु पतिट्ठाय परो चोदेतब्बो. कालेन वक्खामि नो अकालेन, भूतेन वक्खामि नो अभूतेन, सण्हेन वक्खामि नो फरुसेन, अत्थसंहितेन वक्खामि नो अनत्थसंहितेन, मेत्ताचित्तो वक्खामि नो दोसन्तरोति—  चोदकेन एवं पटिपज्जितब्बं. चुदितकेन कथं पटिपज्जितब्बन्ति? चुदितकेन द्वीसु धम्मेसु पटिपज्जितब्बं. सच्चे च अकुप्पे च—  चुदितकेन एवं पटिपज्जितब्बं. संघेन कथं पटिपज्जितब्बन्ति? संघेन ओतिण्णानोतिण्णं जानितब्बं. संघेन एवं पटिपज्जितब्बं. अनुविज्जकेन कथं पटिपज्जितब्बन्ति? अनुविज्जकेन येन धम्मेन येन विनयेन येन सत्थुसासनेन तं अधिकरणं वूपसम्मति तथा तं अधिकरणं वूपसमेतब्बं. अनुविज्जकेन एवं पटिपज्जितब्बं.
</Paragraph>

</Division>
<Division number="364" book="pari">

<Paragraph number="1799" type="verses" book="pari">
उपोसथो किमत्थाय,_  
_पवारणा किस्स कारणा;_  
_परिवासो किमत्थाय,_  
_मूलायपटिकस्सना किस्स कारणा;_  
_मानत्तं किमत्थाय,_  
_अब्भानं किस्स कारणा._  

</Paragraph>

<Paragraph number="1800" type="verses" book="pari">
उपोसथो सामग्गत्थाय,_  
_विसुद्धत्थाय पवारणा;_  
_परिवासो मानत्तत्थाय,_  
_मूलायपटिकस्सना निग्गहत्थाय;_  
_मानत्तं अब्भानत्थाय,_  
_विसुद्धत्थाय अब्भानं._  

</Paragraph>

<Paragraph number="1801" type="verses" book="pari">
_छन्दा दोसा भया मोहा,_  
_थेरे च परिभासति;_  
_कायस्स भेदा दुप्पञ्ञो,_  
_खतो उपहतिन्द्रियो;_  
_निरयं गच्छति दुम्मेधो,_  
_न च सिक्खाय गारवो._  

</Paragraph>

<Paragraph number="1802" type="verses" book="pari">
_न च आमिसं निस्साय,_  
_न च निस्साय पुग्गलं;_  
उभो एते विवज्जेत्वा,_  
_यथाधम्मो तथा करे._
</Paragraph>
</Division>