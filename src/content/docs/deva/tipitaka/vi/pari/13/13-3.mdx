---
title: "13.3 चोदकस्सअत्तझापन"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph number="1803" type="verses" book="pari">
_कोधनो उपनाही च,_  
_चण्डो च परिभासको;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1804" type="verses" book="pari">
उपकण्णकं जप्पति जिम्हं पेक्खति,_  
_वीतिहरति कुम्मग्गं पटिसेवति;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1805" type="verses" book="pari">
_अकालेन चोदेति अभूतेन,_  
_फरुसेन अनत्थसंहितेन;_  
_दोसन्तरो चोदेति नो मेत्ताचित्तो,_  
_अनापत्तिया आपत्तीति रोपेति;_  
_तादिसो चोदको झापेति अत्तानं._  

</Paragraph>

<Paragraph number="1806" type="verses" book="pari">
_धम्माधम्मं न जानाति,_  
_धम्माधम्मस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1807" type="verses" book="pari">
_विनयाविनयं न जानाति,_  
_विनयाविनयस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1808" type="verses" book="pari">
_भासिताभासितं न जानाति,_  
_भासिताभासितस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1809" type="verses" book="pari">
_आचिण्णानाचिण्णं न जानाति,_  
_आचिण्णानाचिण्णस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1810" type="verses" book="pari">
_पञ्ञत्तापञ्ञत्तं न जानाति,_  
_पञ्ञत्तापञ्ञत्तस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1811" type="verses" book="pari">
_आपत्तानापत्तिं न जानाति,_  
_आपत्तानापत्तिया अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1812" type="verses" book="pari">
_लहुकगरुकं न जानाति,_  
_लहुकगरुकस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1813" type="verses" book="pari">
_सावसेसानवसेसं न जानाति,_  
_सावसेसानवसेसस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1814" type="verses" book="pari">
_दुट्ठुल्लादुट्ठुल्लं न जानाति,_  
_दुट्ठुल्लादुट्ठुल्लस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1815" type="verses" book="pari">
_पुब्बापरं न जानाति,_  
_पुब्बापरस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानं._  

</Paragraph>

<Paragraph number="1816" type="verses" book="pari">
_अनुसन्धिवचनपथं न जानाति,_  
_अनुसन्धिवचनपथस्स अकोविदो;_  
_अनापत्तिया आपत्तीति रोपेति,_  
_तादिसो चोदको झापेति अत्तानन्ति._  


</Paragraph>

<Paragraph number="1817" type="center" book="pari">
चोदनाकण्डं निट्ठितं.



</Paragraph>

<Paragraph number="1818" type="center" book="pari">
तस्सुद्दानं


</Paragraph>

<Paragraph number="1819" type="verses" book="pari">
_चोदना अनुविज्जा च,_  
_आदि मूलेनुपोसथो;_  
_गति चोदनकण्डम्हि,_  
_सासनं पतिट्ठापयन्ति._
</Paragraph>