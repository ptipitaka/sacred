---
title: "21.5 नवसङ्गहवग्ग"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="501" book="pari">

<Paragraph number="2434" book="pari">
नवसङ्गहा—  वत्थुसङ्गहो, विपत्तिसङ्गहो आपत्तिसङ्गहो, निदानसङ्गहो, पुग्गलसङ्गहो, खन्धसङ्गहो, समुट्ठानसङ्गहो, अधिकरणसङ्गहो, समथसङ्गहोति.
</Paragraph>

<Paragraph number="2435" book="pari">
अधिकरणे समुप्पन्ने सचे उभो अत्थपच्चत्थिका आगच्छन्ति उभिन्नम्पि वत्थु आरोचापेतब्बं. उभिन्नम्पि वत्थुं आरोचापेत्वा उभिन्नम्पि पटिञ्ञा सोतब्बा. उभिन्नम्पि पटिञ्ञं सुत्वा उभोपि वत्तब्बा—  “अम्हाकं इमस्मिं अधिकरणे वूपसमिते उभोपि तुट्ठा भविस्सथा”ति. सचे आहंसु—  “उभोपि तुट्ठा भविस्सामा”ति, संघेन तं अधिकरणं सम्पटिच्छितब्बं. सचे अलज्जुस्सन्ना होति, परिसा उब्बाहिकाय वूपसमेतब्बं. सचे बालुस्सन्ना होति, परिसा विनयधरो परियेसितब्बो येन धम्मेन येन विनयेन येन सत्थुसासनेन तं अधिकरणं वूपसम्मति. तथा तं अधिकरणं वूपसमेतब्बं.
</Paragraph>

<Paragraph number="2436" book="pari">
वत्थु जानितब्बं, गोत्तं जानितब्बं, नामं जानितब्बं, आपत्ति जानितब्बा.
</Paragraph>

<Paragraph number="2437" book="pari">
मेथुनधम्मोति वत्थु चेव गोत्तञ्च—  पाराजिकन्ति नामञ्चेव आपत्ति च.
</Paragraph>

<Paragraph number="2438" book="pari">
अदिन्नादानन्ति वत्थु चेव गोत्तञ्च—  पाराजिकन्ति नामञ्चेव आपत्ति च.
</Paragraph>

<Paragraph number="2439" book="pari">
मनुस्सविग्गहोति वत्थु चेव गोत्तञ्च—  पाराजिकन्ति नामञ्चेव आपत्ति च.
</Paragraph>

<Paragraph number="2440" book="pari">
उत्तरिमनुस्सधम्मोति वत्थु चेव गोत्तञ्च—  पाराजिकन्ति नामञ्चेव आपत्ति च.
</Paragraph>

<Paragraph number="2441" book="pari">
सुक्कविस्सट्ठीति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2442" book="pari">
कायसंसग्गोति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2443" book="pari">
दुट्ठुल्लवाचाति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2444" book="pari">
अत्तकामन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2445" book="pari">
सञ्चरित्तन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2446" book="pari">
सञ्ञाचिकाय कुटिं कारापनन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2447" book="pari">
महल्लकं विहारं कारापनन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2448" book="pari">
भिक्खुं अमूलकेन पाराजिकेन धम्मेन अनुद्धंसनन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2449" book="pari">
भिक्खुं अञ्ञभागियस्स अधिकरणस्स किञ्चि देसं लेसमत्तं उपादाय पाराजिकेन धम्मेन अनुद्धंसनन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2450" book="pari">
संघभेदकस्स भिक्खुनो यावततियं समनुभासनाय न पटिनिस्सज्जनन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2451" book="pari">
भेदकानुवत्तकानं भिक्खूनं यावततियं समनुभासनाय न पटिनिस्सज्जनन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2452" book="pari">
दुब्बचस्स भिक्खुनो यावततियं समनुभासनाय न पटिनिस्सज्जनन्ति वत्थु चेव गोत्तञ्च—  संघादिसेसोति नामञ्चेव आपत्ति च.
</Paragraph>

<Paragraph number="2453" book="pari">
कुलदूसकस्स भिक्खुनो यावततियं समनुभासनाय न पटिनिस्सज्जनन्ति वत्थु चेव गोत्तञ्च—  संघादिसेसोति नामञ्चेव आपत्ति च …पे… .
</Paragraph>

<Paragraph number="2454" book="pari">
अनादरियं पटिच्च उदके उच्चारं वा पस्सावं वा खेळं वा करणन्ति वत्थु चेव गोत्तञ्च—  दुक्कटन्ति नामञ्चेव आपत्ति चाति.

</Paragraph>
</Division>

<Paragraph number="2455" type="center" book="pari">
नवसङ्गहवग्गो निट्ठितो पञ्चमो.



</Paragraph>

<Paragraph number="2456" type="center" book="pari">
तस्सुद्दानं


</Paragraph>

<Paragraph number="2457" type="verses" book="pari">
_अपलोकनं ञत्ति च,_  
_दुतियं चतुत्थेन च;_  
_वत्थु ञत्ति अनुस्सावनं,_  
_सीमा परिसमेव च._  

</Paragraph>

<Paragraph number="2458" type="verses" book="pari">
_सम्मुखा पटिपुच्छा च,_  
_पटिञ्ञा विनयारहो;_  
_वत्थु संघपुग्गलञ्च,_  
_ञत्तिं न पच्छा ञत्ति च._  

</Paragraph>

<Paragraph number="2459" type="verses" book="pari">
_वत्थुं संघपुग्गलञ्च,_  
_सावनं अकालेन च;_  
_अतिखुद्दका महन्ता च,_  
_खण्डच्छाया निमित्तका._  

</Paragraph>

<Paragraph number="2460" type="verses" book="pari">
_बहिनदी समुद्दे च,_  
_जातस्सरे च भिन्दति;_  
_अज्झोत्थरति सीमाय,_  
_चतु पञ्च च वग्गिका._  

</Paragraph>

<Paragraph number="2461" type="verses" book="pari">
_दस वीसतिवग्गा च,_  
_अनाहटा च आहटा;_  
_कम्मपत्ता छन्दारहा,_  
_कम्मारहा च पुग्गला._  

</Paragraph>

<Paragraph number="2462" type="verses" book="pari">
_अपलोकनं पञ्चट्ठानं,_  
_ञत्ति च नवठानिका;_  
_ञत्ति दुतियं सत्तट्ठानं,_  
_चतुत्था सत्तठानिका._  

</Paragraph>

<Paragraph number="2463" type="verses" book="pari">
_सुट्ठु फासु च दुम्मङ्कु,_  
_पेसला चापि आसवा;_  
_वेरवज्जभयञ्चेव,_  
_अकुसलं गिहीनञ्च._  

</Paragraph>

<Paragraph number="2464" type="verses" book="pari">
_पापिच्छा अप्पसन्नानं,_  
_पसन्ना धम्मट्ठपना;_  
_विनयानुग्गहा चेव,_  
_पातिमोक्खुद्देसेन च._  

</Paragraph>

<Paragraph number="2465" type="verses" book="pari">
_पातिमोक्खञ्च ठपना,_  
_पवारणञ्च ठपनं;_  
_तज्जनीया नियस्सञ्च,_  
_पब्बाजनीय पटिसारणी._  

</Paragraph>

<Paragraph number="2466" type="verses" book="pari">
उक्खेपन परिवासं,_  
_मूलमानत्तअब्भानं;_  
_ओसारणं निस्सारणं,_  
_तथेव उपसम्पदा._  

</Paragraph>

<Paragraph number="2467" type="verses" book="pari">
_अपलोकनञत्ति च,_  
_दुतियञ्च चतुत्थकं;_  
_अपञ्ञत्तेनुपञ्ञत्तं,_  
_सम्मुखाविनयो सति._  

</Paragraph>

<Paragraph number="2468" type="verses" book="pari">
_अमूळ्हपटियेभुय्य,_  
_पापिय तिणवत्थारकं;_  
_वत्थु विपत्ति आपत्ति,_  
_निदानं पुग्गलेन च._  

</Paragraph>

<Paragraph number="2469" type="verses" book="pari">
_खन्धा चेव समुट्ठाना,_  
_अधिकरणमेव च;_  
_समथा सङ्गहा चेव,_  
_नामआपत्तिका तथाति._  


</Paragraph>

<Paragraph number="2470" type="center" book="pari">
परिवारो निट्ठितो.



</Paragraph>

<Paragraph number="2471" type="center" book="pari">
परिवारपाळि निट्ठिता.



</Paragraph>

<Paragraph number="2472" type="center" book="pari">
परियोसानगाथा


</Paragraph>

<Paragraph number="2473" type="verses" book="pari">
_बुब्बाचरियमग्गञ्च,_  
_पुच्छित्वा च तहिं तहिं;_  
_दीपनामो महापञ्ञो,_  
_सुतधारिं विचक्खणो._  

</Paragraph>

<Paragraph number="2474" type="verses" book="pari">
इमं वित्थारसङ्खेपं,_  
_सज्झामग्गेन मज्झिमे;_  
_चिन्तयित्वा लिखापेसि,_  
_सिस्सकानं सुखावहं._  

</Paragraph>

<Paragraph number="2475" type="verses" book="pari">
_परिवारन्ति यं वुत्तं,_  
_सब्बं वत्थुं सलक्खणं;_  
_अत्थं अत्थेन सद्धम्मे,_  
_धम्मं धम्मेन पञ्ञत्ते._  

</Paragraph>

<Paragraph number="2476" type="verses" book="pari">
_सासनं परिवारेसि,_  
_जम्बुदीपंव सागरो;_  
_परिवारं अजानन्तो,_  
_कुतो धम्मविनिच्छयं._  

</Paragraph>

<Paragraph number="2477" type="verses" book="pari">
_विपत्ति वत्थु पञ्ञत्ति,_  
_अनुपञ्ञत्ति पुग्गलो;_  
_एकतो उभतो चेव,_  
_लोकपण्णत्ति वज्जतो._  

</Paragraph>

<Paragraph number="2478" type="verses" book="pari">
_यस्स जायति विमति,_  
_परिवारेन छिज्जति;_  
_चक्कवत्ति महासेने,_  
_मिगमज्झेव केसरि._  

</Paragraph>

<Paragraph number="2479" type="verses" book="pari">
_रवि रंसिपरिक्किण्णो,_  
_चन्दो तारगणे यथा;_  
_ब्रह्मा ब्रह्मपरिसाय,_  
_गणमज्झेव नायको;_  
_एवं सद्धम्मविनयो,_  
_परिवारेन सोभतीति._
</Paragraph>