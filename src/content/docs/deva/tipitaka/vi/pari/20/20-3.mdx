---
title: "20.3 पाचित्तियादिपञ्हा"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="481" book="pari">

<Paragraph number="2369" type="verses" book="pari">
_अधिट्ठितं रजनाय रत्तं,_  
_कप्पकतम्पि सन्तं;_  
_परिभुञ्जन्तस्स आपत्ति,_  
_पञ्हा मेसा कुसलेहि चिन्तिता._  

</Paragraph>

<Paragraph number="2370" type="verses" book="pari">
_अत्थङ्गते सूरिये भिक्खु मंसानि खादति,_  
_न उम्मत्तको न च पन खित्तचित्तो;_  
_न चापि सो वेदनाट्टो भवेय्य,_  
_न चस्स होति आपत्ति;_  
_सो च धम्मो सुगतेन देसितो,_  
_पञ्हा मेसा कुसलेहि चिन्तिता._  

</Paragraph>

<Paragraph number="2371" type="verses" book="pari">
_न रत्तचित्तो न च पन थेय्यचित्तो,_  
_न चापि सो परं मरणाय चेतयि;_  
_सलाकं देन्तस्स होति छेज्जं,_  
_पटिग्गण्हन्तस्स थुल्लच्चयं;_  
_पञ्हा मेसा कुसलेहि चिन्तिता._  

</Paragraph>

<Paragraph number="2372" type="verses" book="pari">
_न चापि आरञ्ञकं सासङ्कसम्मतं,_  
_न चापि संघेन सम्मुति दिन्ना;_  
_न चस्स कथिनं अत्थतं तत्थेव,_  
_चीवरं निक्खिपित्वा गच्छेय्य अड्ढयोजनं;_  
_तत्थेव अरुणं उग्गच्छन्तस्स अनापत्ति,_  
_पञ्हा मेसा कुसलेहि चिन्तिता._  

</Paragraph>

<Paragraph number="2373" type="verses" book="pari">
_कायिकानि न वाचसिकानि,_  
_सब्बानि नानावत्थुकानि;_  
_अपुब्बं अचरिमं आपज्जेय्य एकतो,_  
_पञ्हा मेसा कुसलेहि चिन्तिता._  

</Paragraph>

<Paragraph number="2374" type="verses" book="pari">
_वाचसिकानि न कायिकानि,_  
_सब्बानि नानावत्थुकानि;_  
_अपुब्बं अचरिमं आपज्जेय्य एकतो,_  
_पञ्हा मेसा कुसलेहि चिन्तिता._  

</Paragraph>

<Paragraph number="2375" type="verses" book="pari">
_तिस्सित्थियो मेथुनं तं न सेवे,_  
_तयो पुरिसे तयो अनरियपण्डके;_  
_न चाचरे मेथुनं ब्यञ्जनस्मिं,_  
_छेज्जं सिया मेथुनधम्मपच्चया;_  
_पञ्हा मेसा कुसलेहि चिन्तिता._  

</Paragraph>

<Paragraph number="2376" type="verses" book="pari">
_मातरं चीवरं याचे,_  
_नो च संघे परिणतं;_  
_केनस्स होति आपत्ति,_  
_अनापत्ति च ञातके;_  
_पञ्हा मेसा कुसलेहि चिन्तिता._  

</Paragraph>

<Paragraph number="2377" type="verses" book="pari">
_कुद्धो आराधको होति,_  
_कुद्धो होति गरहियो;_  
_अथ को नाम सो धम्मो,_  
_येन कुद्धो पसंसियो;_  
_पञ्हा मेसा कुसलेहि चिन्तिता._  

</Paragraph>

<Paragraph number="2378" type="verses" book="pari">
_तुट्ठो आराधको होति,_  
_तुट्ठो होति गरहियो;_  
_अथ को नाम सो धम्मो,_  
_येन तुट्ठो गरहियो;_  
_पञ्हा मेसा कुसलेहि चिन्तिता._  

</Paragraph>

<Paragraph number="2379" type="verses" book="pari">
_संघादिसेसं थुल्लच्चयं,_  
_पाचित्तियं पाटिदेसनीयं;_  
_दुक्कटं आपज्जेय्य एकतो,_  
_पञ्हा मेसा कुसलेहि चिन्तिता._  

</Paragraph>

<Paragraph number="2380" book="pari">
उभो परिपुण्णवीसतिवस्सा,_  
उभिन्नं एकुपज्झायो;_  
_एकाचरियो एका कम्मवाचा,_  
_एको उपसम्पन्नो एको अनुपसम्पन्नो;_  
_पञ्हा मेसा कुसलेहि चिन्तिता._  

</Paragraph>

<Paragraph number="2381" type="verses" book="pari">
_अकप्पकतं नापि रजनाय रत्तं,_  
_तेन निवत्थो येन कामं वजेय्य;_  
_न चस्स होति आपत्ति,_  
_सो च धम्मो सुगतेन देसितो;_  
_पञ्हा मेसा कुसलेहि चिन्तिता._  

</Paragraph>

<Paragraph number="2382" type="verses" book="pari">
_न देति न पटिग्गण्हाति,_  
_पटिग्गहो तेन न विज्जति;_  
_आपज्जति गरुकं न लहुकं,_  
_तञ्च परिभोगपच्चया;_  
_पञ्हा मेसा कुसलेहि चिन्तिता._  

</Paragraph>

<Paragraph number="2383" type="verses" book="pari">
_न देति न पटिग्गण्हाति,_  
_पटिग्गहो तेन न विज्जति;_  
_आपज्जति लहुकं न गरुकं,_  
_तञ्च परिभोगपच्चया;_  
_पञ्हा मेसा कुसलेहि चिन्तिता._  

</Paragraph>

<Paragraph number="2384" type="verses" book="pari">
_आपज्जति गरुकं सावसेसं,_  
_छादेति अनादरियं पटिच्च;_  
_न भिक्खुनी नो च फुसेय्य वज्जं,_  
_पञ्हा मेसा कुसलेहि चिन्तिता._  


</Paragraph>
</Division>

<Paragraph number="2385" type="center" book="pari">
सेदमोचनगाथा निट्ठिता.



</Paragraph>

<Paragraph number="2386" type="center" book="pari">
तस्सुद्दानं


</Paragraph>

<Paragraph number="2387" type="verses" book="pari">
_असंवासो अविस्सज्जि,_  
_दस च अनुक्खित्तको;_  
उपेति धम्मं उब्भक्खकं,_  
_ततो सञ्ञाचिका च द्वे._  

</Paragraph>

<Paragraph number="2388" type="verses" book="pari">
_न कायिकञ्च गरुकं,_  
_न कायिकं न वाचसिकं;_  
_अनालपन्तो सिक्खा च,_  
उभो च चतुरो जना._  

</Paragraph>

<Paragraph number="2389" type="verses" book="pari">
इत्थी तेलञ्च निस्सग्गि,_  
_भिक्खु च पदवीतियो;_  
_निवत्थो च न च ञत्ति,_  
_न मातरं पितरं हने._  

</Paragraph>

<Paragraph number="2390" type="verses" book="pari">
_अचोदयित्वा चोदयित्वा,_  
_छिन्दन्तं सच्चमेव च;_  
_अधिट्ठितञ्चत्थङ्गते,_  
_न रत्तं न चारञ्ञकं._  

</Paragraph>

<Paragraph number="2391" type="verses" book="pari">
_कायिका वाचसिका च,_  
_तिस्सित्थी चापि मातरं;_  
_कुद्धो आराधको तुट्ठो,_  
_संघादिसेसा च उभो._  

</Paragraph>

<Paragraph number="2392" type="verses" book="pari">
_अकप्पकतं न देति,_  
_न देतापज्जती गरुं;_  
_सेदमोचनिका गाथा,_  
_पञ्हा विञ्ञूहि विभाविताति._
</Paragraph>