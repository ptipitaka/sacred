---
title: "20.1 अविप्पवासपञ्हा"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="479" book="pari">

<Paragraph number="2342" type="verses" book="pari">
_असंवासो भिक्खूहि च भिक्खुनीहि च,_  
_सम्भोगो एकच्चो तहिं न लब्भति;_  
_अविप्पवासेन अनापत्ति,_  
_पञ्हा मेसा कुसलेहि चिन्तिता._  

</Paragraph>

<Paragraph number="2343" type="verses" book="pari">
_अविस्सज्जियं अवेभङ्गियं,_  
_पञ्च वुत्ता महेसिना;_  
_विस्सज्जन्तस्स परिभुञ्जन्तस्स अनापत्ति,_  
_पञ्हा मेसा कुसलेहि चिन्तिता._  

</Paragraph>

<Paragraph number="2344" type="verses" book="pari">
_दस पुग्गले न वदामि,_  
_एकादस विवज्जिय;_  
_वुड्ढं वन्दन्तस्स आपत्ति,_  
_पञ्हा मेसा कुसलेहि चिन्तिता._  

</Paragraph>

<Paragraph number="2345" type="verses" book="pari">
_न उक्खित्तको न च पन पारिवासिको,_  
_न संघभिन्नो न च पन पक्खसङ्कन्तो;_  
_समानसंवासकभूमिया ठितो,_  
_कथं नु सिक्खाय असाधारणो सिया;_  
_पञ्हा मेसा कुसलेहि चिन्तिता._  

</Paragraph>

<Paragraph number="2346" type="verses" book="pari">
उपेति धम्मं परिपुच्छमानो,_  
_कुसलं अत्थूपसञ्हितं;_  
_न जीवति न मतो न निब्बुतो,_  
_तं पुग्गलं कतमं वदन्ति बुद्धा;_  
_पञ्हा मेसा कुसलेहि चिन्तिता._  

</Paragraph>

<Paragraph number="2347" type="verses" book="pari">
उब्भक्खके न वदामि,_  
_अधो नाभिं विवज्जिय;_  
_मेथुनधम्मपच्चया,_  
_कथं पाराजिको सिया;_  
_पञ्हा मेसा कुसलेहि चिन्तिता._  

</Paragraph>

<Paragraph number="2348" type="verses" book="pari">
_भिक्खु सञ्ञाचिकाय कुटिं करोति,_  
_अदेसितवत्थुकं पमाणातिक्कन्तं;_  
_सारम्भं अपरिक्कमनं अनापत्ति,_  
_पञ्हा मेसा कुसलेहि चिन्तिता._  

</Paragraph>

<Paragraph number="2349" type="verses" book="pari">
_भिक्खु सञ्ञाचिकाय कुटिं करोति,_  
_देसितवत्थुकं पमाणिकं;_  
_अनारम्भं सपरिक्कमनं आपत्ति,_  
_पञ्हा मेसा कुसलेहि चिन्तिता._  

</Paragraph>

<Paragraph number="2350" type="verses" book="pari">
_न कायिकं किञ्चि पयोगमाचरे,_  
_न चापि वाचाय परे भणेय्य;_  
_आपज्जेय्य गरुकं छेज्जवत्थुं,_  
_पञ्हा मेसा कुसलेहि चिन्तिता._  

</Paragraph>

<Paragraph number="2351" type="verses" book="pari">
_न कायिकं वाचसिकञ्च किञ्चि,_  
_मनसापि सन्तो न करेय्य पापं;_  
_सो नासितो किन्ति सुनासितो भवे,_  
_पञ्हा मेसा कुसलेहि चिन्तिता._  

</Paragraph>

<Paragraph number="2352" type="verses" book="pari">
_अनालपन्तो मनुजेन केनचि,_  
_वाचागिरं नो च परे भणेय्य;_  
_आपज्जेय्य वाचसिकं न कायिकं,_  
_पञ्हा मेसा कुसलेहि चिन्तिता._  

</Paragraph>

<Paragraph number="2353" type="verses" book="pari">
_सिक्खापदा बुद्धवरेन वण्णिता,_  
_संघादिसेसा चतुरो भवेय्युं;_  
_आपज्जेय्य एकपयोगेन सब्बे,_  
_पञ्हा मेसा कुसलेहि चिन्तिता._  

</Paragraph>

<Paragraph number="2354" book="pari">
उभो एकतो उपसम्पन्ना,_  
उभिन्नं हत्थतो चीवरं पटिग्गण्हेय्य;_  
_सिया आपत्तियो नाना,_  
_पञ्हा मेसा कुसलेहि चिन्तिता._  

</Paragraph>

<Paragraph number="2355" type="verses" book="pari">
_चतुरो जना संविधाय,_  
_गरुभण्डं अवाहरुं;_  
_तयो पाराजिका एको न पाराजिको,_  
_पञ्हा मेसा कुसलेहि चिन्तिता._
</Paragraph>
</Division>