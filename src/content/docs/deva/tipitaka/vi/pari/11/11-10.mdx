---
title: "11.10 सत्तसमथनानत्थादि"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="354" book="pari">

<Paragraph number="1745" book="pari">
सम्मुखाविनयोति वा सतिविनयोति वा—  इमे धम्मा नानत्था नानाब्यञ्जना, उदाहु एकत्था ब्यञ्जनमेव नानं? सम्मुखाविनयोति वा अमूळ्हविनयोति वा …पे…  सम्मुखाविनयोति वा पटिञ्ञातकरणन्ति वा…  सम्मुखाविनयोति वा येभुय्यसिकाति वा…  सम्मुखाविनयोति वा तस्सपापियसिकाति वा…  सम्मुखाविनयोति वा तिणवत्थारकोति वा—  इमे धम्मा नानत्था नानाब्यञ्जना, उदाहु एकत्था ब्यञ्जनमेव नानं? सम्मुखाविनयोति वा सतिविनयोति वा—  इमे धम्मा नानत्था चेव नानाब्यञ्जना च. सम्मुखाविनयोति वा अमूळ्हविनयोति वा …पे…  सम्मुखाविनयोति वा पटिञ्ञातकरणन्ति वा…  सम्मुखाविनयोति वा येभुय्यसिकाति वा…  सम्मुखाविनयोति वा तस्सपापियसिकाति वा…  सम्मुखाविनयोति वा तिणवत्थारकोति वा—  इमे धम्मा नानत्था चेव नानाब्यञ्जना च.
</Paragraph>

</Division>
<Division number="355" book="pari">

<Paragraph number="1746" book="pari">
विवादो विवादाधिकरणं, विवादो नो अधिकरणं, अधिकरणं नो विवादो, अधिकरणञ्चेव विवादो च? सिया विवादो विवादाधिकरणं, सिया विवादो नो अधिकरणं, सिया अधिकरणं नो विवादो, सिया अधिकरणञ्चेव विवादो च.
</Paragraph>

<Paragraph number="1747" book="pari">
तत्थ कतमो विवादो विवादाधिकरणं? इध भिक्खू विवदन्ति धम्मोति वा अधम्मोति वा …पे…  दुट्ठुल्ला आपत्तीति वा अदुट्ठुल्ला आपत्तीति वा. यं तत्थ भण्डनं, कलहो, विग्गहो, विवादो, नानावादो, अञ्ञथावादो, विपच्चताय वोहारो, मेधकं—  अयं विवादो विवादाधिकरणं.
</Paragraph>

<Paragraph number="1748" book="pari">
तत्थ कतमो विवादो नो अधिकरणं? मातापि पुत्तेन विवदति, पुत्तोपि मातरा विवदति, पितापि पुत्तेन विवदति, पुत्तोपि पितरा विवदति, भातापि भातरा विवदति, भातापि भगिनिया विवदति, भगिनीपि भातरा विवदति, सहायोपि सहायेन विवदति—  अयं विवादो नो अधिकरणं.
</Paragraph>

<Paragraph number="1749" book="pari">
तत्थ कतमं अधिकरणं नो विवादो? अनुवादाधिकरणं, आपत्ताधिकरणं, किच्चाधिकरणं—  इदं अधिकरणं नो विवादो.
</Paragraph>

<Paragraph number="1750" book="pari">
तत्थ कतमं अधिकरणञ्चेव विवादो च? विवादाधिकरणं अधिकरणञ्चेव विवादो च.
</Paragraph>

</Division>
<Division number="356" book="pari">

<Paragraph number="1751" book="pari">
अनुवादो अनुवादाधिकरणं, अनुवादो नो अधिकरणं, अधिकरणं नो अनुवादो, अधिकरणञ्चेव अनुवादो च? सिया अनुवादो अनुवादाधिकरणं, सिया अनुवादो नो अधिकरणं, सिया अधिकरणं नो अनुवादो, सिया अधिकरणञ्चेव अनुवादो च.
</Paragraph>

<Paragraph number="1752" book="pari">
तत्थ कतमो अनुवादो अनुवादाधिकरणं? इध भिक्खू भिक्खुं अनुवदन्ति सीलविपत्तिया वा आचारविपत्तिया वा दिट्ठिविपत्तिया वा आजीवविपत्तिया वा. यो तत्थ अनुवादो, अनुवदना अनुल्लपना अनुभणना अनुसम्पवङ्कता अब्भुस्सहनता अनुबलप्पदानं—  अयं अनुवादो अनुवादाधिकरणं.
</Paragraph>

<Paragraph number="1753" book="pari">
तत्थ कतमो अनुवादो नो अधिकरणं? मातापि पुत्तं अनुवदति, पुत्तोपि मातरं अनुवदति, पितापि पुत्तं अनुवदति, पुत्तोपि पितरं अनुवदति, भातापि भातरं अनुवदति, भातापि भगिनिं अनुवदति, भगिनीपि भातरं अनुवदति, सहायोपि सहायं अनुवदति—  अयं अनुवादो नो अधिकरणं.
</Paragraph>

<Paragraph number="1754" book="pari">
तत्थ कतमं अधिकरणं नो अनुवादो? आपत्ताधिकरणं किच्चाधिकरणं विवादाधिकरणं—  इदं अधिकरणं नो अनुवादो.
</Paragraph>

<Paragraph number="1755" book="pari">
तत्थ कतमं अधिकरणञ्चेव अनुवादो च? अनुवादाधिकरणं अधिकरणञ्चेव अनुवादो च.
</Paragraph>

</Division>
<Division number="357" book="pari">

<Paragraph number="1756" book="pari">
आपत्ति आपत्ताधिकरणं, आपत्ति नो अधिकरणं, अधिकरणं नो आपत्ति, अधिकरणञ्चेव आपत्ति च? सिया आपत्ति आपत्ताधिकरणं, सिया आपत्ति नो अधिकरणं, सिया अधिकरणं नो आपत्ति, सिया अधिकरणञ्चेव आपत्ति च.
</Paragraph>

<Paragraph number="1757" book="pari">
तत्थ कतमा आपत्ति आपत्ताधिकरणं? पञ्चपि आपत्तिक्खन्धा आपत्ताधिकरणं. सत्तपि आपत्तिक्खन्धा आपत्ताधिकरणं. अयं आपत्ति आपत्ताधिकरणं.
</Paragraph>

<Paragraph number="1758" book="pari">
तत्थ कतमा आपत्ति नो अधिकरणं? सोतापत्ति समापत्ति—  अयं आपत्ति नो अधिकरणं.
</Paragraph>

<Paragraph number="1759" book="pari">
तत्थ कतमं अधिकरणं नो आपत्ति? किच्चाधिकरणं विवादाधिकरणं अनुवादाधिकरणं—  इदं अधिकरणं नो आपत्ति.
</Paragraph>

<Paragraph number="1760" book="pari">
तत्थ कतमं अधिकरणञ्चेव आपत्ति च? आपत्ताधिकरणं अधिकरणञ्चेव आपत्ति च.
</Paragraph>

</Division>
<Division number="358" book="pari">

<Paragraph number="1761" book="pari">
किच्चं किच्चाधिकरणं, किच्चं नो अधिकरणं, अधिकरणं नो किच्चं, अधिकरणञ्चेव किच्चञ्च? सिया किच्चं किच्चाधिकरणं, सिया किच्चं नो अधिकरणं, सिया अधिकरणं नो किच्चं, सिया अधिकरणञ्चेव किच्चञ्च.
</Paragraph>

<Paragraph number="1762" book="pari">
तत्थ कतमं किच्चं किच्चाधिकरणं? या संघस्स किच्चयता करणीयता अपलोकनकम्मं ञत्तिकम्मं ञत्तिदुतियकम्मं ञत्तिचतुत्थकम्मं—  इदं किच्चं किच्चाधिकरणं.
</Paragraph>

<Paragraph number="1763" book="pari">
तत्थ कतमं किच्चं नो अधिकरणं? आचरियकिच्चं उपज्झायकिच्चं समानुपज्झायकिच्चं समानाचरियकिच्चं—  इदं किच्चं नो अधिकरणं.
</Paragraph>

<Paragraph number="1764" book="pari">
तत्थ कतमं अधिकरणं नो किच्चं? विवादाधिकरणं अनुवादाधिकरणं आपत्ताधिकरणं—  इदं अधिकरणं नो किच्चं.
</Paragraph>

<Paragraph number="1765" book="pari">
तत्थ कतमं अधिकरणञ्चेव किच्चञ्च? किच्चाधिकरणं अधिकरणञ्चेव किच्चं चाति.

</Paragraph>
</Division>

<Paragraph number="1766" type="center" book="pari">
अधिकरणभेदं निट्ठितं.



</Paragraph>

<Paragraph number="1767" type="center" book="pari">
तस्सुद्दानं


</Paragraph>

<Paragraph number="1768" type="verses" book="pari">
_अधिकरणं उक्कोटा,_  
_आकारा पुग्गलेन च;_  
_निदानहेतुपच्चया,_  
_मूलं समुट्ठानेन च._  

</Paragraph>

<Paragraph number="1769" type="verses" book="pari">
_आपत्ति होति यत्थ च,_  
_संसट्ठा निदानेन च;_  
_हेतुपच्चयमूलानि,_  
_समुट्ठानेन ब्यञ्जना;_  
_विवादो अधिकरणन्ति,_  
_भेदाधिकरणे इदन्ति._
</Paragraph>