---
title: "8.2 आदिमज्झन्तविस्सज्जना"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="333" book="pari">

<Paragraph number="1594" book="pari">
उपोसथकम्मस्स को आदि, किं मज्झे, किं परियोसानन्ति? उपोसथकम्मस्स सामग्गी आदि, किरिया मज्झे, निट्ठानं परियोसानं.
</Paragraph>

<Paragraph number="1595" book="pari">
पवारणाकम्मस्स को आदि, किं मज्झे, किं परियोसानन्ति? पवारणाकम्मस्स सामग्गी आदि, किरिया मज्झे, निट्ठानं परियोसानं.
</Paragraph>

<Paragraph number="1596" book="pari">
तज्जनीयकम्मस्स को आदि, किं मज्झे, किं परियोसानन्ति? तज्जनीयकम्मस्स वत्थु च पुग्गलो च आदि, ञत्ति मज्झे, कम्मवाचा परियोसानं.
</Paragraph>

<Paragraph number="1597" book="pari">
नियस्सकम्मस्स …पे…  पब्बाजनीयकम्मस्स …पे…  पटिसारणीयकम्मस्स …पे…  उक्खेपनीयकम्मस्स …पे…  परिवासदानस्स …पे…  मूलायपटिकस्सनाय …पे…  मानत्तदानस्स …पे…  अब्भानस्स को आदि, किं मज्झे, किं परियोसानन्ति? अब्भानस्स वत्थु च पुग्गलो च आदि, ञत्ति मज्झे, कम्मवाचा परियोसानं.
</Paragraph>

<Paragraph number="1598" book="pari">
उपसम्पदाकम्मस्स को आदि, किं मज्झे, किं परियोसानन्ति? उपसम्पदाकम्मस्स पुग्गलो आदि, ञत्ति मज्झे, कम्मवाचा परियोसानं.
</Paragraph>

<Paragraph number="1599" book="pari">
तज्जनीयकम्मस्स पटिप्पस्सद्धिया को आदि, किं मज्झे, किं परियोसानन्ति? तज्जनीयकम्मस्स पटिप्पस्सद्धिया सम्मावत्तना आदि, ञत्ति मज्झे, कम्मवाचा परियोसानं.
</Paragraph>

<Paragraph number="1600" book="pari">
नियस्सकम्मस्स …पे…  पब्बाजनीयकम्मस्स …पे…  पटिसारणीयकम्मस्स …पे…  उक्खेपनीयकम्मस्स पटिप्पस्सद्धिया को आदि, किं मज्झे, किं परियोसानन्ति? उक्खेपनीयकम्मस्स पटिप्पस्सद्धिया सम्मावत्तना आदि, ञत्ति मज्झे, कम्मवाचा परियोसानं.
</Paragraph>

<Paragraph number="1601" book="pari">
सतिविनयस्स को आदि, किं मज्झे, किं परियोसानन्ति? सतिविनयस्स वत्थु च पुग्गलो च आदि, ञत्ति मज्झे, कम्मवाचा परियोसानं.
</Paragraph>

<Paragraph number="1602" book="pari">
अमूळ्हविनयस्स …पे…  तस्सपापियसिकाय …पे…  तिणवत्थारकस्स …पे…  भिक्खुनोवादकसम्मुतिया …पे…  तिचीवरेन अविप्पवाससम्मुतिया …पे…  सन्थतसम्मुतिया …पे…  रूपियछड्डकसम्मुतिया …पे…  साटियग्गाहापकसम्मुतिया …पे…  पत्तग्गाहापकसम्मुतिया …पे…  दण्डसम्मुतिया …पे…  सिक्कासम्मुतिया …पे…  दण्डसिक्कासम्मुतिया को आदि, किं मज्झे, किं परियोसानन्ति? दण्डसिक्कासम्मुतिया वत्थु च पुग्गलो च आदि, ञत्ति मज्झे, कम्मवाचा परियोसानं.

</Paragraph>
</Division>

<Paragraph number="1603" type="center" book="pari">
उपोसथादिपुच्छाविस्सज्जना निट्ठिता.
</Paragraph>