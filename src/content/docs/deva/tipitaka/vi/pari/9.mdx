---
title: "9 अत्थवसपकरण"
tableOfContents: false
sidebar:
  order: 22
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="334" book="pari">

<Paragraph number="1604" book="pari">
दस अत्थवसे पटिच्च तथागतेन सावकानं सिक्खापदं पञ्ञत्तं—  संघसुट्ठुताय, संघफासुताय, दुम्मङ्कूनं पुग्गलानं निग्गहाय, पेसलानं भिक्खूनं फासुविहाराय, दिट्ठधम्मिकानं आसवानं संवराय, सम्परायिकानं आसवानं पटिघाताय, अप्पसन्नानं पसादाय, पसन्नानं भिय्योभावाय, सद्धम्मट्ठितिया विनयानुग्गहाय.
</Paragraph>

<Paragraph number="1605" book="pari">
यं संघसुट्ठु तं संघफासु. यं संघफासु तं दुम्मङ्कूनं पुग्गलानं निग्गहाय. यं दुम्मङ्कूनं पुग्गलानं निग्गहाय तं पेसलानं भिक्खूनं फासुविहाराय. यं पेसलानं भिक्खूनं फासुविहाराय तं दिट्ठधम्मिकानं आसवानं संवराय. यं दिट्ठधम्मिकानं आसवानं संवराय तं सम्परायिकानं आसवानं पटिघाताय. यं सम्परायिकानं आसवानं पटिघाताय तं अप्पसन्नानं पसादाय. यं अप्पसन्नानं पसादाय तं पसन्नानं भिय्योभावाय. यं पसन्नानं भिय्योभावाय तं सद्धम्मट्ठितिया. यं सद्धम्मट्ठितिया तं विनयानुग्गहाय.
</Paragraph>

<Paragraph number="1606" book="pari">
यं संघसुट्ठु तं संघफासु. यं संघसुट्ठु तं दुम्मङ्कूनं पुग्गलानं निग्गहाय. यं संघसुट्ठु तं पेसलानं भिक्खूनं फासुविहाराय. यं संघसुट्ठु तं दिट्ठधम्मिकानं आसवानं संवराय. यं संघसुट्ठु तं सम्परायिकानं आसवानं पटिघाताय. यं संघसुट्ठु तं अप्पसन्नानं पसादाय. यं संघसुट्ठु तं पसन्नानं भिय्योभावाय. यं संघसुट्ठु तं सद्धम्मट्ठितिया. यं संघसुट्ठु तं विनयानुग्गहाय.
</Paragraph>

<Paragraph number="1607" book="pari">
यं संघफासु तं दुम्मङ्कूनं पुग्गलानं निग्गहाय. यं संघफासु तं पेसलानं भिक्खूनं फासुविहाराय. यं संघफासु तं दिट्ठधम्मिकानं आसवानं संवराय. यं संघफासु तं सम्परायिकानं आसवानं पटिघाताय. यं संघफासु तं अप्पसन्नानं पसादाय. यं संघफासु तं पसन्नानं भिय्योभावाय. यं संघफासु तं सद्धम्मट्ठितिया. यं संघफासु तं विनयानुग्गहाय. यं संघफासु तं संघसुट्ठु.
</Paragraph>

<Paragraph number="1608" book="pari">
यं दुम्मङ्कूनं पुग्गलानं निग्गहाय …पे…  यं पेसलानं भिक्खूनं फासुविहाराय…  यं दिट्ठधम्मिकानं आसवानं संवराय…  यं सम्परायिकानं आसवानं पटिघाताय…  यं अप्पसन्नानं पसादाय…  यं पसन्नानं भिय्योभावाय…  यं सद्धम्मट्ठितिया…  यं विनयानुग्गहाय तं संघसुट्ठु. यं विनयानुग्गहाय तं संघफासु. यं विनयानुग्गहाय तं दुम्मङ्कूनं पुग्गलानं निग्गहाय. यं विनयानुग्गहाय तं पेसलानं भिक्खूनं फासुविहाराय. यं विनयानुग्गहाय तं दिट्ठधम्मिकानं आसवानं संवराय. यं विनयानुग्गहाय तं सम्परायिकानं आसवानं पटिघाताय. यं विनयानुग्गहाय तं अप्पसन्नानं पसादाय. यं विनयानुग्गहाय तं पसन्नानं भिय्योभावाय. यं विनयानुग्गहाय तं सद्धम्मट्ठितियाति.
</Paragraph>

<Paragraph number="1609" type="verses" book="pari">
_अत्थसतं धम्मसतं,_  
_द्वे च निरुत्तिसतानि;_  
_चत्तारि ञाणसतानि,_  
_अत्थवसे पकरणेति._  


</Paragraph>
</Division>

<Paragraph number="1610" type="center" book="pari">
अत्थवसपकरणं निट्ठितं.

  
महावग्गो निट्ठितो.



</Paragraph>

<Paragraph number="1611" type="center" book="pari">
तस्सुद्दानं


</Paragraph>

<Paragraph number="1612" type="verses" book="pari">
_पठमं अट्ठपुच्छायं,_  
_पच्चयेसु पुनट्ठ च;_  
_भिक्खूनं सोळस एते,_  
_भिक्खुनीनञ्च सोळस._  

</Paragraph>

<Paragraph number="1613" type="verses" book="pari">
_पेय्यालअन्तरा भेदा,_  
_एकुत्तरिकमेव च;_  
_पवारणत्थवसिका,_  
_महावग्गस्स सङ्गहोति._  


</Paragraph>

<Paragraph number="1614" type="center" book="pari">
अत्थवसपकरणं निट्ठितं.
</Paragraph>