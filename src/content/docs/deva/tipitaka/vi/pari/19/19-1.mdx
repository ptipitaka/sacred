---
title: "19.1 कायिकादिआपत्ति"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="474" book="pari">

<Paragraph number="2232" type="verses" book="pari">
_कति आपत्तियो कायिका,_  
_कति वाचसिका कता;_  
_छादेन्तस्स कति आपत्तियो,_  
_कति संसग्गपच्चया._  

</Paragraph>

<Paragraph number="2233" type="verses" book="pari">
_छापत्तियो कायिका,_  
_छ वाचसिका कता;_  
_छादेन्तस्स तिस्सो आपत्तियो,_  
_पञ्च संसग्गपच्चया._  

</Paragraph>

<Paragraph number="2234" type="verses" book="pari">
_अरुणुग्गे कति आपत्तियो,_  
_कति यावततियका;_  
_कतेत्थ अट्ठ वत्थुका,_  
_कतिहि सब्बसङ्गहो._  

</Paragraph>

<Paragraph number="2235" type="verses" book="pari">
_अरुणुग्गे तिस्सो आपत्तियो,_  
_द्वे यावततियका;_  
_एकेत्थ अट्ठ वत्थुका,_  
_एकेन सब्बसङ्गहो._  

</Paragraph>

<Paragraph number="2236" type="verses" book="pari">
_विनयस्स कति मूलानि,_  
_यानि बुद्धेन पञ्ञत्ता;_  
_विनयगरुका कति वुत्ता,_  
_दुट्ठुल्लच्छादना कति._  

</Paragraph>

<Paragraph number="2237" type="verses" book="pari">
_विनयस्स द्वे मूलानि,_  
_यानि बुद्धेन पञ्ञत्ता;_  
_विनयगरुका द्वे वुत्ता,_  
_द्वे दुट्ठुल्लच्छादना._  

</Paragraph>

<Paragraph number="2238" type="verses" book="pari">
_गामन्तरे कति आपत्तियो,_  
_कति नदिपारपच्चया;_  
_कतिमंसेसु थुल्लच्चयं,_  
_कतिमंसेसु दुक्कटं._  

</Paragraph>

<Paragraph number="2239" type="verses" book="pari">
_गामन्तरे चतस्सो आपत्तियो,_  
_चतस्सो नदिपारपच्चया;_  
_एकमंसे थुल्लच्चयं,_  
_नवमंसेसु दुक्कटं._  

</Paragraph>

<Paragraph number="2240" type="verses" book="pari">
_कति वाचसिका रत्तिं,_  
_कति वाचसिका दिवा;_  
_ददमानस्स कति आपत्तियो,_  
_पटिग्गण्हन्तस्स कित्तका._  

</Paragraph>

<Paragraph number="2241" type="verses" book="pari">
_द्वे वाचसिका रत्तिं,_  
_द्वे वाचसिका दिवा;_  
_ददमानस्स तिस्सो आपत्तियो,_  
_चत्तारो च पटिग्गहे._
</Paragraph>
</Division>