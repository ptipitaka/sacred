---
title: "19.3 पाचित्तिय"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="476" book="pari">

<Paragraph number="2262" type="verses" book="pari">
_कति पाचित्तियानि,_  
_सब्बानि नानावत्थुकानि;_  
_अपुब्बं अचरिमं,_  
_आपज्जेय्य एकतो._  

</Paragraph>

<Paragraph number="2263" type="verses" book="pari">
_पञ्च पाचित्तियानि,_  
_सब्बानि नानावत्थुकानि;_  
_अपुब्बं अचरिमं,_  
_आपज्जेय्य एकतो._  

</Paragraph>

<Paragraph number="2264" type="verses" book="pari">
_कति पाचित्तियानि,_  
_सब्बानि नानावत्थुकानि;_  
_अपुब्बं अचरिमं,_  
_आपज्जेय्य एकतो._  

</Paragraph>

<Paragraph number="2265" type="verses" book="pari">
_नव पाचित्तियानि,_  
_सब्बानि नानावत्थुकानि;_  
_अपुब्बं अचरिमं,_  
_आपज्जेय्य एकतो._  

</Paragraph>

<Paragraph number="2266" type="verses" book="pari">
_कति पाचित्तियानि,_  
_सब्बानि नानावत्थुकानि;_  
_कति वाचाय देसेय्य,_  
_वुत्ता आदिच्चबन्धुना._  

</Paragraph>

<Paragraph number="2267" type="verses" book="pari">
_पञ्च पाचित्तियानि,_  
_सब्बानि नानावत्थुकानि;_  
_एकवाचाय देसेय्य,_  
_वुत्ता आदिच्चबन्धुना._  

</Paragraph>

<Paragraph number="2268" type="verses" book="pari">
_कति पाचित्तियानि,_  
_सब्बानि नानावत्थुकानि;_  
_कति वाचाय देसेय्य,_  
_वुत्ता आदिच्चबन्धुना._  

</Paragraph>

<Paragraph number="2269" type="verses" book="pari">
_नव पाचित्तियानि,_  
_सब्बानि नानावत्थुकानि;_  
_एकवाचाय देसेय्य,_  
_वुत्ता आदिच्चबन्धुना._  

</Paragraph>

<Paragraph number="2270" type="verses" book="pari">
_कति पाचित्तियानि,_  
_सब्बानि नानावत्थुकानि;_  
_किञ्च कित्तेत्वा देसेय्य,_  
_वुत्ता आदिच्चबन्धुना._  

</Paragraph>

<Paragraph number="2271" type="verses" book="pari">
_पञ्च पाचित्तियानि,_  
_सब्बानि नानावत्थुकानि;_  
_वत्थुं कित्तेत्वा देसेय्य,_  
_वुत्ता आदिच्चबन्धुना._  

</Paragraph>

<Paragraph number="2272" type="verses" book="pari">
_कति पाचित्तियानि,_  
_सब्बानि नानावत्थुकानि;_  
_किञ्च कित्तेत्वा देसेय्य,_  
_वुत्ता आदिच्चबन्धुना._  

</Paragraph>

<Paragraph number="2273" type="verses" book="pari">
_नव पाचित्तियानि,_  
_सब्बानि नानावत्थुकानि;_  
_वत्थुं कित्तेत्वा देसेय्य,_  
_वुत्ता आदिच्चबन्धुना._  

</Paragraph>

<Paragraph number="2274" type="verses" book="pari">
_यावततियके कति आपत्तियो,_  
_कति वोहारपच्चया;_  
_खादन्तस्स कति आपत्तियो,_  
_कति भोजनपच्चया._  

</Paragraph>

<Paragraph number="2275" type="verses" book="pari">
_यावततियके तिस्सो आपत्तियो,_  
_छ वोहारपच्चया;_  
_खादन्तस्स तिस्सो आपत्तियो,_  
_पञ्च भोजनपच्चया._  

</Paragraph>

<Paragraph number="2276" type="verses" book="pari">
_सब्बा यावततियका,_  
_कति ठानानि गच्छन्ति;_  
_कतिनञ्चेव आपत्ति,_  
_कतिनं अधिकरणेन च._  

</Paragraph>

<Paragraph number="2277" type="verses" book="pari">
_सब्बा यावततियका,_  
_पञ्च ठानानि गच्छन्ति;_  
_पञ्चन्नञ्चेव आपत्ति,_  
_पञ्चन्नं अधिकरणेन च._  

</Paragraph>

<Paragraph number="2278" type="verses" book="pari">
_कतिनं विनिच्छयो होति,_  
_कतिनं वूपसमेन च;_  
_कतिनञ्चेव अनापत्ति,_  
_कतिहि ठानेहि सोभति._  

</Paragraph>

<Paragraph number="2279" type="verses" book="pari">
_पञ्चन्नं विनिच्छयो होति,_  
_पञ्चन्नं वूपसमेन च;_  
_पञ्चन्नञ्चेव अनापत्ति,_  
_तीहि ठानेहि सोभति._  

</Paragraph>

<Paragraph number="2280" type="verses" book="pari">
_कति कायिका रत्तिं,_  
_कति कायिका दिवा;_  
_निज्झायन्तस्स कति आपत्ति,_  
_कति पिण्डपातपच्चया._  

</Paragraph>

<Paragraph number="2281" type="verses" book="pari">
_द्वे कायिका रत्तिं,_  
_द्वे कायिका दिवा;_  
_निज्झायन्तस्स एका आपत्ति,_  
_एका पिण्डपातपच्चया._  

</Paragraph>

<Paragraph number="2282" type="verses" book="pari">
_कतानिसंसे सम्पस्सं,_  
_परेसं सद्धाय देसये;_  
उक्खित्तका कति वुत्ता,_  
_कति सम्मावत्तना._  

</Paragraph>

<Paragraph number="2283" type="verses" book="pari">
_अट्ठानिसंसे सम्पस्सं,_  
_परेसं सद्धाय देसये;_  
उक्खित्तका तयो वुत्ता,_  
_तेचत्तालीस सम्मावत्तना._  

</Paragraph>

<Paragraph number="2284" type="verses" book="pari">
_कति ठाने मुसावादो,_  
_कति परमन्ति वुच्चति;_  
_कति पाटिदेसनीया,_  
_कतिनं देसनाय च._  

</Paragraph>

<Paragraph number="2285" type="verses" book="pari">
_पञ्च ठाने मुसावादो,_  
_चुद्दस परमन्ति वुच्चति;_  
_द्वादस पाटिदेसनीया,_  
_चतुन्नं देसनाय च._  

</Paragraph>

<Paragraph number="2286" type="verses" book="pari">
_कतङ्गिको मुसावादो,_  
_कति उपोसथङ्गानि;_  
_कति दूतेय्यङ्गानि,_  
_कति तित्थियवत्तना._  

</Paragraph>

<Paragraph number="2287" type="verses" book="pari">
_अट्ठङ्गिको मुसावादो,_  
_अट्ठ उपोसथङ्गानि;_  
_अट्ठ दूतेय्यङ्गानि,_  
_अट्ठ तित्थियवत्तना._  

</Paragraph>

<Paragraph number="2288" type="verses" book="pari">
_कतिवाचिका उपसम्पदा,_  
_कतिनं पच्चुट्ठातब्बं;_  
_कतिनं आसनं दातब्बं,_  
_भिक्खुनोवादको कतिहि._  

</Paragraph>

<Paragraph number="2289" type="verses" book="pari">
_अट्ठवाचिका उपसम्पदा,_  
_अट्ठन्नं पच्चुट्ठातब्बं;_  
_अट्ठन्नं आसनं दातब्बं,_  
_भिक्खुनोवादको अट्ठहि._  

</Paragraph>

<Paragraph number="2290" type="verses" book="pari">
_कतिनं छेज्जं होति,_  
_कतिनं थुल्लच्चयं;_  
_कतिनञ्चेव अनापत्ति,_  
_सब्बेसं एकवत्थुका._  

</Paragraph>

<Paragraph number="2291" type="verses" book="pari">
_एकस्स छेज्जं होति,_  
_चतुन्नं थुल्लच्चयं;_  
_चतुन्नञ्चेव अनापत्ति,_  
_सब्बेसं एकवत्थुका._  

</Paragraph>

<Paragraph number="2292" type="verses" book="pari">
_कति आघातवत्थूनि,_  
_कतिहि संघो भिज्जति;_  
_कतेत्थ पठमापत्तिका,_  
_ञत्तिया करणा कति._  

</Paragraph>

<Paragraph number="2293" type="verses" book="pari">
_नव आघातवत्थूनि,_  
_नवहि संघो भिज्जति;_  
_नवेत्थ पठमापत्तिका,_  
_ञत्तिया करणा नव._
</Paragraph>
</Division>