---
title: "19.5 सोळसकम्मादि"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="478" book="pari">

<Paragraph number="2316" type="verses" book="pari">
_कति कम्मानि वुत्तानि,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2317" type="verses" book="pari">
_सोळस कम्मानि वुत्तानि,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2318" type="verses" book="pari">
_कति कम्मदोसा वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2319" type="verses" book="pari">
_द्वादस कम्मदोसा वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2320" type="verses" book="pari">
_कति कम्मसम्पत्तियो वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2321" type="verses" book="pari">
_चतस्सो कम्मसम्पत्तियो वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2322" type="verses" book="pari">
_कति कम्मानि वुत्तानि,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2323" type="verses" book="pari">
_छ कम्मानि वुत्तानि,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2324" type="verses" book="pari">
_कति कम्मानि वुत्तानि,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2325" type="verses" book="pari">
_चत्तारि कम्मानि वुत्तानि,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2326" type="verses" book="pari">
_कति पाराजिका वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2327" type="verses" book="pari">
_अट्ठ पाराजिका वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2328" type="verses" book="pari">
_कति संघादिसेसा वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2329" type="verses" book="pari">
_तेवीस संघादिसेसा वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2330" type="verses" book="pari">
_कति अनियता वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2331" type="verses" book="pari">
_द्वे अनियता वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2332" type="verses" book="pari">
_कति निस्सग्गिया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2333" type="verses" book="pari">
_द्वेचत्तालीस निस्सग्गिया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2334" type="verses" book="pari">
_कति पाचित्तिया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2335" type="verses" book="pari">
_अट्ठासीतिसतं पाचित्तिया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2336" type="verses" book="pari">
_कति पाटिदेसनीया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2337" type="verses" book="pari">
_द्वादस पाटिदेसनीया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2338" type="verses" book="pari">
_कति सेखिया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोम ते._  

</Paragraph>

<Paragraph number="2339" type="verses" book="pari">
_पञ्चसत्तति सेखिया वुत्ता,_  
_बुद्धेनादिच्चबन्धुना;_  
_विनयं पटिजानन्तस्स,_  
_विनयानि सुणोहि मे._  

</Paragraph>

<Paragraph number="2340" type="verses" book="pari">
_याव सुपुच्छितं तया,_  
_याव सुविस्सज्जितं मया;_  
_पुच्छाविस्सज्जनाय वा,_  
_नत्थि किञ्चि असुत्तकन्ति._  


</Paragraph>
</Division>

<Paragraph number="2341" type="center" book="pari">
दुतियगाथासङ्गणिकं निट्ठितं.
</Paragraph>