---
title: "15.7 पुच्छाविभाग"
tableOfContents: false
sidebar:
  order: 7
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="398" book="pari">

<Paragraph number="1870" book="pari">
किं ते दिट्ठन्ति कतमा पुच्छा? किन्ति ते दिट्ठन्ति कतमा पुच्छा? कदा ते दिट्ठन्ति कतमा पुच्छा? कत्थ ते दिट्ठन्ति कतमा पुच्छा?
</Paragraph>

</Division>
<Division number="399" book="pari">

<Paragraph number="1871" book="pari">
<Emphasis>किं ते दिट्ठन्</Emphasis>ति वत्थुपुच्छा, विपत्तिपुच्छा, आपत्तिपुच्छा, अज्झाचारपुच्छा. वत्थुपुच्छाति—  अट्ठपाराजिकानं वत्थुपुच्छा, तेवीससंघादिसेसानं वत्थुपुच्छा, द्वेअनियतानं वत्थुपुच्छा, द्वेचत्तारीसनिस्सग्गियानं वत्थुपुच्छा, अट्ठासीतिसतपाचित्तियानं वत्थुपुच्छा, द्वादसपाटिदेसनीयानं वत्थुपुच्छा, दुक्कटानं वत्थुपुच्छा, दुब्भासितानं वत्थुपुच्छा. विपत्तिपुच्छाति—  सीलविपत्तिपुच्छा, आचारविपत्तिपुच्छा, दिट्ठिविपत्तिपुच्छा, आजीवविपत्तिपुच्छा. आपत्तिपुच्छाति—  पाराजिकापत्तिपुच्छा, संघादिसेसापत्तिपुच्छा, थुल्लच्चयापत्तिपुच्छा, पाचित्तियापत्तिपुच्छा, पाटिदेसनीयापत्तिपुच्छा, दुक्कटापत्तिपुच्छा, दुब्भासितापत्तिपुच्छा. अज्झाचारपुच्छाति—  द्वयंद्वयसमापत्तिपुच्छा.
</Paragraph>

</Division>
<Division number="400" book="pari">

<Paragraph number="1872" book="pari">
<Emphasis>किन्ति ते दिट्ठन्</Emphasis>ति लिङ्गपुच्छा, इरियापथपुच्छा, आकारपुच्छा, विप्पकारपुच्छा. लिङ्गपुच्छाति—  दीघं वा रस्सं वा कण्हं वा ओदातं वा. इरियापथपुच्छाति गच्छन्तं वा ठितं वा निसिन्नं वा निपन्नं वा. आकारपुच्छाति गिहिलिङ्गे वा तित्थियलिङ्गे वा पब्बजितलिङ्गे वा. विप्पकारपुच्छाति गच्छन्तं वा ठितं वा निसिन्नं वा निपन्नं वा.
</Paragraph>

</Division>
<Division number="401" book="pari">

<Paragraph number="1873" book="pari">
<Emphasis>कदा ते दिट्ठन्</Emphasis>ति कालपुच्छा, समयपुच्छा, दिवसपुच्छा, उतुपुच्छा. कालपुच्छाति पुब्बण्हकाले वा मज्झन्हिककाले वा सायन्हकाले वा. समयपुच्छाति पुब्बण्हसमये वा मज्झन्हिकसमये वा सायन्हसमये वा. दिवसपुच्छाति पुरेभत्तं वा पच्छाभत्तं वा रत्तिं वा दिवा वा काळे वा जुण्हे वा. उतुपुच्छाति हेमन्ते वा गिम्हे वा वस्से वा.
</Paragraph>

</Division>
<Division number="402" book="pari">

<Paragraph number="1874" book="pari">
<Emphasis>कत्थ ते दिट्ठन्</Emphasis>ति ठानपुच्छा, भूमिपुच्छा, ओकासपुच्छा, पदेसपुच्छा. ठानपुच्छाति भूमिया वा पथविया वा धरणिया वा जगतिया वा. भूमिपुच्छाति भूमिया वा पथविया वा पब्बते वा पासाणे वा पासादे वा. ओकासपुच्छाति पुरत्थिमे वा ओकासे पच्छिमे वा ओकासे उत्तरे वा ओकासे दक्खिणे वा ओकासे. पदेसपुच्छाति पुरत्थिमे वा पदेसे पच्छिमे वा पदेसे उत्तरे वा पदेसे दक्खिणे वा पदेसेति.

</Paragraph>
</Division>

<Paragraph number="1875" type="center" book="pari">
महासङ्गामं निट्ठितं.



</Paragraph>

<Paragraph number="1876" type="center" book="pari">
तस्सुद्दानं


</Paragraph>

<Paragraph number="1877" type="verses" book="pari">
_वत्थु निदानं आकारो,_  
_पुब्बापरं कताकतं;_  
_कम्माधिकरणञ्चेव,_  
_समथो छन्दगामि च._  

</Paragraph>

<Paragraph number="1878" type="verses" book="pari">
_दोसा मोहा भया चेव,_  
_सञ्ञा निज्झापनेन च;_  
_पेक्खा पसादे पक्खोम्हि,_  
_सुतथेरतरेन च._  

</Paragraph>

<Paragraph number="1879" type="verses" book="pari">
_असम्पत्तञ्च सम्पत्तं,_  
_धम्मेन विनयेन च;_  
_सत्थुस्स सासनेनापि,_  
_महासङ्गामञापनाति._
</Paragraph>