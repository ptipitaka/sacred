---
title: "2.1.2.4.6 आरामवग्ग"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="236" book="pari">

<Paragraph number="932" book="pari">
जानं सभिक्खुकं आरामं अनापुच्छा पविसन्ती द्वे आपत्तियो आपज्जति. पठमं पादं परिक्खेपं अतिक्कामेति, आपत्ति दुक्कटस्स; दुतियं पादं अतिक्कामेति, आपत्ति पाचित्तियस्स. (1)
</Paragraph>

<Paragraph number="933" book="pari">
भिक्खुं अक्कोसन्ती परिभासन्ती द्वे आपत्तियो आपज्जति. अक्कोसति, पयोगे दुक्कटं; अक्कोसिते, आपत्ति पाचित्तियस्स. (2)
</Paragraph>

<Paragraph number="934" book="pari">
चण्डीकता गणं परिभासन्ती द्वे आपत्तियो आपज्जति. परिभासति, पयोगे दुक्कटं; परिभासिते, आपत्ति पाचित्तियस्स. (3)
</Paragraph>

<Paragraph number="935" book="pari">
निमन्तिता वा पवारिता वा खादनीयं वा भोजनीयं वा भुञ्जन्ती द्वे आपत्तियो आपज्जति. “खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (4)
</Paragraph>

<Paragraph number="936" book="pari">
कुलं मच्छरायन्ती द्वे आपत्तियो आपज्जति. मच्छरायति, पयोगे दुक्कटं; मच्छरिते, आपत्ति पाचित्तियस्स. (5)
</Paragraph>

<Paragraph number="937" book="pari">
अभिक्खुके आवासे वस्सं वसन्ती द्वे आपत्तियो आपज्जति. “वस्सं वसिस्सामी”ति सेनासनं पञ्ञपेति पानीयं परिभोजनीयं उपट्ठपेति परिवेणं सम्मज्जति, आपत्ति दुक्कटस्स; सह अरुणुग्गमना आपत्ति पाचित्तियस्स. (6)
</Paragraph>

<Paragraph number="938" book="pari">
वस्संवुट्ठा भिक्खुनी उभतोसंघे तीहि ठानेहि न पवारेन्ती एकं आपत्तिं आपज्जति. पाचित्तियं. (7)
</Paragraph>

<Paragraph number="939" book="pari">
ओवादाय वा संवासाय वा न गच्छन्ती एकं आपत्तिं आपज्जति. पाचित्तियं. (8)
</Paragraph>

<Paragraph number="940" book="pari">
उपोसथम्पि न पुच्छन्ती ओवादम्पि न याचन्ती एकं आपत्तिं आपज्जति. पाचित्तियं. (9)
</Paragraph>

<Paragraph number="941" book="pari">
पसाखे जातं गण्डं वा रुधितं वा अनपलोकेत्वा संघं वा गणं वा पुरिसेन सद्धिं एकेनेका भेदापेन्ती द्वे आपत्तियो आपज्जति. भेदापेति, पयोगे दुक्कटं; भिन्ने, आपत्ति पाचित्तियस्स. (10)

</Paragraph>
</Division>

<Paragraph number="942" type="center" book="pari">
आरामवग्गो छट्ठो.
</Paragraph>