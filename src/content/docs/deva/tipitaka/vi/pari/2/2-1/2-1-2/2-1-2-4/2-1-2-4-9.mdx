---
title: "2.1.2.4.9 छत्तुपाहनवग्ग"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="239" book="pari">

<Paragraph number="968" book="pari">
छत्तुपाहनं धारेन्ती द्वे आपत्तियो आपज्जति. धारेति, पयोगे दुक्कटं; धारिते, आपत्ति पाचित्तियस्स. (1)
</Paragraph>

<Paragraph number="969" book="pari">
यानेन यायन्ती द्वे आपत्तियो आपज्जति. यायति, पयोगे दुक्कटं; यायिते, आपत्ति पाचित्तियस्स. (2)
</Paragraph>

<Paragraph number="970" book="pari">
सङ्घाणिं धारेन्ती द्वे आपत्तियो आपज्जति. धारेति, पयोगे दुक्कटं; धारिते, आपत्ति पाचित्तियस्स. (3)
</Paragraph>

<Paragraph number="971" book="pari">
इत्थालङ्कारं धारेन्ती द्वे आपत्तियो आपज्जति. धारेति, पयोगे दुक्कटं; धारिते, आपत्ति पाचित्तियस्स. (4)
</Paragraph>

<Paragraph number="972" book="pari">
गन्धवण्णकेन नहायन्ती द्वे आपत्तियो आपज्जति. नहायति, पयोगे दुक्कटं; नहानपरियोसाने, आपत्ति पाचित्तियस्स. (5)
</Paragraph>

<Paragraph number="973" book="pari">
वासितकेन पिञ्ञाकेन नहायन्ती द्वे आपत्तियो आपज्जति. नहायति, पयोगे दुक्कटं; नहानपरियोसाने, आपत्ति पाचित्तियस्स. (6)
</Paragraph>

<Paragraph number="974" book="pari">
भिक्खुनिया उम्मद्दापेन्ती परिमद्दापेन्ती द्वे आपत्तियो आपज्जति. उम्मद्दापेति, पयोगे दुक्कटं; उम्मद्दिते, आपत्ति पाचित्तियस्स. (7)
</Paragraph>

<Paragraph number="975" book="pari">
सिक्खमानाय उम्मद्दापेन्ती परिमद्दापेन्ती द्वे आपत्तियो आपज्जति. उम्मद्दापेति, पयोगे दुक्कटं; उम्मद्दिते, आपत्ति पाचित्तियस्स. (8)
</Paragraph>

<Paragraph number="976" book="pari">
सामणेरिया उम्मद्दापेन्ती परिमद्दापेन्ती द्वे आपत्तियो आपज्जति. उम्मद्दापेति, पयोगे दुक्कटं; उम्मद्दिते, आपत्ति पाचित्तियस्स. (9)
</Paragraph>

<Paragraph number="977" book="pari">
गिहिनिया उम्मद्दापेन्ती परिमद्दापेन्ती द्वे आपत्तियो आपज्जति. उम्मद्दापेति, पयोगे दुक्कटं; उम्मद्दिते, आपत्ति पाचित्तियस्स. (10)
</Paragraph>

<Paragraph number="978" book="pari">
भिक्खुस्स पुरतो अनापुच्छा आसने निसीदन्ती द्वे आपत्तियो आपज्जति. निसीदति, पयोगे दुक्कटं; निसिन्ने, आपत्ति पाचित्तियस्स. (11)
</Paragraph>

<Paragraph number="979" book="pari">
अनोकासकतं भिक्खुं पञ्हं पुच्छन्ती द्वे आपत्तियो आपज्जति. पुच्छति, पयोगे दुक्कटं; पुच्छिते, आपत्ति पाचित्तियस्स. (12)
</Paragraph>

<Paragraph number="980" book="pari">
असङ्कच्चिका गामं पविसन्ती द्वे आपत्तियो आपज्जति. पठमं पादं परिक्खेपं अतिक्कामेति, आपत्ति दुक्कटस्स; दुतियं पादं अतिक्कामेति, आपत्ति पाचित्तियस्स. (13)

</Paragraph>
</Division>

<Paragraph number="981" type="center" book="pari">
छत्तुपाहनवग्गो नवमो.

  
खुद्दकं निट्ठितं.
</Paragraph>