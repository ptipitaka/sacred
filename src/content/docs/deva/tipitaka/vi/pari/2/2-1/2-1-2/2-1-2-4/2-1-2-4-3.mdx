---
title: "2.1.2.4.3 नहानवग्ग"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="233" book="pari">

<Paragraph number="899" book="pari">
नग्गा नहायन्ती द्वे आपत्तियो आपज्जति. नहायति, पयोगे दुक्कटं; नहानपरियोसाने आपत्ति पाचित्तियस्स. (1)
</Paragraph>

<Paragraph number="900" book="pari">
पमाणातिक्कन्तं उदकसाटिकं कारापेन्ती द्वे आपत्तियो आपज्जति. कारापेति, पयोगे दुक्कटं; कारापिते, आपत्ति पाचित्तियस्स. (2)
</Paragraph>

<Paragraph number="901" book="pari">
भिक्खुनिया चीवरं विसिब्बेत्वा वा विसिब्बापेत्वा वा नेव सिब्बेन्ती न सिब्बापनाय उस्सुक्कं करोन्ती एकं आपत्तिं आपज्जति. पाचित्तियं. (3)
</Paragraph>

<Paragraph number="902" book="pari">
पञ्चाहिकं सङ्घाटिचारं अतिक्कामेन्ती एकं आपत्तिं आपज्जति. पाचित्तियं. (4)
</Paragraph>

<Paragraph number="903" book="pari">
चीवरसङ्कमनीयं धारेन्ती द्वे आपत्तियो आपज्जति. धारेति, पयोगे दुक्कटं; धारिते, आपत्ति पाचित्तियस्स. (5)
</Paragraph>

<Paragraph number="904" book="pari">
गणस्स चीवरलाभं अन्तरायं करोन्ती द्वे आपत्तियो आपज्जति. करोति, पयोगे दुक्कटं; कते, आपत्ति पाचित्तियस्स. (6)
</Paragraph>

<Paragraph number="905" book="pari">
धम्मिकं चीवरविभङ्गं पटिबाहन्ती द्वे आपत्तियो आपज्जति. पटिबाहति, पयोगे दुक्कटं; पटिबाहिते, आपत्ति पाचित्तियस्स. (7)
</Paragraph>

<Paragraph number="906" book="pari">
अगारिकस्स वा परिब्बाजकस्स वा परिब्बाजिकाय वा समणचीवरं देन्ती द्वे आपत्तियो आपज्जति. देति, पयोगे दुक्कटं; दिन्ने, आपत्ति पाचित्तियस्स. (8)
</Paragraph>

<Paragraph number="907" book="pari">
दुब्बलचीवरपच्चासाय चीवरकालसमयं अतिक्कामेन्ती द्वे आपत्तियो आपज्जति. अतिक्कामेति, पयोगे दुक्कटं; अतिक्कामिते, आपत्ति पाचित्तियस्स. (9)
</Paragraph>

<Paragraph number="908" book="pari">
धम्मिकं कथिनुद्धारं पटिबाहन्ती द्वे आपत्तियो आपज्जति. पटिबाहति, पयोगे दुक्कटं; पटिबाहिते, आपत्ति पाचित्तियस्स. (10)

</Paragraph>
</Division>

<Paragraph number="909" type="center" book="pari">
नहानवग्गो ततियो.
</Paragraph>