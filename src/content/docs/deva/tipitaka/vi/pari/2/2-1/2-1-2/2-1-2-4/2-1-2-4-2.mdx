---
title: "2.1.2.4.2 रत्तन्धकारवग्ग"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="232" book="pari">

<Paragraph number="888" book="pari">
रत्तन्धकारे अप्पदीपे पुरिसेन सद्धिं एकेनेका सन्तिट्ठन्ती द्वे आपत्तियो आपज्जति. हत्थपासे तिट्ठति, आपत्ति पाचित्तियस्स; हत्थपासं विजहित्वा तिट्ठति, आपत्ति दुक्कटस्स. (1)
</Paragraph>

<Paragraph number="889" book="pari">
पटिच्छन्ने ओकासे पुरिसेन सद्धिं एकेनेका सन्तिट्ठन्ती द्वे आपत्तियो आपज्जति. हत्थपासे तिट्ठति, आपत्ति पाचित्तियस्स; हत्थपासं विजहित्वा तिट्ठति, आपत्ति दुक्कटस्स. (2)
</Paragraph>

<Paragraph number="890" book="pari">
अज्झोकासे पुरिसेन सद्धिं एकेनेका सन्तिट्ठन्ती द्वे आपत्तियो आपज्जति. हत्थपासे तिट्ठति, आपत्ति पाचित्तियस्स; हत्थपासं विजहित्वा तिट्ठति, आपत्ति दुक्कटस्स. (3)
</Paragraph>

<Paragraph number="891" book="pari">
रथिकाय वा ब्यूहे वा सिङ्घाटके वा पुरिसेन सद्धिं एकेनेका सन्तिट्ठन्ती द्वे आपत्तियो आपज्जति. हत्थपासे तिट्ठति, आपत्ति पाचित्तियस्स; हत्थपासं विजहित्वा तिट्ठति, आपत्ति दुक्कटस्स. (4)
</Paragraph>

<Paragraph number="892" book="pari">
पुरेभत्तं कुलानि उपसङ्कमित्वा आसने निसीदित्वा सामिके अनापुच्छा पक्कमन्ती द्वे आपत्तियो आपज्जति. पठमं पादं अनोवस्सकं अतिक्कामेति, आपत्ति दुक्कटस्स; दुतियं पादं अतिक्कामेति, आपत्ति पाचित्तियस्स. (5)
</Paragraph>

<Paragraph number="893" book="pari">
पच्छाभत्तं कुलानि उपसङ्कमित्वा सामिके अनापुच्छा आसने निसीदन्ती द्वे आपत्तियो आपज्जति. निसीदति, पयोगे दुक्कटं; निसिन्ने आपत्ति पाचित्तियस्स. (6)
</Paragraph>

<Paragraph number="894" book="pari">
विकाले कुलानि उपसङ्कमित्वा सामिके अनापुच्छा सेय्यं सन्थरित्वा वा सन्थरापेत्वा वा अभिनिसीदन्ती द्वे आपत्तियो आपज्जति. अभिनिसीदति, पयोगे दुक्कटं; अभिनिसिन्ने आपत्ति पाचित्तियस्स. (7)
</Paragraph>

<Paragraph number="895" book="pari">
दुग्गहितेन दूपधारितेन परं उज्झापेन्ती द्वे आपत्तियो आपज्जति. उज्झापेति, पयोगे दुक्कटं; उज्झापिते आपत्ति पाचित्तियस्स. (8)
</Paragraph>

<Paragraph number="896" book="pari">
अत्तानं वा परं वा निरयेन वा ब्रह्मचरियेन वा अभिसपन्ती द्वे आपत्तियो आपज्जति. अभिसपति, पयोगे दुक्कटं; अभिसपिते आपत्ति पाचित्तियस्स. (9)
</Paragraph>

<Paragraph number="897" book="pari">
अत्तानं वधित्वा वधित्वा रोदन्ती द्वे आपत्तियो आपज्जति. वधति रोदति, आपत्ति पाचित्तियस्स; वधति न रोदति, आपत्ति दुक्कटस्स. (10)

</Paragraph>
</Division>

<Paragraph number="898" type="center" book="pari">
रत्तन्धकारवग्गो दुतियो.
</Paragraph>