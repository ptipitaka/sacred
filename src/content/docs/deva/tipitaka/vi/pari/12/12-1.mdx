---
title: "12.1 चोदनादिपुच्छाविस्सज्जना"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="359" book="pari">

<Paragraph number="1770" type="verses" book="pari">
_चोदना किमत्थाय,_  
_सारणा किस्स कारणा;_  
_संघो किमत्थाय,_  
_मतिकम्मं पन किस्स कारणा._  

</Paragraph>

<Paragraph number="1771" type="verses" book="pari">
_चोदना सारणत्थाय,_  
_निग्गहत्थाय सारणा;_  
_संघो परिग्गहत्थाय,_  
_मतिकम्मं पन पाटियेक्कं._  

</Paragraph>

<Paragraph number="1772" type="verses" book="pari">
_मा खो तुरितो अभणि,_  
_मा खो चण्डिकतो भणि;_  
_मा खो पटिघं जनयि,_  
_सचे अनुविज्जको तुवं._  

</Paragraph>

<Paragraph number="1773" type="verses" book="pari">
_मा खो सहसा अभणि,_  
_कथं विग्गाहिकं अनत्थसंहितं;_  
_सुत्ते विनये अनुलोमे,_  
_पञ्ञत्ते अनुलोमिके._  

</Paragraph>

<Paragraph number="1774" type="verses" book="pari">
_अनुयोगवत्तं निसामय,_  
_कुसलेन बुद्धिमता कतं;_  
_सुवुत्तं सिक्खापदानुलोमिकं,_  
_गतिं न नासेन्तो सम्परायिकं;_  
_हितेसी अनुयुञ्जस्सु,_  
_कालेनत्थूपसंहितं._  

</Paragraph>

<Paragraph number="1775" type="verses" book="pari">
_चुदितस्स च चोदकस्स च,_  
_सहसा वोहारं मा पधारेसि;_  
_चोदको आह आपन्नोति,_  
_चुदितको आह अनापन्नोति._  

</Paragraph>

<Paragraph number="1776" type="verses" book="pari">
उभो अनुक्खिपन्तो,_  
_पटिञ्ञानुसन्धितेन कारये;_  
_पटिञ्ञा लज्जीसु कता,_  
_अलज्जीसु एवं न विज्जति;_  
_बहुम्पि अलज्जी भासेय्य,_  
_वत्तानुसन्धितेन कारये._  

</Paragraph>

<Paragraph number="1777" type="verses" book="pari">
_अलज्जी कीदिसो होति,_  
_पटिञ्ञा यस्स न रूहति;_  
_एतञ्च ताहं पुच्छामि,_  
_कीदिसो वुच्चति अलज्जी पुग्गलो._  

</Paragraph>

<Paragraph number="1778" type="verses" book="pari">
_सञ्चिच्च आपत्तिं आपज्जति,_  
_आपत्तिं परिगूहति;_  
_अगतिगमनञ्च गच्छति,_  
_एदिसो वुच्चति अलज्जीपुग्गलो._  

</Paragraph>

<Paragraph number="1779" type="verses" book="pari">
_सच्चं अहम्पि जानामि,_  
_एदिसो वुच्चति अलज्जीपुग्गलो;_  
_अञ्ञञ्च ताहं पुच्छामि,_  
_कीदिसो वुच्चति लज्जीपुग्गलो._  

</Paragraph>

<Paragraph number="1780" type="verses" book="pari">
_सञ्चिच्च आपत्तिं नापज्जति,_  
_आपत्तिं न परिगूहति;_  
_अगतिगमनं न गच्छति,_  
_एदिसो वुच्चति लज्जीपुग्गलो._  

</Paragraph>

<Paragraph number="1781" type="verses" book="pari">
_सच्चं अहम्पि जानामि,_  
_एदिसो वुच्चति लज्जीपुग्गलो;_  
_अञ्ञञ्च ताहं पुच्छामि,_  
_कीदिसो वुच्चति अधम्मचोदको._  

</Paragraph>

<Paragraph number="1782" type="verses" book="pari">
_अकालेन चोदेति अभूतेन,_  
_फरुसेन अनत्थसंहितेन;_  
_दोसन्तरो चोदेति नो मेत्ताचित्तो,_  
_एदिसो वुच्चति अधम्मचोदको._  

</Paragraph>

<Paragraph number="1783" type="verses" book="pari">
_सच्चं अहम्पि जानामि,_  
_एदिसो वुच्चति अधम्मचोदको;_  
_अञ्ञञ्च ताहं पुच्छामि,_  
_कीदिसो वुच्चति धम्मचोदको._  

</Paragraph>

<Paragraph number="1784" type="verses" book="pari">
_कालेन चोदेति भूतेन,_  
_सण्हेन अत्थसंहितेन;_  
_मेत्ताचित्तो चोदेति नो दोसन्तरो,_  
_एदिसो वुच्चति धम्मचोदको._  

</Paragraph>

<Paragraph number="1785" type="verses" book="pari">
_सच्चं अहम्पि जानामि,_  
_एदिसो वुच्चति धम्मचोदको;_  
_अञ्ञञ्च ताहं पुच्छामि,_  
_कीदिसो वुच्चति बालचोदको._  

</Paragraph>

<Paragraph number="1786" type="verses" book="pari">
_पुब्बापरं न जानाति,_  
_पुब्बापरस्स अकोविदो;_  
_अनुसन्धिवचनपथं न जानाति,_  
_अनुसन्धिवचनपथस्स अकोविदो;_  
_एदिसो वुच्चति बालचोदको._  

</Paragraph>

<Paragraph number="1787" type="verses" book="pari">
_सच्चं अहम्पि जानामि,_  
_एदिसो वुच्चति बालचोदको;_  
_अञ्ञञ्च ताहं पुच्छामि,_  
_कीदिसो वुच्चति पण्डितचोदको._  

</Paragraph>

<Paragraph number="1788" type="verses" book="pari">
_पुब्बापरम्पि जानाति,_  
_पुब्बापरस्स कोविदो;_  
_अनुसन्धिवचनपथं जानाति,_  
_अनुसन्धिवचनपथस्स कोविदो;_  
_एदिसो वुच्चति पण्डितचोदको._  

</Paragraph>

<Paragraph number="1789" type="verses" book="pari">
_सच्चं अहम्पि जानामि,_  
_एदिसो वुच्चति पण्डितचोदको;_  
_अञ्ञञ्च ताहं पुच्छामि,_  
_चोदना किन्ति वुच्चति._  

</Paragraph>

<Paragraph number="1790" type="verses" book="pari">
_सीलविपत्तिया चोदेति,_  
_अथो आचारदिट्ठिया;_  
_आजीवेनपि चोदेति,_  
_चोदना तेन वुच्चतीति._  


</Paragraph>
</Division>

<Paragraph number="1791" type="center" book="pari">
अपरं गाथासङ्गणिकं निट्ठितं.
</Paragraph>