---
title: "17.3 वोहारवग्ग"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="424" book="pari">

<Paragraph number="1977" book="pari">
“कतिहि नु खो, भन्ते, अङ्गेहि समन्नागतेन भिक्खुना संघे न वोहरितब्बन्”ति
</Paragraph>

<Paragraph number="1978" book="pari">
“पञ्चहुपालि, अङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? आपत्तिं न जानाति, आपत्तिसमुट्ठानं न जानाति, आपत्तिया पयोगं न जानाति, आपत्तिया वूपसमं न जानाति, आपत्तिया न विनिच्छयकुसलो होति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? आपत्तिं जानाति, आपत्तिसमुट्ठानं जानाति, आपत्तिया पयोगं जानाति, आपत्तिया वूपसमं जानाति, आपत्तिया विनिच्छयकुसलो होति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (1)
</Paragraph>

<Paragraph number="1979" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? अधिकरणं न जानाति, अधिकरणसमुट्ठानं न जानाति, अधिकरणस्स पयोगं न जानाति, अधिकरणस्स वूपसमं न जानाति, अधिकरणस्स न विनिच्छयकुसलो होति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? अधिकरणं जानाति, अधिकरणसमुट्ठानं जानाति, अधिकरणस्स पयोगं जानाति, अधिकरणस्स वूपसमं जानाति, अधिकरणस्स विनिच्छयकुसलो होति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (2)
</Paragraph>

<Paragraph number="1980" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? पसय्हपवत्ता होति, अनोकासकम्मं कारेत्वा पवत्ता होति, न यथाधम्मे यथाविनये यथापत्तिया चोदेता होति, न यथाधम्मे यथाविनये यथापत्तिया कारेता होति, न यथादिट्ठिया ब्याकता होति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? न पसय्हपवत्ता होति, ओकासकम्मं कारेत्वा पवत्ता होति, यथाधम्मे यथाविनये यथापत्तिया चोदेता होति, यथाधम्मे यथाविनये यथापत्तिया कारेता होति, यथादिट्ठिया ब्याकता होति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (3)
</Paragraph>

<Paragraph number="1981" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? आपत्तानापत्तिं न जानाति, लहुकगरुकं आपत्तिं न जानाति, सावसेसानवसेसं आपत्तिं न जानाति, दुट्ठुल्लादुट्ठुल्लं आपत्तिं न जानाति, सप्पटिकम्मं अप्पटिकम्मं आपत्तिं न जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? आपत्तानापत्तिं जानाति, लहुकगरुकं आपत्तिं जानाति, सावसेसानवसेसं आपत्तिं जानाति, दुट्ठुल्लादुट्ठुल्लं आपत्तिं जानाति, सप्पटिकम्मं अप्पटिकम्मं आपत्तिं जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (4)
</Paragraph>

<Paragraph number="1982" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? कम्मं न जानाति, कम्मस्स करणं न जानाति, कम्मस्स वत्थुं न जानाति, कम्मस्स वत्तं न जानाति, कम्मस्स वूपसमं न जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? कम्मं जानाति, कम्मस्स करणं जानाति, कम्मस्स वत्थुं जानाति, कम्मस्स वत्तं जानाति, कम्मस्स वूपसमं जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (5)
</Paragraph>

<Paragraph number="1983" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? वत्थुं न जानाति, निदानं न जानाति, पञ्ञत्तिं न जानाति, पदपच्चाभट्ठं न जानाति, अनुसन्धिवचनपथं न जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? वत्थुं जानाति, निदानं जानाति, पञ्ञत्तिं जानाति, पदपच्चाभट्ठं जानाति, अनुसन्धिवचनपथं जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (6)
</Paragraph>

<Paragraph number="1984" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति, अलज्जी च होति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं गच्छति, लज्जी च होति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (7)
</Paragraph>

<Paragraph number="1985" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति, अकुसलो च होति विनये—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं गच्छति, कुसलो च होति विनये—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (8)
</Paragraph>

<Paragraph number="1986" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? ञत्तिं न जानाति, ञत्तिया करणं न जानाति, ञत्तिया अनुस्सावनं न जानाति, ञत्तिया समथं न जानाति, ञत्तिया वूपसमं न जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? ञत्तिं जानाति, ञत्तिया करणं जानाति, ञत्तिया अनुस्सावनं जानाति, ञत्तिया समथं जानाति, ञत्तिया वूपसमं जानाति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (9)
</Paragraph>

<Paragraph number="1987" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? सुत्तं न जानाति, सुत्तानुलोमं न जानाति, विनयं न जानाति, विनयानुलोमं न जानाति, न च ठानाठानकुसलो होति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? सुत्तं जानाति, सुत्तानुलोमं जानाति, विनयं जानाति, विनयानुलोमं जानाति, ठानाठानकुसलो च होति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बं. (10)
</Paragraph>

<Paragraph number="1988" book="pari">
अपरेहिपि, उपालि, पञ्चहङ्गेहि समन्नागतेन भिक्खुना संघे न वोहरितब्बं. कतमेहि पञ्चहि? धम्मं न जानाति, धम्मानुलोमं न जानाति, विनयं न जानाति, विनयानुलोमं न जानाति, न च पुब्बापरकुसलो होति—  इमेहि खो, उपालि, पञ्चहङ्गेहि समन्नागतेन भिक्खुना संघे न वोहरितब्बं. पञ्चहुपालि, अङ्गेहि समन्नागतेन भिक्खुना संघे वोहरितब्बं. कतमेहि पञ्चहि? धम्मं जानाति, धम्मानुलोमं जानाति, विनयं जानाति, विनयानुलोमं जानाति, पुब्बापरकुसलो च होति—  इमेहि खो, उपालि, पञ्चहङ्गेहि समन्नागतेन भिक्खुना संघे वोहरितब्बन्”ति. (11)

</Paragraph>
</Division>

<Paragraph number="1989" type="center" book="pari">
वोहारवग्गो निट्ठितो ततियो.



</Paragraph>

<Paragraph number="1990" type="center" book="pari">
तस्सुद्दानं


</Paragraph>

<Paragraph number="1991" type="verses" book="pari">
_आपत्ति अधिकरणं,_  
_पसय्हापत्ति जानना;_  
_कम्मं वत्थुं अलज्जी च,_  
_अकुसलो च ञत्तिया;_  
_सुत्तं न जानाति धम्मं,_  
_ततियो वग्गसङ्गहोति._
</Paragraph>