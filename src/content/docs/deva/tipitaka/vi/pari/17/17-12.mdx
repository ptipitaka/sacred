---
title: "17.12 दुतियसंघभेदकवग्ग"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="460" book="pari">

<Paragraph number="2151" book="pari">
“कतिहि नु खो, भन्ते, अङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो”ति?
</Paragraph>

<Paragraph number="2152" book="pari">
“पञ्चहुपालि, अङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय दिट्ठिं कम्मेन—  इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो.
</Paragraph>

<Paragraph number="2153" book="pari">
अपरेहिपि, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय दिट्ठिं उद्देसेन—  इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो.
</Paragraph>

<Paragraph number="2154" book="pari">
अपरेहिपि, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय दिट्ठिं वोहरन्तो. इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो.
</Paragraph>

<Paragraph number="2155" book="pari">
अपरेहिपि, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय दिट्ठिं अनुस्सावनेन—  इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो.
</Paragraph>

<Paragraph number="2156" book="pari">
अपरेहिपि, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय दिट्ठिं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो.
</Paragraph>

<Paragraph number="2157" book="pari">
अपरेहिपि, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय खन्तिं कम्मेन …पे…  अविनिधाय खन्तिं उद्देसेन …पे…  अविनिधाय खन्तिं वोहरन्तो …पे…  अविनिधाय खन्तिं अनुस्सावनेन …पे…  अविनिधाय खन्तिं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो.
</Paragraph>

<Paragraph number="2158" book="pari">
अपरेहिपि, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय रुचिं कम्मेन …पे…  अविनिधाय रुचिं उद्देसेन …पे…  अविनिधाय रुचिं वोहरन्तो …पे…  अविनिधाय रुचिं अनुस्सावनेन …पे…  अविनिधाय रुचिं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो.
</Paragraph>

<Paragraph number="2159" book="pari">
अपरेहिपि, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, अविनिधाय सञ्ञं कम्मेन …पे…  अविनिधाय सञ्ञं उद्देसेन …पे…  अविनिधाय सञ्ञं वोहरन्तो …पे…  अविनिधाय सञ्ञं अनुस्सावनेन …पे…  अविनिधाय सञ्ञं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको न आपायिको न नेरयिको न कप्पट्ठो न अतेकिच्छो”ति.

</Paragraph>
</Division>

<Paragraph number="2160" type="center" book="pari">
दुतियसंघभेदकवग्गो निट्ठितो द्वादसमो.



</Paragraph>

<Paragraph number="2161" type="center" book="pari">
तस्सुद्दानं


</Paragraph>

<Paragraph number="2162" type="verses" book="pari">
_अविनिधाय दिट्ठिं कम्मेन,_  
उद्देसे वोहरेन च;_  
_अनुस्सावने सलाकेन,_  
_पञ्चेते दिट्ठिनिस्सिता;_  
_खन्तिं रुचिञ्च सञ्ञञ्च,_  
_तयो ते पञ्चधा नया._  

</Paragraph>

<Paragraph number="2163" type="verses" book="pari">
_हेट्ठिमे कण्हपक्खम्हि,_  
_समवीसति विधी यथा;_  
_तथेव सुक्कपक्खम्हि,_  
_समवीसति जानथाति._
</Paragraph>