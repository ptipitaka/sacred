---
title: "17.11 संघभेदकवग्ग"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="pari">

<Paragraph number="2139" book="pari">
“कतिहि नु खो, भन्ते, अङ्गेहि समन्नागतो संघभेदको आपायिको नेरयिको कप्पट्ठो अतेकिच्छो”ति?
</Paragraph>

<Paragraph number="2140" book="pari">
“पञ्चहुपालि, अङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, विनिधाय दिट्ठिं कम्मेन—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो.
</Paragraph>

<Paragraph number="2141" book="pari">
अपरेहिपि, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, विनिधाय दिट्ठिं उद्देसेन—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो.
</Paragraph>

<Paragraph number="2142" book="pari">
अपरेहिपि, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, विनिधाय दिट्ठि वोहरन्तो—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो.
</Paragraph>

<Paragraph number="2143" book="pari">
अपरेहिपि, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, विनिधाय दिट्ठिं अनुस्सावनेन—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो.
</Paragraph>

<Paragraph number="2144" book="pari">
अपरेहिपि, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, विनिधाय दिट्ठिं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो.
</Paragraph>

<Paragraph number="2145" book="pari">
अपरेहिपि, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, विनिधाय खन्तिं कम्मेन …पे…  विनिधाय खन्तिं उद्देसेन …पे…  विनिधाय खन्तिं वोहरन्तो …पे…  विनिधाय खन्तिं अनुस्सावनेन …पे…  विनिधाय खन्तिं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो.
</Paragraph>

<Paragraph number="2146" book="pari">
अपरेहिपि, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति अविनयं विनयोति दीपेति, विनयं अविनयोति दीपेति, विनिधाय रुचिं कम्मेन …पे…  विनिधाय रुचिं उद्देसेन …पे…  विनिधाय रुचिं वोहरन्तो …पे…  विनिधाय रुचिं अनुस्सावनेन …पे…  विनिधाय रुचिं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो.
</Paragraph>

<Paragraph number="2147" book="pari">
अपरेहिपि, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो. कतमेहि पञ्चहि? इधुपालि, भिक्खु अधम्मं धम्मोति दीपेति, धम्मं अधम्मोति दीपेति, अविनयं विनयोति दीपेति, विनयं अविनयोति दीपेति, विनिधाय सञ्ञं कम्मेन …पे…  विनिधाय सञ्ञं उद्देसेन …पे…  विनिधाय सञ्ञं वोहरन्तो …पे…  विनिधाय सञ्ञं अनुस्सावनेन …पे…  विनिधाय सञ्ञं सलाकग्गाहेन—  इमेहि खो, उपालि, पञ्चहङ्गेहि समन्नागतो संघभेदको आपायिको नेरयिको कप्पट्ठो अतेकिच्छो”ति.

</Paragraph>
</Division>

<Paragraph number="2148" type="center" book="pari">
संघभेदकवग्गो निट्ठितो एकादसमो.



</Paragraph>

<Paragraph number="2149" type="center" book="pari">
तस्सुद्दानं


</Paragraph>

<Paragraph number="2150" type="verses" book="pari">
_विनिधाय दिट्ठिं कम्मेन,_  
उद्देसे वोहरेन च;_  
_अनुस्सावने सलाकेन,_  
_पञ्चेते दिट्ठिनिस्सिता;_  
_खन्तिं रुचिञ्च सञ्ञञ्च,_  
_तयो ते पञ्चधा नयाति._
</Paragraph>