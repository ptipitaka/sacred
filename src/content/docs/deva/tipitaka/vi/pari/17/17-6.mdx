---
title: "17.6 धुतङ्गवग्ग"
tableOfContents: false
sidebar:
  order: 11
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="443" book="pari">

<Paragraph number="2064" book="pari">
“कति नु खो, भन्ते, आरञ्ञिका”ति? “पञ्चिमे, उपालि, आरञ्ञिका. कतमे पञ्च? मन्दत्ता मोमूहत्ता आरञ्ञिको होति, पापिच्छो इच्छापकतो आरञ्ञिको होति, उम्मादा चित्तक्खेपा आरञ्ञिको होति, वण्णितं बुद्धेहि बुद्धसावकेहीति आरञ्ञिको होति, अपि च अप्पिच्छञ्ञेव निस्साय सन्तुट्ठिञ्ञेव निस्साय—  सल्लेखञ्ञेव निस्साय पविवेकञ्ञेव निस्साय इदमत्थितञ्ञेव निस्साय आरञ्ञिको होति—  इमे खो, उपालि, पञ्च आरञ्ञिका”ति.
</Paragraph>

<Paragraph number="2065" book="pari">
“कति नु खो, भन्ते, पिण्डपातिकाति …पे…  कति नु खो, भन्ते, पंसुकूलिकाति …पे…  कति नु खो, भन्ते, रुक्खमूलिकाति …पे…  कति नु खो, भन्ते, सोसानिकाति …पे…  कति नु खो, भन्ते, अब्भोकासिकाति …पे…  कति नु खो, भन्ते, तेचीवरिकाति …पे…  कति नु खो, भन्ते, सपदानचारिकाति …पे…  कति नु खो, भन्ते, नेसज्जिकाति …पे…  कति नु खो, भन्ते, यथासन्थतिकाति …पे…  कति नु खो, भन्ते, एकासनिकाति …पे…  कति नु खो, भन्ते, खलुपच्छाभत्तिकाति …पे…  कति नु खो, भन्ते, पत्तपिण्डिका”ति? “पञ्चिमे, उपालि, पत्तपिण्डिका. कतमे पञ्च? मन्दत्ता मोमूहत्ता पत्तपिण्डिको होति, पापिच्छो इच्छापकतो पत्तपिण्डिको होति, उम्मादा चित्तक्खेपा पत्तपिण्डिको होति, वण्णितं बुद्धेहि बुद्धसावकेहीति पत्तपिण्डिको होति, अपि च अप्पिच्छञ्ञेव निस्साय सन्तुट्ठिञ्ञेव निस्साय सल्लेखञ्ञेव निस्साय पविवेकञ्ञेव निस्साय इदमत्थितञ्ञेव निस्साय पत्तपिण्डिको होति—  इमे खो, उपालि, पञ्च पत्तपिण्डिका”ति.

</Paragraph>
</Division>

<Paragraph number="2066" type="center" book="pari">
धुतङ्गवग्गो निट्ठितो छट्ठो.



</Paragraph>

<Paragraph number="2067" type="center" book="pari">
तस्सुद्दानं


</Paragraph>

<Paragraph number="2068" type="verses" book="pari">
_आरञ्ञिको पिण्डिपंसु,_  
_रुक्खसुसानपञ्चमं;_  
_अब्भो तेचीवरञ्चेव,_  
_सपदाननेसज्जिका;_  
_सन्थतेकासनञ्चेव,_  
_खलुपच्छा पत्तपिण्डिकाति._
</Paragraph>