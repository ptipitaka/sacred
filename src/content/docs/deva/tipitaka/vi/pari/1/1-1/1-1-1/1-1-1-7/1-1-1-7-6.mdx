---
title: "1.1.1.7.6 सुरुसुरुवग्ग"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="155" book="pari">

<Paragraph number="294" book="pari">
अनादरियं पटिच्च सुरुसुरुकारकं भुञ्जन्तस्स दुक्कटं कत्थ पञ्ञत्तन्ति? कोसम्बियं पञ्ञत्तं. कं आरब्भाति? सम्बहुले भिक्खू आरब्भ. किस्मिं वत्थुस्मिन्ति? सम्बहुला भिक्खू सुरुसुरुकारकं खीरं पिविंसु, तस्मिं वत्थुस्मिं. एका पञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (1)
</Paragraph>

<Paragraph number="295" book="pari">
अनादरियं पटिच्च हत्थनिल्लेहकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (2)
</Paragraph>

<Paragraph number="296" book="pari">
अनादरियं पटिच्च पत्तनिल्लेहकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (3)
</Paragraph>

<Paragraph number="297" book="pari">
अनादरियं पटिच्च ओट्ठनिल्लेहकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (4)
</Paragraph>

<Paragraph number="298" book="pari">
अनादरियं पटिच्च सामिसेन हत्थेन पानीयथालकं पटिग्गण्हन्तस्स दुक्कटं कत्थ पञ्ञत्तन्ति? भग्गेसु पञ्ञत्तं. कं आरब्भाति? सम्बहुले भिक्खू आरब्भ. किस्मिं वत्थुस्मिन्ति? सम्बहुला भिक्खू सामिसेन हत्थेन पानीयथालकं पटिग्गहेसुं, तस्मिं वत्थुस्मिं. एका पञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (5)
</Paragraph>

<Paragraph number="299" book="pari">
अनादरियं पटिच्च ससित्थकं पत्तधोवनं अन्तरघरे छड्डेन्तस्स दुक्कटं कत्थ पञ्ञत्तन्ति? भग्गेसु पञ्ञत्तं. कं आरब्भाति? सम्बहुले भिक्खू आरब्भ. किस्मिं वत्थुस्मिन्ति? सम्बहुला भिक्खू ससित्थकं पत्तधोवनं अन्तरघरे छड्डेसुं, तस्मिं वत्थुस्मिं. एका पञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (6)
</Paragraph>

<Paragraph number="300" book="pari">
अनादरियं पटिच्च छत्तपाणिस्स धम्मं देसेन्तस्स दुक्कटं कत्थ पञ्ञत्तन्ति? सावत्थियं पञ्ञत्तं. कं आरब्भाति? छब्बग्गिये भिक्खू आरब्भ. किस्मिं वत्थुस्मिन्ति? छब्बग्गिया भिक्खू छत्तपाणिस्स धम्मं देसेसुं, तस्मिं वत्थुस्मिं. एका पञ्ञत्ति, एका अनुपञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  वाचतो च चित्ततो च समुट्ठाति, न कायतो …पे… . (7)
</Paragraph>

<Paragraph number="301" book="pari">
अनादरियं पटिच्च दण्डपाणिस्स धम्मं देसेन्तस्स दुक्कटं …पे…  एका पञ्ञत्ति, एका अनुपञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  वाचतो च चित्ततो च समुट्ठाति, न कायतो …पे… . (8)
</Paragraph>

<Paragraph number="302" book="pari">
अनादरियं पटिच्च सत्थपाणिस्स धम्मं देसेन्तस्स दुक्कटं …पे…  एका पञ्ञत्ति, एका अनुपञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  वाचतो च चित्ततो च समुट्ठाति, न कायतो …पे… . (9)
</Paragraph>

<Paragraph number="303" book="pari">
अनादरियं पटिच्च आवुधपाणिस्स धम्मं देसेन्तस्स दुक्कटं …पे…  एका पञ्ञत्ति, एका अनुपञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  वाचतो च चित्ततो च समुट्ठाति, न कायतो …पे… . (10)

</Paragraph>
</Division>

<Paragraph number="304" type="center" book="pari">
सुरुसुरुवग्गो छट्ठो.
</Paragraph>