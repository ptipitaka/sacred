---
title: "1.1.2.5.3 ओवादवग्ग"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="167" book="pari">

<Paragraph number="407" book="pari">
असम्मतो भिक्खुनियो ओवदन्तो द्वे आपत्तियो आपज्जति. ओवदति, पयोगे दुक्कटं; ओवदिते आपत्ति पाचित्तियस्स. (1)
</Paragraph>

<Paragraph number="408" book="pari">
अत्थङ्गते सूरिये भिक्खुनियो ओवदन्तो द्वे आपत्तियो आपज्जति. ओवदति, पयोगे दुक्कटं; ओवदिते आपत्ति पाचित्तियस्स. (2)
</Paragraph>

<Paragraph number="409" book="pari">
भिक्खुनुपस्सयं उपसङ्कमित्वा भिक्खुनियो ओवदन्तो द्वे आपत्तियो आपज्जति. ओवदति, पयोगे दुक्कटं; ओवदिते आपत्ति पाचित्तियस्स. (3)
</Paragraph>

<Paragraph number="410" book="pari">
“आमिसहेतु भिक्खू भिक्खुनियो ओवदन्ती”ति भणन्तो द्वे आपत्तियो आपज्जति. भणति, पयोगे दुक्कटं; भणिते आपत्ति पाचित्तियस्स. (4)
</Paragraph>

<Paragraph number="411" book="pari">
अञ्ञातिकाय भिक्खुनिया चीवरं देन्तो द्वे आपत्तियो आपज्जति. देति, पयोगे दुक्कटं; दिन्ने आपत्ति पाचित्तियस्स. (5)
</Paragraph>

<Paragraph number="412" book="pari">
अञ्ञातिकाय भिक्खुनिया चीवरं सिब्बेन्तो द्वे आपत्तियो आपज्जति. सिब्बेति, पयोगे दुक्कटं; आरापथे आरापथे आपत्ति पाचित्तियस्स. (6)
</Paragraph>

<Paragraph number="413" book="pari">
भिक्खुनिया सद्धिं संविधाय एकद्धानमग्गं पटिपज्जन्तो द्वे आपत्तियो आपज्जति. पटिपज्जति, पयोगे दुक्कटं; पटिपन्ने आपत्ति पाचित्तियस्स. (7)
</Paragraph>

<Paragraph number="414" book="pari">
भिक्खुनिया सद्धिं संविधाय एकं नावं अभिरुहन्तो द्वे आपत्तियो आपज्जति. अभिरुहति, पयोगे दुक्कटं; अभिरुळ्हे आपत्ति पाचित्तियस्स. (8)
</Paragraph>

<Paragraph number="415" book="pari">
जानं भिक्खुनिपरिपाचितं पिण्डपातं भुञ्जन्तो द्वे आपत्तियो आपज्जति. “भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (9)
</Paragraph>

<Paragraph number="416" book="pari">
भिक्खुनिया सद्धिं एको एकाय रहो निसज्जं कप्पेन्तो द्वे आपत्तियो आपज्जति. निसीदति, पयोगे दुक्कटं; निसिन्ने आपत्ति पाचित्तियस्स. (10)

</Paragraph>
</Division>

<Paragraph number="417" type="center" book="pari">
ओवादवग्गो ततियो.
</Paragraph>