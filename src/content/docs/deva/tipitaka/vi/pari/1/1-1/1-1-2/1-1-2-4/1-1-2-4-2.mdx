---
title: "1.1.2.4.2 कोसियवग्ग"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="163" book="pari">

<Paragraph number="363" book="pari">
कोसियमिस्सकं सन्थतं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते निस्सग्गियं पाचित्तियं. (1)
</Paragraph>

<Paragraph number="364" book="pari">
सुद्धकाळकानं एळकलोमानं सन्थतं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते निस्सग्गियं पाचित्तियं. (2)
</Paragraph>

<Paragraph number="365" book="pari">
अनादियित्वा तुलं ओदातानं तुलं गोचरियानं नवं सन्थतं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते निस्सग्गियं पाचित्तियं. (3)
</Paragraph>

<Paragraph number="366" book="pari">
अनुवस्सं सन्थतं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते निस्सग्गियं पाचित्तियं. (4)
</Paragraph>

<Paragraph number="367" book="pari">
अनादियित्वा पुराणसन्थतस्स सामन्ता सुगतविदत्थिं नवं निसीदनसन्थतं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते निस्सग्गियं पाचित्तियं. (5)
</Paragraph>

<Paragraph number="368" book="pari">
एळकलोमानि पटिग्गहेत्वा तियोजनं अतिक्कामेन्तो द्वे आपत्तियो आपज्जति. पठमं पादं तियोजनं अतिक्कामेति, आपत्ति दुक्कटस्स; दुतियं पादं अतिक्कामेति, निस्सग्गियं पाचित्तियं. (6)
</Paragraph>

<Paragraph number="369" book="pari">
अञ्ञातिकाय भिक्खुनिया एळकलोमानि धोवापेन्तो द्वे आपत्तियो आपज्जति. धोवापेति, पयोगे दुक्कटं; धोवापिते निस्सग्गियं पाचित्तियं. (7)
</Paragraph>

<Paragraph number="370" book="pari">
रूपियं पटिग्गण्हन्तो द्वे आपत्तियो आपज्जति. गण्हाति, पयोगे दुक्कटं; गहिते निस्सग्गियं पाचित्तियं. (8)
</Paragraph>

<Paragraph number="371" book="pari">
नानप्पकारकं रूपियसंवोहारं समापज्जन्तो द्वे आपत्तियो आपज्जति. समापज्जति, पयोगे दुक्कटं; समापन्ने निस्सग्गियं पाचित्तियं. (9)
</Paragraph>

<Paragraph number="372" book="pari">
नानप्पकारकं कयविक्कयं समापज्जन्तो द्वे आपत्तियो आपज्जति. समापज्जति, पयोगे दुक्कटं; समापन्ने निस्सग्गियं पाचित्तियं. (10)

</Paragraph>
</Division>

<Paragraph number="373" type="center" book="pari">
कोसियवग्गो दुतियो.
</Paragraph>