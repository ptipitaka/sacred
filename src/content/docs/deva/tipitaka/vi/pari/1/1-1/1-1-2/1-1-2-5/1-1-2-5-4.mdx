---
title: "1.1.2.5.4 भोजनवग्ग"
tableOfContents: false
sidebar:
  order: 4
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="168" book="pari">

<Paragraph number="418" book="pari">
ततुत्तरि आवसथपिण्डं भुञ्जन्तो द्वे आपत्तियो आपज्जति. “भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (1)
</Paragraph>

<Paragraph number="419" book="pari">
गणभोजनं भुञ्जन्तो द्वे आपत्तियो आपज्जति. “भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (2)
</Paragraph>

<Paragraph number="420" book="pari">
परम्परभोजनं भुञ्जन्तो द्वे आपत्तियो आपज्जति. “भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (3)
</Paragraph>

<Paragraph number="421" book="pari">
द्वत्तिपत्तपूरे पूवे पटिग्गहेत्वा ततुत्तरि पटिग्गण्हन्तो द्वे आपत्तियो आपज्जति. गण्हाति, पयोगे दुक्कटं; गहिते आपत्ति पाचित्तियस्स. (4)
</Paragraph>

<Paragraph number="422" book="pari">
भुत्तावी पवारितो अनतिरित्तं खादनीयं वा भोजनीयं वा भुञ्जन्तो द्वे आपत्तियो आपज्जति. “भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (5)
</Paragraph>

<Paragraph number="423" book="pari">
भिक्खुं भुत्ताविं पवारितं अनतिरित्तेन खादनीयेन वा भोजनीयेन वा अभिहट्ठुं पवारेन्तो द्वे आपत्तियो आपज्जति. तस्स वचनेन “खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; भोजनपरियोसाने आपत्ति पाचित्तियस्स. (6)
</Paragraph>

<Paragraph number="424" book="pari">
विकाले खादनीयं वा भोजनीयं वा भुञ्जन्तो द्वे आपत्तियो आपज्जति. “खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (7)
</Paragraph>

<Paragraph number="425" book="pari">
सन्निधिकारकं खादनीयं वा भोजनीयं वा भुञ्जन्तो द्वे आपत्तियो आपज्जति. “खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (8)
</Paragraph>

<Paragraph number="426" book="pari">
पणीतभोजनानि अत्तनो अत्थाय विञ्ञापेत्वा भुञ्जन्तो द्वे आपत्तियो आपज्जति. “भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (9)
</Paragraph>

<Paragraph number="427" book="pari">
अदिन्नं मुखद्वारं आहारं आहरन्तो द्वे आपत्तियो आपज्जति. “भुञ्जिस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (10)

</Paragraph>
</Division>

<Paragraph number="428" type="center" book="pari">
भोजनवग्गो चतुत्थो.
</Paragraph>