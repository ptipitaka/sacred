---
title: "1.1.2.5.6 सुरामेरयवग्ग"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="170" book="pari">

<Paragraph number="440" book="pari">
मज्जं पिवन्तो द्वे आपत्तियो आपज्जति. “पिविस्सामी”ति पटिग्गण्हाति, आपत्ति दुक्कटस्स; अज्झोहारे अज्झोहारे आपत्ति पाचित्तियस्स. (1)
</Paragraph>

<Paragraph number="441" book="pari">
भिक्खुं अङ्गुलिपतोदकेन हासेन्तो द्वे आपत्तियो आपज्जति. हासेति, पयोगे दुक्कटं; हसिते आपत्ति पाचित्तियस्स. (2)
</Paragraph>

<Paragraph number="442" book="pari">
उदके कीळन्तो द्वे आपत्तियो आपज्जति. हेट्ठागोप्फके उदके कीळति, आपत्ति दुक्कटस्स; उपरिगोप्फके कीळति, आपत्ति पाचित्तियस्स. (3)
</Paragraph>

<Paragraph number="443" book="pari">
अनादरियं करोन्तो द्वे आपत्तियो आपज्जति. करोति, पयोगे दुक्कटं; कते आपत्ति पाचित्तियस्स. (4)
</Paragraph>

<Paragraph number="444" book="pari">
भिक्खुं भिंसापेन्तो द्वे आपत्तियो आपज्जति. भिंसापेति, पयोगे दुक्कटं; भिंसापिते आपत्ति पाचित्तियस्स. (5)
</Paragraph>

<Paragraph number="445" book="pari">
जोतिं समादहित्वा विसिब्बेन्तो द्वे आपत्तियो आपज्जति. समादहति, पयोगे दुक्कटं; समादहिते आपत्ति पाचित्तियस्स. (6)
</Paragraph>

<Paragraph number="446" book="pari">
ओरेनद्धमासं नहायन्तो द्वे आपत्तियो आपज्जति. नहायति, पयोगे दुक्कटं; नहानपरियोसाने आपत्ति पाचित्तियस्स. (7)
</Paragraph>

<Paragraph number="447" book="pari">
अनादियित्वा तिण्णं दुब्बण्णकरणानं अञ्ञतरं दुब्बण्णकरणं नवं चीवरं परिभुञ्जन्तो द्वे आपत्तियो आपज्जति. परिभुञ्जति, पयोगे दुक्कटं; परिभुत्ते आपत्ति पाचित्तियस्स. (8)
</Paragraph>

<Paragraph number="448" book="pari">
भिक्खुस्स वा भिक्खुनिया वा सिक्खमानाय वा सामणेरस्स वा सामणेरिया वा सामं चीवरं विकप्पेत्वा अप्पच्चुद्धारणं परिभुञ्जन्तो द्वे आपत्तियो आपज्जति. परिभुञ्जति, पयोगे दुक्कटं; परिभुत्ते आपत्ति पाचित्तियस्स. (9)
</Paragraph>

<Paragraph number="449" book="pari">
भिक्खुस्स पत्तं वा चीवरं वा निसीदनं वा सूचिघरं वा कायबन्धनं वा अपनिधेन्तो द्वे आपत्तियो आपज्जति. अपनिधेति, पयोगे दुक्कटं; अपनिधिते आपत्ति पाचित्तियस्स. (10)

</Paragraph>
</Division>

<Paragraph number="450" type="center" book="pari">
सुरामेरयवग्गो छट्ठो.
</Paragraph>