---
title: "1.1.2.5.2 भूतगामवग्ग"
tableOfContents: false
sidebar:
  order: 2
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="166" book="pari">

<Paragraph number="396" book="pari">
भूतगामं पातेन्तो द्वे आपत्तियो आपज्जति. पातेति, पयोगे दुक्कटं; पहारे पहारे आपत्ति पाचित्तियस्स. (1)
</Paragraph>

<Paragraph number="397" book="pari">
अञ्ञेनञ्ञं पटिचरन्तो द्वे आपत्तियो आपज्जति. अनारोपिते अञ्ञवादके अञ्ञेनञ्ञं पटिचरति, आपत्ति दुक्कटस्स; आरोपिते अञ्ञवादके अञ्ञेनञ्ञं पटिचरति, आपत्ति पाचित्तियस्स. (2)
</Paragraph>

<Paragraph number="398" book="pari">
भिक्खुं उज्झापेन्तो द्वे आपत्तियो आपज्जति. उज्झापेति, पयोगे दुक्कटं; उज्झापिते आपत्ति पाचित्तियस्स. (3)
</Paragraph>

<Paragraph number="399" book="pari">
संघिकं मञ्चं वा पीठं वा भिसिं वा कोच्छं वा अज्झोकासे सन्थरित्वा अनुद्धरित्वा अनापुच्छा पक्कमन्तो द्वे आपत्तियो आपज्जति. पठमं पादं लेड्डुपातं अतिक्कामेति, आपत्ति दुक्कटस्स; दुतियं पादं अतिक्कामेति, आपत्ति पाचित्तियस्स. (4)
</Paragraph>

<Paragraph number="400" book="pari">
संघिके विहारे सेय्यं सन्थरित्वा अनुद्धरित्वा अनापुच्छा पक्कमन्तो द्वे आपत्तियो आपज्जति. पठमं पादं परिक्खेपं अतिक्कामेति, आपत्ति दुक्कटस्स; दुतियं पादं अतिक्कामेति, आपत्ति पाचित्तियस्स. (5)
</Paragraph>

<Paragraph number="401" book="pari">
संघिके विहारे जानं पुब्बुपगतं भिक्खुं अनुपखज्ज सेय्यं कप्पेन्तो द्वे आपत्तियो आपज्जति. निपज्जति, पयोगे दुक्कटं; निपन्ने आपत्ति पाचित्तियस्स. (6)
</Paragraph>

<Paragraph number="402" book="pari">
भिक्खुं कुपितो अनत्तमनो संघिका विहारा निक्कड्ढेन्तो द्वे आपत्तियो आपज्जति. निक्कड्ढति, पयोगे दुक्कटं; निक्कड्ढिते आपत्ति पाचित्तियस्स. (7)
</Paragraph>

<Paragraph number="403" book="pari">
संघिके विहारे उपरिवेहासकुटिया आहच्चपादकं मञ्चं वा पीठं वा अभिनिसीदन्तो द्वे आपत्तियो आपज्जति. अभिनिसीदति, पयोगे दुक्कटं; अभिनिसिन्ने आपत्ति पाचित्तियस्स. (8)
</Paragraph>

<Paragraph number="404" book="pari">
द्वत्तिपरियाये अधिट्ठहित्वा ततुत्तरि अधिट्ठहन्तो द्वे आपत्तियो आपज्जति. अधिट्ठेति, पयोगे दुक्कटं; अधिट्ठिते आपत्ति पाचित्तियस्स. (9)
</Paragraph>

<Paragraph number="405" book="pari">
जानं सप्पाणकं उदकं तिणं वा मत्तिकं वा सिञ्चन्तो द्वे आपत्तियो आपज्जति. सिञ्चति, पयोगे दुक्कटं; सिञ्चिते आपत्ति पाचित्तियस्स. (10)

</Paragraph>
</Division>

<Paragraph number="406" type="center" book="pari">
भूतगामवग्गो दुतियो.
</Paragraph>