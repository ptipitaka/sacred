---
title: "1.1.2.7.1 परिमण्डलवग्ग"
tableOfContents: false
sidebar:
  order: 1
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="175" book="pari">

<Paragraph number="491" book="pari">
अनादरियं पटिच्च पुरतो वा पच्छतो वा ओलम्बेन्तो निवासेन्तो कति आपत्तियो आपज्जति? अनादरियं पटिच्च पुरतो वा पच्छतो वा ओलम्बेन्तो निवासेन्तो एकं आपत्तिं आपज्जति. दुक्कटं—  अनादरियं पटिच्च पुरतो वा पच्छतो वा ओलम्बेन्तो निवासेन्तो इमं एकं आपत्तिं आपज्जति. (1)
</Paragraph>

<Paragraph number="492" book="pari">
अनादरियं पटिच्च पुरतो वा पच्छतो वा ओलम्बेन्तो पारुपन्तो एकं आपत्तिं आपज्जति. दुक्कटं. (2)
</Paragraph>

<Paragraph number="493" book="pari">
अनादरियं पटिच्च कायं विवरित्वा अन्तरघरे गच्छन्तो एकं आपत्तिं आपज्जति. दुक्कटं. (3)
</Paragraph>

<Paragraph number="494" book="pari">
अनादरियं पटिच्च कायं विवरित्वा अन्तरघरे निसीदन्तो एकं आपत्तिं आपज्जति. दुक्कटं. (4)
</Paragraph>

<Paragraph number="495" book="pari">
अनादरियं पटिच्च हत्थं वा पादं वा कीळापेन्तो अन्तरघरे गच्छन्तो एकं आपत्तिं आपज्जति. दुक्कटं. (5)
</Paragraph>

<Paragraph number="496" book="pari">
अनादरियं पटिच्च हत्थं वा पादं वा कीळापेन्तो अन्तरघरे निसीदन्तो एकं आपत्तिं आपज्जति. दुक्कटं. (6)
</Paragraph>

<Paragraph number="497" book="pari">
अनादरियं पटिच्च तहं तहं ओलोकेन्तो अन्तरघरे गच्छन्तो एकं आपत्तिं आपज्जति. दुक्कटं. (7)
</Paragraph>

<Paragraph number="498" book="pari">
अनादरियं पटिच्च तहं तहं ओलोकेन्तो अन्तरघरे निसीदन्तो एकं आपत्तिं आपज्जति. दुक्कटं. (8)
</Paragraph>

<Paragraph number="499" book="pari">
अनादरियं पटिच्च उक्खित्तकाय अन्तरघरे गच्छन्तो एकं आपत्तिं आपज्जति. दुक्कटं. (9)
</Paragraph>

<Paragraph number="500" book="pari">
अनादरियं पटिच्च उक्खित्तकाय अन्तरघरे निसीदन्तो एकं आपत्तिं आपज्जति. दुक्कटं. (10)

</Paragraph>
</Division>

<Paragraph number="501" type="center" book="pari">
परिमण्डलवग्गो पठमो.
</Paragraph>