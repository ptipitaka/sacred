---
title: "1.1.2.5.9 राजवग्ग"
tableOfContents: false
sidebar:
  order: 9
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="173" book="pari">

<Paragraph number="475" book="pari">
पुब्बे अप्पटिसंविदितो रञ्ञो अन्तेपुरं पविसन्तो द्वे आपत्तियो आपज्जति. पठमं पादं उम्मारं अतिक्कामेति, आपत्ति दुक्कटस्स; दुतियं पादं अतिक्कामेति, आपत्ति पाचित्तियस्स. (1)
</Paragraph>

<Paragraph number="476" book="pari">
रतनं उग्गण्हन्तो द्वे आपत्तियो आपज्जति. गण्हाति, पयोगे दुक्कटं; गहिते आपत्ति पाचित्तियस्स. (2)
</Paragraph>

<Paragraph number="477" book="pari">
सन्तं भिक्खुं अनापुच्छा विकाले गामं पविसन्तो द्वे आपत्तियो आपज्जति. पठमं पादं परिक्खेपं अतिक्कामेति, आपत्ति दुक्कटस्स; दुतियं पादं अतिक्कामेति, आपत्ति पाचित्तियस्स. (3)
</Paragraph>

<Paragraph number="478" book="pari">
अट्ठिमयं वा दन्तमयं वा विसाणमयं वा सूचिघरं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते आपत्ति पाचित्तियस्स. (4)
</Paragraph>

<Paragraph number="479" book="pari">
पमाणातिक्कन्तं मञ्चं वा पीठं वा कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते आपत्ति पाचित्तियस्स. (5)
</Paragraph>

<Paragraph number="480" book="pari">
मञ्चं वा पीठं वा तूलोनद्धं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते आपत्ति पाचित्तियस्स. (6)
</Paragraph>

<Paragraph number="481" book="pari">
पमाणातिक्कन्तं निसीदनं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते आपत्ति पाचित्तियस्स. (7)
</Paragraph>

<Paragraph number="482" book="pari">
पमाणातिक्कन्तं कण्डुप्पटिच्छादिं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते आपत्ति पाचित्तियस्स. (8)
</Paragraph>

<Paragraph number="483" book="pari">
पमाणातिक्कन्तं वस्सिकसाटिकं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते आपत्ति पाचित्तियस्स. (9)
</Paragraph>

<Paragraph number="484" book="pari">
सुगतचीवरप्पमाणं चीवरं कारापेन्तो कति आपत्तियो आपज्जति? सुगतचीवरप्पमाणं चीवरं कारापेन्तो द्वे आपत्तियो आपज्जति. कारापेति, पयोगे दुक्कटं; कारापिते आपत्ति पाचित्तियस्स—  सुगतचीवरप्पमाणं चीवरं कारापेन्तो इमा द्वे आपत्तियो आपज्जति. (10)

</Paragraph>
</Division>

<Paragraph number="485" type="center" book="pari">
राजवग्गो नवमो.

  
खुद्दका निट्ठिता.
</Paragraph>