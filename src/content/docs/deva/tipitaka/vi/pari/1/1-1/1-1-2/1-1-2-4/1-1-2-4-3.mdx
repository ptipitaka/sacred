---
title: "1.1.2.4.3 पत्तवग्ग"
tableOfContents: false
sidebar:
  order: 3
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="164" book="pari">

<Paragraph number="374" book="pari">
अतिरेकपत्तं दसाहं अतिक्कामेन्तो एकं आपत्तिं आपज्जति. निस्सग्गियं पाचित्तियं. (1)
</Paragraph>

<Paragraph number="375" book="pari">
ऊनपञ्चबन्धनेन पत्तेन अञ्ञं नवं पत्तं चेतापेन्तो द्वे आपत्तियो आपज्जति. चेतापेति, पयोगे दुक्कटं; चेतापिते निस्सग्गियं पाचित्तियं. (2)
</Paragraph>

<Paragraph number="376" book="pari">
भेसज्जानि पटिग्गहेत्वा सत्ताहं अतिक्कामेन्तो एकं आपत्तिं आपज्जति. निस्सग्गियं पाचित्तियं. (3)
</Paragraph>

<Paragraph number="377" book="pari">
अतिरेकमासे सेसे गिम्हाने वस्सिकसाटिकचीवरं परियेसन्तो द्वे आपत्तियो आपज्जति. परियेसति, पयोगे दुक्कटं; परियिट्ठे निस्सग्गियं पाचित्तियं. (4)
</Paragraph>

<Paragraph number="378" book="pari">
भिक्खुस्स सामं चीवरं दत्वा कुपितो अनत्तमनो अच्छिन्दन्तो द्वे आपत्तियो आपज्जति. अच्छिन्दति, पयोगे दुक्कटं; अच्छिन्ने निस्सग्गियं पाचित्तियं. (5)
</Paragraph>

<Paragraph number="379" book="pari">
सामं सुत्तं विञ्ञापेत्वा तन्तवायेहि चीवरं वायापेन्तो द्वे आपत्तियो आपज्जति. वायापेति, पयोगे दुक्कटं; वायापिते निस्सग्गियं पाचित्तियं. (6)
</Paragraph>

<Paragraph number="380" book="pari">
पुब्बे अप्पवारितो अञ्ञातकस्स गहपतिकस्स तन्तवाये उपसङ्कमित्वा चीवरे विकप्पं आपज्जन्तो द्वे आपत्तियो आपज्जति. विकप्पं आपज्जति, पयोगे दुक्कटं; विकप्पं आपन्ने निस्सग्गियं पाचित्तियं. (7)
</Paragraph>

<Paragraph number="381" book="pari">
अच्चेकचीवरं पटिग्गहेत्वा चीवरकालसमयं अतिक्कामेन्तो एकं आपत्तिं आपज्जति. निस्सग्गियं पाचित्तियं. (8)
</Paragraph>

<Paragraph number="382" book="pari">
तिण्णं चीवरानं अञ्ञतरं चीवरं अन्तरघरे निक्खिपित्वा अतिरेकछारत्तं विप्पवसन्तो एकं आपत्तिं आपज्जति. निस्सग्गियं पाचित्तियं. (9)
</Paragraph>

<Paragraph number="383" book="pari">
जानं संघिकं लाभं परिणतं अत्तनो परिणामेन्तो द्वे आपत्तियो आपज्जति. परिणामेति, पयोगे दुक्कटं; परिणामिते निस्सग्गियं पाचित्तियं. (10)

</Paragraph>
</Division>

<Paragraph number="384" type="center" book="pari">
पत्तवग्गो ततियो.

  
तिंस निस्सग्गिया पाचित्तिया निट्ठिता.
</Paragraph>