---
title: "1.1.2.7.6 सुरुसुरुवग्ग"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="180" book="pari">

<Paragraph number="546" book="pari">
अनादरियं पटिच्च सुरुसुरुकारकं भुञ्जन्तो एकं आपत्तिं आपज्जति. दुक्कटं. (1)
</Paragraph>

<Paragraph number="547" book="pari">
अनादरियं पटिच्च हत्थनिल्लेहकं भुञ्जन्तो एकं आपत्तिं आपज्जति. दुक्कटं. (2)
</Paragraph>

<Paragraph number="548" book="pari">
अनादरियं पटिच्च पत्तनिल्लेहकं भुञ्जन्तो एकं आपत्तिं आपज्जति. दुक्कटं. (3)
</Paragraph>

<Paragraph number="549" book="pari">
अनादरियं पटिच्च ओट्ठनिल्लेहकं भुञ्जन्तो एकं आपत्तिं आपज्जति. दुक्कटं. (4)
</Paragraph>

<Paragraph number="550" book="pari">
अनादरियं पटिच्च सामिसेन हत्थेन पानीयथालकं पटिग्गण्हन्तो एकं आपत्तिं आपज्जति. दुक्कटं. (5)
</Paragraph>

<Paragraph number="551" book="pari">
अनादरियं पटिच्च ससित्थकं पत्तधोवनं अन्तरघरे छड्डेन्तो एकं आपत्तिं आपज्जति. दुक्कटं. (6)
</Paragraph>

<Paragraph number="552" book="pari">
अनादरियं पटिच्च छत्तपाणिस्स धम्मं देसेन्तो एकं आपत्तिं आपज्जति. दुक्कटं. (7)
</Paragraph>

<Paragraph number="553" book="pari">
अनादरियं पटिच्च दण्डपाणिस्स धम्मं देसेन्तो एकं आपत्तिं आपज्जति. दुक्कटं. (8)
</Paragraph>

<Paragraph number="554" book="pari">
अनादरियं पटिच्च सत्थपाणिस्स धम्मं देसेन्तो एकं आपत्तिं आपज्जति. दुक्कटं. (9)
</Paragraph>

<Paragraph number="555" book="pari">
अनादरियं पटिच्च आवुधपाणिस्स धम्मं देसेन्तो एकं आपत्तिं आपज्जति. दुक्कटं. (10)

</Paragraph>
</Division>

<Paragraph number="556" type="center" book="pari">
सुरुसुरुवग्गो छट्ठो.
</Paragraph>