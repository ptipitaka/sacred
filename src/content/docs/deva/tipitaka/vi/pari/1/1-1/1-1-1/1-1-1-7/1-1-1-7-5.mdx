---
title: "1.1.1.7.5 कबळवग्ग"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="154" book="pari">

<Paragraph number="283" book="pari">
अनादरियं पटिच्च अनाहटे कबळे मुखद्वारं विवरन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (1)
</Paragraph>

<Paragraph number="284" book="pari">
अनादरियं पटिच्च भुञ्जमानेन सब्बं हत्थं मुखे पक्खिपन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (2)
</Paragraph>

<Paragraph number="285" book="pari">
अनादरियं पटिच्च सकबळेन मुखेन ब्याहरन्तस्स दुक्कटं कत्थ पञ्ञत्तन्ति? सावत्थियं पञ्ञत्तं. कं आरब्भाति? छब्बग्गिये भिक्खू आरब्भ. किस्मिं वत्थुस्मिन्ति? छब्बग्गिया भिक्खू सकबळेन मुखेन ब्याहरिंसु, तस्मिं वत्थुस्मिं. एका पञ्ञत्ति. छन्नं आपत्तिसमुट्ठानानं एकेन समुट्ठानेन समुट्ठाति—  कायतो च वाचतो च चित्ततो च समुट्ठाति …पे… . (3)
</Paragraph>

<Paragraph number="286" book="pari">
अनादरियं पटिच्च पिण्डुक्खेपकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (4)
</Paragraph>

<Paragraph number="287" book="pari">
अनादरियं पटिच्च कबळावच्छेदकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (5)
</Paragraph>

<Paragraph number="288" book="pari">
अनादरियं पटिच्च अवगण्डकारकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (6)
</Paragraph>

<Paragraph number="289" book="pari">
अनादरियं पटिच्च हत्थनिद्धुनकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (7)
</Paragraph>

<Paragraph number="290" book="pari">
अनादरियं पटिच्च सित्थावकारकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (8)
</Paragraph>

<Paragraph number="291" book="pari">
अनादरियं पटिच्च जिव्हानिच्छारकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (9)
</Paragraph>

<Paragraph number="292" book="pari">
अनादरियं पटिच्च चपुचपुकारकं भुञ्जन्तस्स दुक्कटं …पे…  एका पञ्ञत्ति. एकेन समुट्ठानेन समुट्ठाति—  कायतो च चित्ततो च समुट्ठाति, न वाचतो …पे… . (10)

</Paragraph>
</Division>

<Paragraph number="293" type="center" book="pari">
कबळवग्गो पञ्चमो.
</Paragraph>