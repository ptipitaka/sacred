---
title: "5.14 समथाधिकरणवार"
tableOfContents: false
sidebar:
  order: 6
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="309" book="pari">

<Paragraph number="1363" book="pari">
समथा समथेहि सम्मन्ति? समथा अधिकरणेहि सम्मन्ति? अधिकरणा समथेहि सम्मन्ति? अधिकरणा अधिकरणेहि सम्मन्ति?
</Paragraph>

<Paragraph number="1364" book="pari">
सिया समथा समथेहि सम्मन्ति, सिया समथा समथेहि न सम्मन्ति. सिया समथा अधिकरणेहि सम्मन्ति, सिया समथा अधिकरणेहि न सम्मन्ति. सिया अधिकरणा समथेहि सम्मन्ति, सिया अधिकरणा समथेहि न सम्मन्ति. सिया अधिकरणा अधिकरणेहि सम्मन्ति, सिया अधिकरणा अधिकरणेहि न सम्मन्ति.
</Paragraph>

</Division>
<Division number="310" book="pari">

<Paragraph number="1365" book="pari">
कथं सिया समथा समथेहि सम्मन्ति, कथं सिया समथा समथेहि न सम्मन्ति? येभुय्यसिका सम्मुखाविनयेन सम्मति; सतिविनयेन न सम्मति, अमूळ्हविनयेन न सम्मति, पटिञ्ञातकरणेन न सम्मति, तस्सपापियसिकाय न सम्मति, तिणवत्थारकेन न सम्मति. (1)
</Paragraph>

<Paragraph number="1366" book="pari">
सतिविनयो सम्मुखाविनयेन सम्मति; अमूळ्हविनयेन न सम्मति, पटिञ्ञातकरणेन न सम्माति, तस्सपापियसिकाय न सम्मति, तिणवत्थारकेन न सम्मति, येभुय्यसिकाय न सम्मति. (2)
</Paragraph>

<Paragraph number="1367" book="pari">
अमूळ्हविनयो सम्मुखाविनयेन सम्मति; पटिञ्ञातकरणेन न सम्मति, तस्सपापियसिकाय न सम्मति, तिणवत्थारकेन न सम्मति, येभुय्यसिकाय न सम्मति, सतिविनयेन न सम्मति. (3)
</Paragraph>

<Paragraph number="1368" book="pari">
पटिञ्ञातकरणं सम्मुखाविनयेन सम्मति; तस्सपापियसिकाय न सम्मति, तिणवत्थारकेन न सम्मति, येभुय्यसिकाय न सम्मति, सतिविनयेन न सम्मति, अमूळ्हविनयेन न सम्मति. (4)
</Paragraph>

<Paragraph number="1369" book="pari">
तस्सपापियसिका सम्मुखाविनयेन सम्मति; तिणवत्थारकेन न सम्मति, येभुय्यसिकाय न सम्मति, सतिविनयेन न सम्मति, अमूळ्हविनयेन न सम्मति, पटिञ्ञातकरणेन न सम्मति. (5)
</Paragraph>

<Paragraph number="1370" book="pari">
तिणवत्थारको सम्मुखाविनयेन सम्मति; येभुय्यसिकाय न सम्मति, सतिविनयेन न सम्मति, अमूळ्हविनयेन न सम्मति, पटिञ्ञातकरणेन न सम्मति, तस्सपापियसिकाय न सम्मति. एवं सिया समथा समथेहि सम्मन्ति. एवं सिया समथा समथेहि न सम्मन्ति. (6)
</Paragraph>

</Division>
<Division number="311" book="pari">

<Paragraph number="1371" book="pari">
कथं सिया समथा अधिकरणेहि सम्मन्ति, कथं सिया समथा अधिकरणेहि न सम्मन्ति? सम्मुखाविनयो विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (1)
</Paragraph>

<Paragraph number="1372" book="pari">
येभुय्यसिका विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (2)
</Paragraph>

<Paragraph number="1373" book="pari">
सतिविनयो विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (3)
</Paragraph>

<Paragraph number="1374" book="pari">
अमूळ्हविनयो विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (4)
</Paragraph>

<Paragraph number="1375" book="pari">
पटिञ्ञातकरणं विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (5)
</Paragraph>

<Paragraph number="1376" book="pari">
तस्सपापियसिका विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (6)
</Paragraph>

<Paragraph number="1377" book="pari">
तिणवत्थारको विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. एवं सिया समथा अधिकरणेहि सम्मन्ति. एवं सिया समथा अधिकरणेहि न सम्मन्ति. (7)
</Paragraph>

</Division>
<Division number="312" book="pari">

<Paragraph number="1378" book="pari">
कथं सिया अधिकरणा समथेहि सम्मन्ति, कथं सिया अधिकरणा समथेहि न सम्मन्ति? विवादाधिकरणं सम्मुखाविनयेन च येभुय्यसिकाय च सम्मति; सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च न सम्मति. (1)
</Paragraph>

<Paragraph number="1379" book="pari">
अनुवादाधिकरणं सम्मुखाविनयेन च सतिविनयेन च अमूळ्हविनयेन च तस्सपापियसिकाय च सम्मति; येभुय्यसिकाय च पटिञ्ञातकरणेन च तिणवत्थारकेन च न सम्मति. (2)
</Paragraph>

<Paragraph number="1380" book="pari">
आपत्ताधिकरणं सम्मुखाविनयेन च पटिञ्ञातकरणेन च तिणवत्थारकेन च सम्मति; येभुय्यसिकाय च सतिविनयेन च अमूळ्हविनयेन च तस्सपापियसिकाय च न सम्मति. (3)
</Paragraph>

<Paragraph number="1381" book="pari">
किच्चाधिकरणं सम्मुखाविनयेन सम्मति; येभुय्यसिकाय च सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च न सम्मति. एवं सिया अधिकरणा समथेहि सम्मन्ति. एवं सिया अधिकरणा समथेहि न सम्मन्ति. (4)
</Paragraph>

</Division>
<Division number="313" book="pari">

<Paragraph number="1382" book="pari">
कथं सिया अधिकरणा अधिकरणेहि सम्मन्ति? कथं सिया अधिकरणा अधिकरणेहि न सम्मन्ति? विवादाधिकरणं विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (1)
</Paragraph>

<Paragraph number="1383" book="pari">
अनुवादाधिकरणं विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (2)
</Paragraph>

<Paragraph number="1384" book="pari">
आपत्ताधिकरणं विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. (3)
</Paragraph>

<Paragraph number="1385" book="pari">
किच्चाधिकरणं विवादाधिकरणेन न सम्मति, अनुवादाधिकरणेन न सम्मति, आपत्ताधिकरणेन न सम्मति; किच्चाधिकरणेन सम्मति. एवं सिया अधिकरणा अधिकरणेहि सम्मन्ति. एवं सिया अधिकरणा अधिकरणेहि न सम्मन्ति. (4)
</Paragraph>

<Paragraph number="1386" book="pari">
छापि समथा चत्तारोपि अधिकरणा सम्मुखाविनयेन सम्मन्ति; सम्मुखाविनयो न केनचि सम्मति.

</Paragraph>
</Division>

<Paragraph number="1387" type="center" book="pari">
समथाधिकरणवारो निट्ठितो एकूनवीसतिमो.
</Paragraph>