---
title: "5.13 सम्मन्तिनसम्मन्तिवार"
tableOfContents: false
sidebar:
  order: 5
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="308" book="pari">

<Paragraph number="1347" book="pari">
विवादाधिकरणं कतिहि समथेहि सम्मति, कतिहि समथेहि न सम्मति? अनुवादाधिकरणं कतिहि समथेहि सम्मति, कतिहि समथेहि न सम्मति? आपत्ताधिकरणं कतिहि समथेहि सम्मति, कतिहि समथेहि न सम्मति? किच्चाधिकरणं कतिहि समथेहि सम्मति, कतिहि समथेहि न सम्मति?
</Paragraph>

<Paragraph number="1348" book="pari">
विवादाधिकरणं द्वीहि समथेहि सम्मति—  सम्मुखाविनयेन च येभुय्यसिकाय च. पञ्चहि समथेहि न सम्मति—  सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च. (1)
</Paragraph>

<Paragraph number="1349" book="pari">
अनुवादाधिकरणं चतूहि समथेहि सम्मति—  सम्मुखाविनयेन च सतिविनयेन च अमूळ्हविनयेन च तस्सपापियसिकाय च. तीहि समथेहि न सम्मति—  येभुय्यसिकाय च पटिञ्ञातकरणेन च तिणवत्थारकेन च. (2)
</Paragraph>

<Paragraph number="1350" book="pari">
आपत्ताधिकरणं तीहि समथेहि सम्मति—  सम्मुखाविनयेन च पटिञ्ञातकरणेन च तिणवत्थारकेन च. चतूहि समथेहि न सम्मति—  येभुय्यसिकाय च सतिविनयेन च अमूळ्हविनयेन च तस्सपापियसिकाय च. (3)
</Paragraph>

<Paragraph number="1351" book="pari">
किच्चाधिकरणं एकेन समथेन सम्मति—  सम्मुखाविनयेन. छहि समथेहि न सम्मति—  येभुय्यसिकाय च सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च. (4)
</Paragraph>

<Paragraph number="1352" book="pari">
विवादाधिकरणञ्च अनुवादाधिकरणञ्च कतिहि समथेहि सम्मन्ति? कतिहि समथेहि न सम्मन्ति? विवादाधिकरणञ्च अनुवादाधिकरणञ्च पञ्चहि समथेहि सम्मन्ति—  सम्मुखाविनयेन च येभुय्यसिकाय च सतिविनयेन च अमूळ्हविनयेन च तस्सपापियसिकाय च. द्वीहि समथेहि न सम्मन्ति—  पटिञ्ञातकरणेन च तिणवत्थारकेन च. (5)
</Paragraph>

<Paragraph number="1353" book="pari">
विवादाधिकरणञ्च आपत्ताधिकरणञ्च कतिहि समथेहि सम्मन्ति? कतिहि समथेहि न सम्मन्ति? विवादाधिकरणञ्च आपत्ताधिकरणञ्च चतूहि समथेहि सम्मन्ति—  सम्मुखाविनयेन च येभुय्यसिकाय च पटिञ्ञातकरणेन च तिणवत्थारकेन च. तीहि समथेहि न सम्मन्ति—  सतिविनयेन च अमूळ्हविनयेन च तस्सपापियसिकाय च. (6)
</Paragraph>

<Paragraph number="1354" book="pari">
विवादाधिकरणञ्च किच्चाधिकरणञ्च कतिहि समथेहि सम्मन्ति? कतिहि समथेहि न सम्मन्ति? विवादाधिकरणञ्च किच्चाधिकरणञ्च द्वीहि समथेहि सम्मन्ति—  सम्मुखाविनयेन च येभुय्यसिकाय च. पञ्चहि समथेहि न सम्मन्ति—  सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च. (7)
</Paragraph>

<Paragraph number="1355" book="pari">
अनुवादाधिकरणञ्च आपत्ताधिकरणञ्च कतिहि समथेहि सम्मन्ति? कतिहि समथेहि न सम्मन्ति? अनुवादाधिकरणञ्च आपत्ताधिकरणञ्च छहि समथेहि सम्मन्ति—  सम्मुखाविनयेन च सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च. एकेन समथेन न सम्मन्ति—  येभुय्यसिकाय. (8)
</Paragraph>

<Paragraph number="1356" book="pari">
अनुवादाधिकरणञ्च किच्चाधिकरणञ्च कतिहि समथेहि सम्मन्ति? कतिहि समथेहि न सम्मन्ति? अनुवादाधिकरणञ्च किच्चाधिकरणञ्च चतूहि समथेहि सम्मन्ति—  सम्मुखाविनयेन च सतिविनयेन च अमूळ्हविनयेन च तस्सपापियसिकाय च. तीहि समथेहि न सम्मन्ति—  येभुय्यसिकाय च पटिञ्ञातकरणेन च तिणवत्थारकेन च. (9)
</Paragraph>

<Paragraph number="1357" book="pari">
आपत्ताधिकरणञ्च किच्चाधिकरणञ्च कतिहि समथेहि सम्मन्ति? कतिहि समथेहि न सम्मन्ति? आपत्ताधिकरणञ्च किच्चाधिकरणञ्च तीहि समथेहि सम्मन्ति—  सम्मुखाविनयेन च पटिञ्ञातकरणेन च तिणवत्थारकेन च. चतूहि समथेहि न सम्मन्ति—  येभुय्यसिकाय च सतिविनयेन च अमूळ्हविनयेन च तस्सपापियसिकाय च. (10)
</Paragraph>

<Paragraph number="1358" book="pari">
विवादाधिकरणञ्च अनुवादाधिकरणञ्च आपत्ताधिकरणञ्च कतिहि समथेहि सम्मन्ति? कतिहि समथेहि न सम्मन्ति? विवादाधिकरणञ्च अनुवादाधिकरणञ्च आपत्ताधिकरणञ्च सत्तहि समथेहि सम्मन्ति—  सम्मुखाविनयेन च येभुय्यसिकाय च सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च. (11)
</Paragraph>

<Paragraph number="1359" book="pari">
विवादाधिकरणञ्च अनुवादाधिकरणञ्च किच्चाधिकरणञ्च कतिहि समथेहि सम्मन्ति? कतिहि समथेहि न सम्मन्ति? विवादाधिकरणञ्च अनुवादाधिकरणञ्च किच्चाधिकरणञ्च पञ्चहि समथेहि सम्मन्ति—  सम्मुखाविनयेन च येभुय्यसिकाय च सतिविनयेन च अमूळ्हविनयेन च तस्सपापियसिकाय च. द्वीहि समथेहि न सम्मन्ति—  पटिञ्ञातकरणेन च तिणवत्थारकेन च. (12)
</Paragraph>

<Paragraph number="1360" book="pari">
अनुवादाधिकरणञ्च आपत्ताधिकरणञ्च किच्चाधिकरणञ्च कतिहि समथेहि सम्मन्ति? कतिहि समथेहि न सम्मन्ति? अनुवादाधिकरणञ्च आपत्ताधिकरणञ्च किच्चाधिकरणञ्च छहि समथेहि सम्मन्ति—  सम्मुखाविनयेन च सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च. एकेन समथेन न सम्मन्ति—  येभुय्यसिकाय. (13)
</Paragraph>

<Paragraph number="1361" book="pari">
विवादाधिकरणञ्च अनुवादाधिकरणञ्च आपत्ताधिकरणञ्च किच्चाधिकरणञ्च कतिहि समथेहि सम्मन्ति? कतिहि समथेहि न सम्मन्ति? विवादाधिकरणञ्च अनुवादाधिकरणञ्च आपत्ताधिकरणञ्च किच्चाधिकरणञ्च सत्तहि समथेहि सम्मन्ति—  सम्मुखाविनयेन च येभुय्यसिकाय च सतिविनयेन च अमूळ्हविनयेन च पटिञ्ञातकरणेन च तस्सपापियसिकाय च तिणवत्थारकेन च. (14)

</Paragraph>
</Division>

<Paragraph number="1362" type="center" book="pari">
सम्मन्ति न सम्मन्तिवारो निट्ठितो अट्ठारसमो.
</Paragraph>