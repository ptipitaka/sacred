---
title: "5.8 कुसलवार"
tableOfContents: false
sidebar:
  order: 15
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="pari">

<Paragraph number="1297" book="pari">
सम्मुखाविनयो कुसलो अकुसलो अब्याकतो? येभुय्यसिका कुसला अकुसला अब्याकता? सतिविनयो कुसलो अकुसलो अब्याकतो? अमूळ्हविनयो कुसलो अकुसलो अब्याकतो? पटिञ्ञातकरणं कुसलं अकुसलं अब्याकतं? तस्सपापियसिका कुसला अकुसला अब्याकता? तिणवत्थारको कुसलो अकुसलो अब्याकतो?
</Paragraph>

<Paragraph number="1298" book="pari">
सम्मुखाविनयो सिया कुसलो, सिया अब्याकतो. नत्थि सम्मुखाविनयो अकुसलो. (1)
</Paragraph>

<Paragraph number="1299" book="pari">
येभुय्यसिका सिया कुसला, सिया अकुसला, सिया अब्याकता. (2)
</Paragraph>

<Paragraph number="1300" book="pari">
सतिविनयो सिया कुसलो, सिया अकुसलो, सिया अब्याकतो. (3)
</Paragraph>

<Paragraph number="1301" book="pari">
अमूळ्हविनयो सिया कुसलो, सिया अकुसलो, सिया अब्याकतो. (4)
</Paragraph>

<Paragraph number="1302" book="pari">
पटिञ्ञातकरणं सिया कुसलं, सिया अकुसलं, सिया अब्याकतं. (5)
</Paragraph>

<Paragraph number="1303" book="pari">
तस्सपापियसिका सिया कुसला, सिया अकुसला सिया अब्याकता. (6)
</Paragraph>

<Paragraph number="1304" book="pari">
तिणवत्थारको सिया कुसलो, सिया अकुसलो, सिया अब्याकतो. (7)
</Paragraph>

<Paragraph number="1305" book="pari">
विवादाधिकरणं कुसलं अकुसलं अब्याकतं. अनुवादाधिकरणं कुसलं अकुसलं अब्याकतं. आपत्ताधिकरणं कुसलं अकुसलं अब्याकतं. किच्चाधिकरणं कुसलं अकुसलं अब्याकतं.
</Paragraph>

<Paragraph number="1306" book="pari">
विवादाधिकरणं सिया कुसलं, सिया अकुसलं, सिया अब्याकतं. (1)
</Paragraph>

<Paragraph number="1307" book="pari">
अनुवादाधिकरणं सिया कुसलं, सिया अकुसलं, सिया अब्याकतं. (2)
</Paragraph>

<Paragraph number="1308" book="pari">
आपत्ताधिकरणं सिया अकुसलं, सिया अब्याकतं. नत्थि आपत्ताधिकरणं कुसलं. (3)
</Paragraph>

<Paragraph number="1309" book="pari">
किच्चाधिकरणं सिया कुसलं, सिया अकुसलं, सिया अब्याकतं. (4)

</Paragraph>
</Division>

<Paragraph number="1310" type="center" book="pari">
कुसलवारो निट्ठितो तेरसमो.
</Paragraph>