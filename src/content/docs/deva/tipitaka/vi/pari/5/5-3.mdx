---
title: "5.3 तब्भागियवार"
tableOfContents: false
sidebar:
  order: 10
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="298" book="pari">

<Paragraph number="1255" book="pari">
कति समथा विवादाधिकरणस्स तब्भागिया? कति समथा विवादाधिकरणस्स अञ्ञभागिया? कति समथा अनुवादाधिकरणस्स तब्भागिया? कति समथा अनुवादाधिकरणस्स अञ्ञभागिया? कति समथा आपत्ताधिकरणस्स तब्भागिया? कति समथा आपत्ताधिकरणस्स अञ्ञभागिया? कति समथा किच्चाधिकरणस्स तब्भागिया? कति समथा किच्चाधिकरणस्स अञ्ञभागिया?
</Paragraph>

<Paragraph number="1256" book="pari">
द्वे समथा विवादाधिकरणस्स तब्भागिया—  सम्मुखाविनयो, येभुय्यसिका. पञ्च समथा विवादाधिकरणस्स अञ्ञभागिया—  सतिविनयो, अमूळ्हविनयो, पटिञ्ञातकरणं, तस्सपापियसिका, तिणवत्थारको. (1)
</Paragraph>

<Paragraph number="1257" book="pari">
चत्तारो समथा अनुवादाधिकरणस्स तब्भागिया—  सम्मुखाविनयो, सतिविनयो, अमूळ्हविनयो, तस्सपापियसिका. तयो समथा अनुवादाधिकरणस्स अञ्ञभागिया—  येभुय्यसिका, पटिञ्ञातकरणं, तिणवत्थारको. (2)
</Paragraph>

<Paragraph number="1258" book="pari">
तयो समथा आपत्ताधिकरणस्स तब्भागिया—  सम्मुखाविनयो, पटिञ्ञातकरणं, तिणवत्थारको. चत्तारो समथा आपत्ताधिकरणस्स अञ्ञभागिया—  येभुय्यसिका, सतिविनयो, अमूळ्हविनयो, तस्सपापियसिका. (3)
</Paragraph>

<Paragraph number="1259" book="pari">
एको समथो किच्चाधिकरणस्स तब्भागियो—  सम्मुखाविनयो. छ समथा किच्चाधिकरणस्स अञ्ञभागिया—  येभुय्यसिका, सतिविनयो, अमूळ्हविनयो, पटिञ्ञातकरणं, तस्सपापियसिका, तिणवत्थारको. (4)

</Paragraph>
</Division>

<Paragraph number="1260" type="center" book="pari">
तब्भागियवारो निट्ठितो अट्ठमो.
</Paragraph>