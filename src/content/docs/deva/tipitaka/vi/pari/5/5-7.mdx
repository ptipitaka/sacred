---
title: "5.7 विनयवार"
tableOfContents: false
sidebar:
  order: 14
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="302" book="pari">

<Paragraph number="1288" book="pari">
विनयो सम्मुखाविनयो, सम्मुखाविनयो विनयो? विनयो येभुय्यसिका, येभुय्यसिका विनयो? विनयो सतिविनयो, सतिविनयो विनयो? विनयो अमूळ्हविनयो, अमूळ्हविनयो विनयो? विनयो पटिञ्ञातकरणं, पटिञ्ञातकरणं विनयो? विनयो तस्सपापियसिका, तस्सपापियसिका विनयो? विनयो तिणवत्थारको, तिणवत्थारको विनयो?
</Paragraph>

<Paragraph number="1289" book="pari">
विनयो सिया सम्मुखाविनयो सिया न सम्मुखाविनयो. सम्मुखाविनयो विनयो चेव सम्मुखाविनयो च. (1)
</Paragraph>

<Paragraph number="1290" book="pari">
विनयो सिया येभुय्यसिका, सिया न येभुय्यसिका. येभुय्यसिका विनयो चेव येभुय्यसिका च. (2)
</Paragraph>

<Paragraph number="1291" book="pari">
विनयो सिया सतिविनयो, सिया न सतिविनयो. सतिविनयो विनयो चेव सतिविनयो च. (3)
</Paragraph>

<Paragraph number="1292" book="pari">
विनयो सिया अमूळ्हविनयो, सिया न अमूळ्हविनयो. अमूळ्हविनयो विनयो चेव अमूळ्हविनयो च. (4)
</Paragraph>

<Paragraph number="1293" book="pari">
विनयो सिया पटिञ्ञातकरणं, सिया न पटिञ्ञातकरणं. पटिञ्ञातकरणं विनयो चेव पटिञ्ञातकरणञ्च. (5)
</Paragraph>

<Paragraph number="1294" book="pari">
विनयो सिया तस्सपापियसिका, सिया न तस्सपापियसिका. तस्सपापियसिका विनयो चेव तस्सपापियसिका च. (6)
</Paragraph>

<Paragraph number="1295" book="pari">
विनयो सिया तिणवत्थारको, सिया न तिणवत्थारको. तिणवत्थारको विनयो चेव तिणवत्थारको च. (7)

</Paragraph>
</Division>

<Paragraph number="1296" type="center" book="pari">
विनयवारो निट्ठितो द्वादसमो.
</Paragraph>