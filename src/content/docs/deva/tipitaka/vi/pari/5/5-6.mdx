---
title: "5.6 समथसम्मुखाविनयवार"
tableOfContents: false
sidebar:
  order: 13
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="301" book="pari">

<Paragraph number="1279" book="pari">
समथो सम्मुखाविनयो, सम्मुखाविनयो समथो? समथो येभुय्यसिका, येभुय्यसिका समथो? समथो सतिविनयो, सतिविनयो समथो? समथो अमूळ्हविनयो, अमूळ्हविनयो समथो? समथो पटिञ्ञातकरणं, पटिञ्ञातकरणं समथो? समथो तस्सपापियसिका, तस्सपापियसिका समथो? समथो तिणवत्थारको, तिणवत्थारको समथो?
</Paragraph>

<Paragraph number="1280" book="pari">
येभुय्यसिका सतिविनयो अमूळ्हविनयो पटिञ्ञातकरणं तस्सपापियसिका तिणवत्थारको—  इमे समथा समथा, नो सम्मुखाविनयो. सम्मुखाविनयो समथो चेव सम्मुखाविनयो च. (1)
</Paragraph>

<Paragraph number="1281" book="pari">
सतिविनयो अमूळ्हविनयो पटिञ्ञातकरणं तस्सपापियसिका तिणवत्थारको सम्मुखाविनयो—  इमे समथा समथा, नो येभुय्यसिका. येभुय्यसिका समथो चेव येभुय्यसिका च. (2)
</Paragraph>

<Paragraph number="1282" book="pari">
अमूळ्हविनयो पटिञ्ञातकरणं तस्सपापियसिका तिणवत्थारको सम्मुखाविनयो येभुय्यसिका—  इमे समथा समथा, नो सतिविनयो. सतिविनयो समथो चेव सतिविनयो च. (3)
</Paragraph>

<Paragraph number="1283" book="pari">
पटिञ्ञातकरणं तस्सपापियसिका तिणवत्थारको सम्मुखाविनयो येभुय्यसिका सतिविनयो—  इमे समथा समथा, नो अमूळ्हविनयो. अमूळ्हविनयो समथो चेव अमूळ्हविनयो च. (4)
</Paragraph>

<Paragraph number="1284" book="pari">
तस्सपापियसिका तिणवत्थारको सम्मुखाविनयो येभुय्यसिका सतिविनयो अमूळ्हविनयो—  इमे समथा समथा, नो पटिञ्ञातकरणं. पटिञ्ञातकरणं समथो चेव पटिञ्ञातकरणञ्च. (5)
</Paragraph>

<Paragraph number="1285" book="pari">
तिणवत्थारको सम्मुखाविनयो येभुय्यसिका सतिविनयो अमूळ्हविनयो पटिञ्ञातकरणं—  इमे समथा समथा, नो तस्सपापियसिका. तस्सपापियसिका समथो चेव तस्सपापियसिका च. (6)
</Paragraph>

<Paragraph number="1286" book="pari">
सम्मुखाविनयो येभुय्यसिका सतिविनयो अमूळ्हविनयो पटिञ्ञातकरणं तस्सपापियसिका—  इमे समथा समथा, नो तिणवत्थारको. तिणवत्थारको समथो चेव तिणवत्थारको च. (7)

</Paragraph>
</Division>

<Paragraph number="1287" type="center" book="pari">
समथसम्मुखाविनयवारो निट्ठितो एकादसमो.
</Paragraph>