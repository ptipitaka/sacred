---
title: "5.16 भजतिवार"
tableOfContents: false
sidebar:
  order: 8
type: "tipitaka"
basket: "vi"
book: "pari"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="318" book="pari">

<Paragraph number="1393" book="pari">
विवादाधिकरणं चतुन्नं अधिकरणानं कतमं अधिकरणं भजति? कतमं अधिकरणं उपनिस्सितं? कतमं अधिकरणं परियापन्नं? कतमेन अधिकरणेन सङ्गहितं? (1)
</Paragraph>

<Paragraph number="1394" book="pari">
अनुवादाधिकरणं चतुन्नं अधिकरणानं कतमं अधिकरणं भजति? कतमं अधिकरणं उपनिस्सितं? कतमं अधिकरणं परियापन्नं? कतमेन अधिकरणेन सङ्गहितं? (2)
</Paragraph>

<Paragraph number="1395" book="pari">
आपत्ताधिकरणं चतुन्नं अधिकरणानं कतमं अधिकरणं भजति? कतमं अधिकरणं उपनिस्सितं? कतमं अधिकरणं परियापन्नं? कतमेन अधिकरणेन सङ्गहितं? (3)
</Paragraph>

<Paragraph number="1396" book="pari">
किच्चाधिकरणं चतुन्नं अधिकरणानं कतमं अधिकरणं भजति? कतमं अधिकरणं उपनिस्सितं? कतमं अधिकरणं परियापन्नं? कतमेन अधिकरणेन सङ्गहितं? (4)
</Paragraph>

<Paragraph number="1397" book="pari">
विवादाधिकरणं चतुन्नं अधिकरणानं विवादाधिकरणं भजति, विवादाधिकरणं उपनिस्सितं, विवादाधिकरणं परियापन्नं, विवादाधिकरणेन सङ्गहितं. (1)
</Paragraph>

<Paragraph number="1398" book="pari">
अनुवादाधिकरणं चतुन्नं अधिकरणानं अनुवादाधिकरणं भजति, अनुवादाधिकरणं उपनिस्सितं, अनुवादाधिकरणं परियापन्नं, अनुवादाधिकरणेन सङ्गहितं. (2)
</Paragraph>

<Paragraph number="1399" book="pari">
आपत्ताधिकरणं चतुन्नं अधिकरणानं आपत्ताधिकरणं भजति, आपत्ताधिकरणं उपनिस्सितं, आपत्ताधिकरणं परियापन्नं, आपत्ताधिकरणेन सङ्गहितं. (3)
</Paragraph>

<Paragraph number="1400" book="pari">
किच्चाधिकरणं चतुन्नं अधिकरणानं किच्चाधिकरणं भजति, किच्चाधिकरणं उपनिस्सितं, किच्चाधिकरणं परियापन्नं, किच्चाधिकरणेन सङ्गहितं. (4)
</Paragraph>

</Division>
<Division number="319" book="pari">

<Paragraph number="1401" book="pari">
विवादाधिकरणं सत्तन्नं समथानं कति समथे भजति, कति समथे उपनिस्सितं, कति समथे परियापन्नं, कतिहि समथेहि सङ्गहितं, कतिहि समथेहि सम्मति? (1)
</Paragraph>

<Paragraph number="1402" book="pari">
अनुवादाधिकरणं सत्तन्नं समथानं कति समथे भजति, कति समथे उपनिस्सितं, कति समथे परियापन्नं, कतिहि समथेहि सङ्गहितं, कतिहि समथेहि सम्मति? (2)
</Paragraph>

<Paragraph number="1403" book="pari">
आपत्ताधिकरणं सत्तन्नं समथानं कति समथे भजति, कति समथे उपनिस्सितं, कति समथे परियापन्नं, कतिहि समथेहि सङ्गहितं, कतिहि समथेहि सम्मति? (3)
</Paragraph>

<Paragraph number="1404" book="pari">
किच्चाधिकरणं सत्तन्नं समथानं कति समथे भजति, कति समथे उपनिस्सितं, कति समथे परियापन्नं, कतिहि समथेहि सङ्गहितं, कतिहि समथेहि सम्मति? (4)
</Paragraph>

<Paragraph number="1405" book="pari">
विवादाधिकरणं सत्तन्नं समथानं द्वे समथे भजति, द्वे समथे उपनिस्सितं, द्वे समथे परियापन्नं, द्वीहि समथेहि सङ्गहितं, द्वीहि समथेहि सम्मति—  सम्मुखाविनयेन च येभुय्यसिकाय च. (1)
</Paragraph>

<Paragraph number="1406" book="pari">
अनुवादाधिकरणं सत्तन्नं समथानं चत्तारो समथे भजति, चत्तारो समथे उपनिस्सितं, चत्तारो समथे परियापन्नं, चतूहि समथेहि सङ्गहितं, चतूहि समथेहि सम्मति—  सम्मुखाविनयेन च सतिविनयेन च अमूळ्हविनयेन च तस्सपापियसिकाय च. (2)
</Paragraph>

<Paragraph number="1407" book="pari">
आपत्ताधिकरणं सत्तन्नं समथानं तयो समथे भजति, तयो समथे उपनिस्सितं, तयो समथे परियापन्नं, तीहि समथेहि सङ्गहितं तीहि समथेहि सम्मति—  सम्मुखाविनयेन च पटिञ्ञातकरणेन च तिणवत्थारकेन च. (3)
</Paragraph>

<Paragraph number="1408" book="pari">
किच्चाधिकरणं सत्तन्नं समथानं एकं समथं भजति, एकं समथं उपनिस्सितं, एकं समथं परियापन्नं, एकेन समथेन सङ्गहितं, एकेन समथेन सम्मति—  सम्मुखाविनयेनाति. (4)

</Paragraph>
</Division>

<Paragraph number="1409" type="center" book="pari">
भजतिवारो निट्ठितो एकवीसतिमो.



</Paragraph>

<Paragraph number="1410" type="center" book="pari">
समथभेदो निट्ठितो.



</Paragraph>

<Paragraph number="1411" type="center" book="pari">
तस्सुद्दानं


</Paragraph>

<Paragraph number="1412" type="verses" book="pari">
_अधिकरणं परियायं,_  
_साधारणा च भागिया;_  
_समथा साधारणिका,_  
_समथस्स तब्भागिया._  

</Paragraph>

<Paragraph number="1413" type="verses" book="pari">
_समथा सम्मुखा चेव,_  
_विनयेन कुसलेन च;_  
_यत्थ समथसंसट्ठा,_  
_सम्मन्ति न सम्मन्ति च;_  
_समथाधिकरणञ्चेव,_  
_समुट्ठानं भजन्ति चाति._
</Paragraph>