---
title: "2.4.1.5 उदकसुद्धिकसिक्खापद"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="810" book="paci">

<Paragraph number="2599" book="paci">
तेन समयेन बुद्धो भगवा सक्केसु विहरति कपिलवत्थुस्मिं निग्रोधारामे. अथ खो महापजापति गोतमी येन भगवा तेनुपसङ्कमि; उपसङ्कमित्वा भगवन्तं अभिवादेत्वा अधोवाते अट्ठासि—  “दुग्गन्धो, भगवा, मातुगामो”ति. अथ खो भगवा—  “आदियन्तु खो भिक्खुनियो उदकसुद्धिकन्”ति, महापजापतिं गोतमिं धम्मिया कथाय सन्दस्सेसि समादपेसि समुत्तेजेसि सम्पहंसेसि. अथ खो महापजापति गोतमी भगवता धम्मिया कथाय सन्दस्सिता समादपिता समुत्तेजिता सम्पहंसिता भगवन्तं अभिवादेत्वा पदक्खिणं कत्वा पक्कामि. अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—  “अनुजानामि, भिक्खवे, भिक्खुनीनं उदकसुद्धिकन्”ति. तेन खो पन समयेन अञ्ञतरा भिक्खुनी—  “भगवता उदकसुद्धिका अनुञ्ञाता”ति अतिगम्भीरं उदकसुद्धिकं आदियन्ती मुत्तकरणे वणं अकासि.
</Paragraph>

<Paragraph number="2600" book="paci">
अथ खो सा भिक्खुनी भिक्खुनीनं एतमत्थं आरोचेति. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम भिक्खुनी अतिगम्भीरं उदकसुद्धिकं आदियिस्सती”ति …पे…  “सच्चं किर, भिक्खवे, भिक्खुनी अतिगम्भीरं उदकसुद्धिकं आदियती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनी अतिगम्भीरं उदकसुद्धिकं आदियिस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="811" book="paci">

<Paragraph number="2601" book="paci">
<Emphasis>“उदकसुद्धिकं पन भिक्खुनिया आदियमानाय द्वङ्गुलपब्बपरमं आदातब्बं. तं अतिक्कामेन्तिया पाचित्तियन्”</Emphasis>ति. (*5*:<Emphasis>60</Emphasis>)
</Paragraph>

</Division>
<Division number="812" book="paci">

<Paragraph number="2602" book="paci">
<Emphasis>उदकसुद्धिकं</Emphasis> नाम मुत्तकरणस्स धोवना वुच्चति.
</Paragraph>

<Paragraph number="2603" book="paci">
<Emphasis>आदियमानाया</Emphasis>ति धोवन्तिया.
</Paragraph>

<Paragraph number="2604" book="paci">
<Emphasis>द्वङ्गुलपब्बपरमं आदातब्बन्</Emphasis>ति द्वीसु अङ्गुलेसु द्वे पब्बपरमा आदातब्बा.
</Paragraph>

<Paragraph number="2605" book="paci">
<Emphasis>तं अतिक्कामेन्तिया</Emphasis>ति सम्फस्सं सादियन्ती अन्तमसो केसग्गमत्तम्पि अतिक्कामेति, आपत्ति पाचित्तियस्स.
</Paragraph>

</Division>
<Division number="813" book="paci">

<Paragraph number="2606" book="paci">
अतिरेकद्वङ्गुलपब्बे अतिरेकसञ्ञा आदियति, आपत्ति पाचित्तियस्स. अतिरेकद्वङ्गुलपब्बे वेमतिका आदियति, आपत्ति पाचित्तियस्स. अतिरेकद्वङ्गुलपब्बे ऊनकसञ्ञा आदियति, आपत्ति पाचित्तियस्स.
</Paragraph>

<Paragraph number="2607" book="paci">
ऊनकद्वङ्गुलपब्बे अतिरेकसञ्ञा, आपत्ति दुक्कटस्स. ऊनकद्वङ्गुलपब्बे वेमतिका, आपत्ति दुक्कटस्स. ऊनकद्वङ्गुलपब्बे ऊनकसञ्ञा, अनापत्ति.
</Paragraph>

</Division>
<Division number="814" book="paci">

<Paragraph number="2608" book="paci">
अनापत्ति—  द्वङ्गुलपब्बपरमं आदियति, ऊनकद्वङ्गुलपब्बपरमं आदियति, आबाधपच्चया, उम्मत्तिकाय, आदिकम्मिकायाति.

</Paragraph>
</Division>

<Paragraph number="2609" type="center" book="paci">
पञ्चमसिक्खापदं निट्ठितं.
</Paragraph>