---
title: "2.4.8.11 पारिवासिकसिक्खापद"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1166" book="paci">

<Paragraph number="3401" book="paci">
तेन समयेन बुद्धो भगवा राजगहे विहरति वेळुवने कलन्दकनिवापे. तेन खो पन समयेन थुल्लनन्दा भिक्खुनी—  “सिक्खमानं वुट्ठापेस्सामी”ति थेरे भिक्खू सन्निपातेत्वा पहूतं खादनीयं भोजनीयं पस्सित्वा—  “न तावाहं, अय्या, सिक्खमानं वुट्ठापेस्सामी”ति थेरे भिक्खू उय्योजेत्वा देवदत्तं कोकालिकं कटमोदकतिस्सकं खण्डदेविया पुत्तं समुद्ददत्तं सन्निपातेत्वा सिक्खमानं वुट्ठापेसि.
</Paragraph>

<Paragraph number="3402" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या थुल्लनन्दा पारिवासिकछन्ददानेन सिक्खमानं वुट्ठापेस्सती”ति …पे…  “सच्चं किर, भिक्खवे, थुल्लनन्दा भिक्खुनी पारिवासिकछन्ददानेन सिक्खमानं वुट्ठापेती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, थुल्लनन्दा भिक्खुनी पारिवासिकछन्ददानेन सिक्खमानं वुट्ठापेस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1167" book="paci">

<Paragraph number="3403" book="paci">
<Emphasis>“या पन भिक्खुनी पारिवासिकछन्ददानेन सिक्खमानं वुट्ठापेय्य, पाचित्तियन्”</Emphasis>ति. (*81*:<Emphasis>136</Emphasis>)
</Paragraph>

</Division>
<Division number="1168" book="paci">

<Paragraph number="3404" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3405" book="paci">
<Emphasis>पारिवासिकछन्ददानेना</Emphasis>ति वुट्ठिताय परिसाय. <Emphasis>सिक्खमाना</Emphasis> नाम द्वे वस्सानि छसु धम्मेसु सिक्खितसिक्खा. <Emphasis>वुट्ठापेय्या</Emphasis>ति उपसम्पादेय्य.
</Paragraph>

<Paragraph number="3406" book="paci">
“वुट्ठापेस्सामी”ति गणं वा आचरिनिं वा पत्तं वा चीवरं वा परियेसति, सीमं वा सम्मन्नति, आपत्ति दुक्कटस्स. ञत्तिया दुक्कटं. द्वीहि कम्मवाचाहि दुक्कटा. कम्मवाचापरियोसाने उपज्झायाय आपत्ति पाचित्तियस्स. गणस्स च आचरिनिया च आपत्ति दुक्कटस्स.
</Paragraph>

</Division>
<Division number="1169" book="paci">

<Paragraph number="3407" book="paci">
अनापत्ति—  अवुट्ठिताय परिसाय वुट्ठापेति, उम्मत्तिकाय, आदिकम्मिकायाति.

</Paragraph>
</Division>

<Paragraph number="3408" type="center" book="paci">
एकादसमसिक्खापदं निट्ठितं.
</Paragraph>