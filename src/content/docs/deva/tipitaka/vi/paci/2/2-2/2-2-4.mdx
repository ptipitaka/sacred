---
title: "2.2.4 उक्खित्तकओसारणसिक्खापद"
tableOfContents: false
sidebar:
  order: 12
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="694" book="paci">

<Paragraph number="2272" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन चण्डकाळी भिक्खुनी भण्डनकारिका होति कलहकारिका विवादकारिका भस्सकारिका संघे अधिकरणकारिका. थुल्लनन्दा भिक्खुनी तस्सा कम्मे करीयमाने पटिक्कोसति. तेन खो पन समयेन थुल्लनन्दा भिक्खुनी गामकं अगमासि केनचिदेव करणीयेन. अथ खो भिक्खुनिसंघो—  “थुल्लनन्दा भिक्खुनी पक्कन्ता”ति, चण्डकाळिं भिक्खुनिं आपत्तिया अदस्सने उक्खिपि. थुल्लनन्दा भिक्खुनी गामके तं करणीयं तीरेत्वा पुनदेव सावत्थिं पच्चागच्छि. चण्डकाळी भिक्खुनी थुल्लनन्दाय भिक्खुनिया आगच्छन्तिया नेव आसनं पञ्ञपेसि न पादोदकं पादपीठं पादकठलिकं उपनिक्खिपि न पच्चुग्गन्त्वा पत्तचीवरं पटिग्गहेसि न पानीयेन आपुच्छि. थुल्लनन्दा भिक्खुनी चण्डकाळिं भिक्खुनिं एतदवोच—  “किस्स त्वं, अय्ये, मयि आगच्छन्तिया नेव आसनं पञ्ञपेसि न पादोदकं पादपीठं पादकठलिकं उपनिक्खिपि न पच्चुग्गन्त्वा पत्तचीवरं पटिग्गहेसि न पानीयेन आपुच्छी”ति? “एवञ्हेतं, अय्ये, होति यथा तं अनाथाया”ति. “किस्स पन त्वं, अय्ये, अनाथा”ति? “इमा मं, अय्ये, भिक्खुनियो—  ‘अयं अनाथा अप्पञ्ञाता, नत्थि इमिस्सा काचि पटिवत्ता’ति, आपत्तिया अदस्सने उक्खिपिंसू”ति.
</Paragraph>

<Paragraph number="2273" book="paci">
थुल्लनन्दा भिक्खुनी—  “बाला एता अब्यत्ता एता, नेव जानन्ति कम्मं वा कम्मदोसं वा कम्मविपत्तिं वा कम्मसम्पत्तिं वा. मयं खो जानाम कम्मम्पि कम्मदोसम्पि कम्मविपत्तिम्पि कम्मसम्पत्तिम्पि. मयं खो अकतं वा कम्मं कारेय्याम कतं वा कम्मं कोपेय्यामा”ति, लहुं लहुं भिक्खुनिसंघं सन्निपातेत्वा चण्डकाळिं भिक्खुनिं ओसारेसि.
</Paragraph>

<Paragraph number="2274" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या थुल्लनन्दा समग्गेन संघेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसंघं अनञ्ञाय गणस्स छन्दं ओसारेस्सती”ति …पे…  “सच्चं किर, भिक्खवे, थुल्लनन्दा भिक्खुनी समग्गेन संघेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसंघं अनञ्ञाय गणस्स छन्दं ओसारेती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, थुल्लनन्दा भिक्खुनी समग्गेन संघेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसंघं अनञ्ञाय गणस्स छन्दं ओसारेस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="695" book="paci">

<Paragraph number="2275" book="paci">
<Emphasis>“या पन भिक्खुनी समग्गेन संघेन उक्खित्तं भिक्खुनिं धम्मेन विनयेन सत्थुसासनेन अनपलोकेत्वा कारकसंघं अनञ्ञाय गणस्स छन्दं ओसारेय्य, अयम्पि भिक्खुनी पठमापत्तिकं धम्मं आपन्ना निस्सारणीयं संघादिसेसन्”</Emphasis>ति. (*4*:<Emphasis>12</Emphasis>)
</Paragraph>

</Division>
<Division number="696" book="paci">

<Paragraph number="2276" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2277" book="paci">
<Emphasis>समग्गो</Emphasis> नाम <Emphasis>संघो</Emphasis> समानसंवासको समानसीमायं ठितो.
</Paragraph>

<Paragraph number="2278" book="paci">
<Emphasis>उक्खित्ता</Emphasis> नाम आपत्तिया अदस्सने वा अप्पटिकम्मे वा अप्पटिनिस्सग्गे वा उक्खित्ता.
</Paragraph>

<Paragraph number="2279" book="paci">
<Emphasis>धम्मेन विनयेना</Emphasis>ति येन धम्मेन येन विनयेन.
</Paragraph>

<Paragraph number="2280" book="paci">
<Emphasis>सत्थुसासनेना</Emphasis>ति जिनसासनेन बुद्धसासनेन.
</Paragraph>

<Paragraph number="2281" book="paci">
<Emphasis>अनपलोकेत्वा कारकसंघन्</Emphasis>ति कम्मकारकसंघं अनापुच्छा.
</Paragraph>

<Paragraph number="2282" book="paci">
<Emphasis>अनञ्ञाय गणस्स छन्दन्</Emphasis>ति गणस्स छन्दं अजानित्वा.
</Paragraph>

<Paragraph number="2283" book="paci">
“ओसारेस्सामी”ति गणं वा परियेसति, सीमं वा सम्मन्नति, आपत्ति दुक्कटस्स. ञत्तिया दुक्कटं, द्वीहि कम्मवाचाहि थुल्लच्चया, कम्मवाचापरियोसाने आपत्ति संघादिसेसस्स.
</Paragraph>

<Paragraph number="2284" book="paci">
<Emphasis>अयम्पी</Emphasis>ति पुरिमायो उपादाय वुच्चति.
</Paragraph>

<Paragraph number="2285" book="paci">
<Emphasis>पठमापत्तिकन्</Emphasis>ति सह वत्थुज्झाचारा आपज्जति असमनुभासनाय.
</Paragraph>

<Paragraph number="2286" book="paci">
<Emphasis>निस्सारणीयन्</Emphasis>ति संघम्हा निस्सारीयति.
</Paragraph>

<Paragraph number="2287" book="paci">
<Emphasis>संघादिसेसो</Emphasis>ति …पे…  तेनपि वुच्चति संघादिसेसोति.
</Paragraph>

</Division>
<Division number="697" book="paci">

<Paragraph number="2288" book="paci">
धम्मकम्मे धम्मकम्मसञ्ञा ओसारेति, आपत्ति संघादिसेसस्स. धम्मकम्मे वेमतिका ओसारेति आपत्ति संघादिसेसस्स. धम्मकम्मे अधम्मकम्मसञ्ञा ओसारेति, आपत्ति संघादिसेसस्स.
</Paragraph>

<Paragraph number="2289" book="paci">
अधम्मकम्मे धम्मकम्मसञ्ञा, आपत्ति दुक्कटस्स. अधम्मकम्मे वेमतिका, आपत्ति दुक्कटस्स. अधम्मकम्मे अधम्मकम्मसञ्ञा, आपत्ति दुक्कटस्स.
</Paragraph>

</Division>
<Division number="698" book="paci">

<Paragraph number="2290" book="paci">
अनापत्ति—  कम्मकारकसंघं अपलोकेत्वा ओसारेति, गणस्स छन्दं जानित्वा ओसारेति, वत्ते वत्तन्तिं ओसारेति, असन्ते कम्मकारकसंघे ओसारेति, उम्मत्तिकाय, आदिकम्मिकायाति.

</Paragraph>
</Division>

<Paragraph number="2291" type="center" book="paci">
चतुत्थसंघादिसेससिक्खापदं निट्ठितं.
</Paragraph>