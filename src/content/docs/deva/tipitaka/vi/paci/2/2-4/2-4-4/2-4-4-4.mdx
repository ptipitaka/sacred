---
title: "2.4.4.4 नौपट्ठापनसिक्खापद"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="946" book="paci">

<Paragraph number="2912" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन थुल्लनन्दा भिक्खुनी दुक्खितं सहजीविनिं नेव उपट्ठेति न उपट्ठापनाय उस्सुक्कं करोति.
</Paragraph>

<Paragraph number="2913" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या थुल्लनन्दा दुक्खितं सहजीविनिं नेव उपट्ठेस्सति न उपट्ठापनाय उस्सुक्कं करिस्सती”ति …पे…  “सच्चं किर, भिक्खवे, थुल्लनन्दा भिक्खुनी दुक्खितं सहजीविनिं नेव उपट्ठेति न उपट्ठापनाय उस्सुक्कं करोती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, थुल्लनन्दा भिक्खुनी दुक्खितं सहजीविनिं नेव उपट्ठेस्सति न उपट्ठापनाय उस्सुक्कं करिस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="947" book="paci">

<Paragraph number="2914" book="paci">
<Emphasis>“या पन भिक्खुनी दुक्खितं सहजीविनिं नेव उपट्ठेय्य न उपट्ठापनाय उस्सुक्कं करेय्य, पाचित्तियन्”</Emphasis>ति. (*34*:<Emphasis>89</Emphasis>)
</Paragraph>

</Division>
<Division number="948" book="paci">

<Paragraph number="2915" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2916" book="paci">
<Emphasis>दुक्खिता</Emphasis> नाम गिलाना वुच्चति.
</Paragraph>

<Paragraph number="2917" book="paci">
<Emphasis>सहजीविनी</Emphasis> नाम सद्धिविहारिनी वुच्चति.
</Paragraph>

<Paragraph number="2918" book="paci">
<Emphasis>नेव उपट्ठेय्या</Emphasis>ति न सयं उपट्ठेय्य.
</Paragraph>

<Paragraph number="2919" book="paci">
<Emphasis>न उपट्ठापनाय उस्सुक्कं करेय्या</Emphasis>ति न अञ्ञं आणापेय्य.
</Paragraph>

<Paragraph number="2920" book="paci">
“नेव उपट्ठेस्सामि, न उपट्ठापनाय उस्सुक्कं करिस्सामी”ति धुरं निक्खित्तमत्ते आपत्ति पाचित्तियस्स. अन्तेवासिनिं वा अनुपसम्पन्नं वा नेव उपट्ठेति, न उपट्ठापनाय उस्सुक्कं करोति, आपत्ति दुक्कटस्स.
</Paragraph>

</Division>
<Division number="949" book="paci">

<Paragraph number="2921" book="paci">
अनापत्ति—  सति अन्तराये, परियेसित्वा न लभति, गिलानाय, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="2922" type="center" book="paci">
चतुत्थसिक्खापदं निट्ठितं.
</Paragraph>