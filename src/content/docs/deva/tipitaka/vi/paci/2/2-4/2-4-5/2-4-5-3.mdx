---
title: "2.4.5.3 सुत्तकन्तनसिक्खापद"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="986" book="paci">

<Paragraph number="3011" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खुनियो सुत्तं कन्तन्ति. मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—  “कथञ्हि नाम भिक्खुनियो सुत्तं कन्तिस्सन्ति, सेय्यथापि गिहिनियो कामभोगिनियो”ति.
</Paragraph>

<Paragraph number="3012" book="paci">
अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खुनियो सुत्तं कन्तिस्सन्ती”ति …पे…  “सच्चं किर, भिक्खवे, छब्बग्गिया भिक्खुनियो सुत्तं कन्तन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, छब्बग्गिया भिक्खुनियो सुत्तं कन्तिस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="987" book="paci">

<Paragraph number="3013" book="paci">
<Emphasis>“या पन भिक्खुनी सुत्तं कन्तेय्य, पाचित्तियन्”</Emphasis>ति. (*43*:<Emphasis>98</Emphasis>)
</Paragraph>

</Division>
<Division number="988" book="paci">

<Paragraph number="3014" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3015" book="paci">
<Emphasis>सुत्तं</Emphasis> नाम छ सुत्तानि—  खोमं, कप्पासिकं, कोसेय्यं, कम्बलं, साणं, भङ्गं.
</Paragraph>

<Paragraph number="3016" book="paci">
<Emphasis>कन्तेय्या</Emphasis>ति सयं कन्तति, पयोगे दुक्कटं. उज्जवुज्जवे आपत्ति पाचित्तियस्स.
</Paragraph>

</Division>
<Division number="989" book="paci">

<Paragraph number="3017" book="paci">
अनापत्ति—  कन्तितसुत्तं कन्तति, उम्मत्तिकाय, आदिकम्मिकायाति.

</Paragraph>
</Division>

<Paragraph number="3018" type="center" book="paci">
ततियसिक्खापदं निट्ठितं.
</Paragraph>