---
title: "2.4.3.2 उदकसाटिकसिक्खापद"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="887" book="paci">

<Paragraph number="2791" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भगवता भिक्खुनीनं उदकसाटिका अनुञ्ञाता होति. छब्बग्गिया भिक्खुनियो—  “भगवता उदकसाटिका अनुञ्ञाता”ति अप्पमाणिकायो उदकसाटिकायो धारेसुं. पुरतोपि पच्छतोपि आकड्ढन्ता आहिण्डन्ति.
</Paragraph>

<Paragraph number="2792" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खुनियो अप्पमाणिकायो उदकसाटिकायो धारेस्सन्ती”ति …पे…  “सच्चं किर, भिक्खवे, छब्बग्गिया भिक्खुनियो अप्पमाणिकायो उदकसाटिकायो धारेन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, छब्बग्गिया भिक्खुनियो अप्पमाणिकायो उदकसाटिकायो धारेस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="888" book="paci">

<Paragraph number="2793" book="paci">
<Emphasis>“उदकसाटिकं पन भिक्खुनिया कारयमानाय पमाणिका कारेतब्बा. तत्रिदं पमाणं—  दीघसो चतस्सो विदत्थियो, सुगतविदत्थिया; तिरियं द्वे विदत्थियो. तं अतिक्कामेन्तिया छेदनकं पाचित्तियन्”</Emphasis>ति. (*22*:<Emphasis>77</Emphasis>)
</Paragraph>

</Division>
<Division number="889" book="paci">

<Paragraph number="2794" book="paci">
<Emphasis>उदकसाटिका</Emphasis> नाम याय निवत्था नहायति.
</Paragraph>

<Paragraph number="2795" book="paci">
<Emphasis>कारयमानाया</Emphasis>ति करोन्तिया वा कारापेन्तिया वा.
</Paragraph>

<Paragraph number="2796" book="paci">
पमाणिका कारेतब्बा. तत्रिदं पमाणं—  दीघसो चतस्सो विदत्थियो, सुगतविदत्थिया; तिरियं द्वे विदत्थियो. तं अतिक्कामेत्वा करोति वा कारापेति वा, पयोगे दुक्कटं. पटिलाभेन छिन्दित्वा पाचित्तियं देसेतब्बं.
</Paragraph>

</Division>
<Division number="890" book="paci">

<Paragraph number="2797" book="paci">
अत्तना विप्पकतं अत्तना परियोसापेति, आपत्ति पाचित्तियस्स. अत्तना विप्पकतं परेहि परियोसापेति, आपत्ति पाचित्तियस्स. परेहि विप्पकतं अत्तना परियोसापेति, आपत्ति पाचित्तियस्स. परेहि विप्पकतं परेहि परियोसापेति, आपत्ति पाचित्तियस्स.
</Paragraph>

<Paragraph number="2798" book="paci">
अञ्ञस्सत्थाय करोति वा कारापेति वा, आपत्ति दुक्कटस्स. अञ्ञेन कतं पटिलभित्वा परिभुञ्जति, आपत्ति दुक्कटस्स.
</Paragraph>

</Division>
<Division number="891" book="paci">

<Paragraph number="2799" book="paci">
अनापत्ति—  पमाणिकं करोति, ऊनकं करोति, अञ्ञेन कतं पमाणातिक्कन्तं पटिलभित्वा छिन्दित्वा परिभुञ्जति, वितानं वा भूमत्थरणं वा साणिपाकारं वा भिसिं वा बिब्बोहनं वा करोति, उम्मत्तिकाय, आदिकम्मिकायाति.

</Paragraph>
</Division>

<Paragraph number="2800" type="center" book="paci">
दुतियसिक्खापदं निट्ठितं.
</Paragraph>