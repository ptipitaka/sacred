---
title: "2.4.9.13 असङ्कच्चिकसिक्खापद"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1224" book="paci">

<Paragraph number="3517" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन अञ्ञतरा भिक्खुनी असङ्कच्चिका गामं पिण्डाय पाविसि. तस्सा रथिकाय वातमण्डलिका सङ्घाटियो उक्खिपिंसु. मनुस्सा उक्कुट्ठिं अकंसु—  “सुन्दरा अय्याय थनुदरा”ति. सा भिक्खुनी तेहि मनुस्सेहि उप्पण्डियमाना मङ्कु अहोसि.
</Paragraph>

<Paragraph number="3518" book="paci">
अथ खो सा भिक्खुनी उपस्सयं गन्त्वा भिक्खुनीनं एतमत्थं आरोचेसि. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम भिक्खुनी असङ्कच्चिका गामं पविसिस्सती”ति …पे…  “सच्चं किर, भिक्खवे, भिक्खुनी असङ्कच्चिका गामं पाविसी”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनी असङ्कच्चिका गामं पविसिस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1225" book="paci">

<Paragraph number="3519" book="paci">
<Emphasis>“या पन भिक्खुनी असङ्कच्चिका गामं पविसेय्य, पाचित्तियन्”</Emphasis>ति. (*196*:<Emphasis>151</Emphasis>)
</Paragraph>

</Division>
<Division number="1226" book="paci">

<Paragraph number="3520" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3521" book="paci">
<Emphasis>असङ्कच्चिका</Emphasis>ति विना सङ्कच्चिकं.
</Paragraph>

<Paragraph number="3522" book="paci">
<Emphasis>सङ्कच्चिकं</Emphasis> नाम अधक्खकं उब्भनाभि, तस्स पटिच्छादनत्थाय.
</Paragraph>

<Paragraph number="3523" book="paci">
<Emphasis>गामं पविसेय्या</Emphasis>ति परिक्खित्तस्स गामस्स परिक्खेपं अतिक्कामेन्तिया आपत्ति पाचित्तियस्स. अपरिक्खित्तस्स गामस्स उपचारं ओक्कमन्तिया आपत्ति पाचित्तियस्स.
</Paragraph>

</Division>
<Division number="1227" book="paci">

<Paragraph number="3524" book="paci">
अनापत्ति—  अच्छिन्नचीवरिकाय, नट्ठचीवरिकाय, गिलानाय, अस्सतिया, अजानन्तिया, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="3525" type="center" book="paci">
तेरसमसिक्खापदं निट्ठितं.

  
छत्तुपाहनवग्गो नवमो.
</Paragraph>