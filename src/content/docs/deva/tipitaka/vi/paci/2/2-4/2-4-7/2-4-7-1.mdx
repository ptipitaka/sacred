---
title: "2.4.7.1 गब्भिनिसिक्खापद"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1067" book="paci">

<Paragraph number="3181" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भिक्खुनियो गब्भिनिं वुट्ठापेन्ति. सा पिण्डाय चरति. मनुस्सा एवमाहंसु—  “देथाय्याय भिक्खं, गरुभारा अय्या”ति.
</Paragraph>

<Paragraph number="3182" book="paci">
मनुस्सा उज्झायन्ति खिय्यन्ति विपाचेन्ति—  “कथञ्हि नाम भिक्खुनियो गब्भिनिं वुट्ठापेस्सन्ती”ति.
</Paragraph>

<Paragraph number="3183" book="paci">
अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम भिक्खुनियो गब्भिनिं वुट्ठापेस्सन्ती”ति …पे…  “सच्चं किर, भिक्खवे, भिक्खुनियो गब्भिनिं वुट्ठापेन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनियो गब्भिनिं वुट्ठापेस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1068" book="paci">

<Paragraph number="3184" book="paci">
<Emphasis>“या पन भिक्खुनी गब्भिनिं वुट्ठापेय्य, पाचित्तियन्”</Emphasis>ति. (*61*:<Emphasis>116</Emphasis>)
</Paragraph>

</Division>
<Division number="1069" book="paci">

<Paragraph number="3185" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3186" book="paci">
<Emphasis>गब्भिनी</Emphasis> नाम आपन्नसत्ता वुच्चति. <Emphasis>वुट्ठापेय्या</Emphasis>ति उपसम्पादेय्य.
</Paragraph>

<Paragraph number="3187" book="paci">
“वुट्ठापेस्सामी”ति गणं वा आचरिनिं वा पत्तं वा चीवरं वा परियेसति, सीमं वा सम्मन्नति, आपत्ति दुक्कटस्स. ञत्तिया दुक्कटं. द्वीहि कम्मवाचाहि दुक्कटा. कम्मवाचापरियोसाने उपज्झायाय आपत्ति पाचित्तियस्स. गणस्स च आचरिनिया च आपत्ति दुक्कटस्स.
</Paragraph>

</Division>
<Division number="1070" book="paci">

<Paragraph number="3188" book="paci">
गब्भिनिया गब्भिनिसञ्ञा वुट्ठापेति, आपत्ति पाचित्तियस्स. गब्भिनिया वेमतिका वुट्ठापेति, आपत्ति दुक्कटस्स. गब्भिनिया अगब्भिनिसञ्ञा वुट्ठापेति, अनापत्ति. अगब्भिनिया गब्भिनिसञ्ञा, आपत्ति दुक्कटस्स. अगब्भिनिया वेमतिका, आपत्ति दुक्कटस्स. अगब्भिनिया अगब्भिनिसञ्ञा, अनापत्ति.
</Paragraph>

</Division>
<Division number="1071" book="paci">

<Paragraph number="3189" book="paci">
अनापत्ति—  गब्भिनिं अगब्भिनिसञ्ञा वुट्ठापेति, अगब्भिनिं अगब्भिनिसञ्ञा वुट्ठापेति, उम्मत्तिकाय, आदिकम्मिकायाति.

</Paragraph>
</Division>

<Paragraph number="3190" type="center" book="paci">
पठमसिक्खापदं निट्ठितं.
</Paragraph>