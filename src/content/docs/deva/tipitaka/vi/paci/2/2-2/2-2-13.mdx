---
title: "2.2.13 दुतियपापसमाचारसिक्खापद"
tableOfContents: false
sidebar:
  order: 5
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="727" book="paci">

<Paragraph number="2394" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन थुल्लनन्दा भिक्खुनी संघेन समनुभट्ठा भिक्खुनियो एवं वदेति—  “संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो एवाचारा एवंसद्दा एवंसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. ता संघो न किञ्चि आह. तुम्हञ्ञेव संघो उञ्ञाय परिभवेन अक्खन्तिया वेभस्सिया दुब्बल्या एवमाह—  ‘भगिनियो खो संसट्ठा विहरन्ति पापाचारा पापसद्दा पापसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. विविच्चथाय्ये. विवेकञ्ञेव भगिनीनं संघो वण्णेती’”ति.
</Paragraph>

<Paragraph number="2395" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या थुल्लनन्दा संघेन समनुभट्ठा भिक्खुनियो एवं वक्खति—  संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो …पे…  विविच्चथाय्ये. विवेकञ्ञेव भगिनीनं संघो वण्णेतीति” …पे…  “सच्चं किर, भिक्खवे, थुल्लनन्दा भिक्खुनी संघेन समनुभट्ठा भिक्खुनियो एवं वदेति—  संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो एवाचारा एवंसद्दा एवंसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. ता संघो न किञ्चि आह. तुम्हञ्ञेव संघो उञ्ञाय परिभवेन अक्खन्तिया वेभस्सिया दुब्बल्या एवमाह—  भगिनियो खो संसट्ठा विहरन्ति पापाचारा पापसद्दा पापसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. विविच्चथाय्ये. विवेकञ्ञेव भगिनीनं संघो वण्णेती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, थुल्लनन्दा भिक्खुनी संघेन समनुभट्ठा भिक्खुनियो एवं वक्खति—  संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो …पे…  विविच्चथाय्ये. विवेकञ्ञेव भगिनीनं संघो वण्णेतीति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="728" book="paci">

<Paragraph number="2396" book="paci">
<Emphasis>“या पन भिक्खुनी एवं वदेय्य—  ‘संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो एवाचारा एवंसद्दा एवंसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. ता संघो न किञ्चि आह. तुम्हञ्ञेव संघो उञ्ञाय परिभवेन अक्खन्तिया वेभस्सिया दुब्बल्या एवमाह—  भगिनियो खो संसट्ठा विहरन्ति पापाचारा पापसद्दा पापसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. विविच्चथाय्ये. विवेकञ्ञेव भगिनीनं संघो वण्णेती’ति. सा भिक्खुनी भिक्खुनीहि एवमस्स वचनीया—  ‘मा, अय्ये, एवं अवच—  संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो एवाचारा एवंसद्दा एवंसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. ता संघो न किञ्चि आह. तुम्हञ्ञेव संघो उञ्ञाय परिभवेन अक्खन्तिया वेभस्सिया दुब्बल्या एवमाह—  भगिनियो खो संसट्ठा विहरन्ति पापाचारा पापसद्दा पापसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. विविच्चथाय्ये. विवेकञ्ञेव भगिनीनं संघो वण्णेती’ति. एवञ्च सा भिक्खुनी भिक्खुनीहि वुच्चमाना तथेव पग्गण्हेय्य, सा भिक्खुनी भिक्खुनीहि यावततियं समनुभासितब्बा तस्स पटिनिस्सग्गाय. यावततियञ्चे समनुभासीयमाना तं पटिनिस्सज्जेय्य, इच्चेतं कुसलं; नो चे पटिनिस्सज्जेय्य, अयम्पि भिक्खुनी यावततियकं धम्मं आपन्ना निस्सारणीयं संघादिसेसन्”</Emphasis>ति. (*13*:<Emphasis>21</Emphasis>)
</Paragraph>

</Division>
<Division number="729" book="paci">

<Paragraph number="2397" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2398" book="paci">
<Emphasis>एवं वदेय्या</Emphasis>ति—  “संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो एवाचारा एवंसद्दा एवंसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. ता संघो न किञ्चि आह”.
</Paragraph>

<Paragraph number="2399" book="paci">
<Emphasis>तुम्हञ्ञेव संघो उञ्ञाया</Emphasis>ति अवञ्ञाय.
</Paragraph>

<Paragraph number="2400" book="paci">
<Emphasis>परिभवेना</Emphasis>ति पारिभब्यता.
</Paragraph>

<Paragraph number="2401" book="paci">
<Emphasis>अक्खन्तिया</Emphasis>ति कोपेन.
</Paragraph>

<Paragraph number="2402" book="paci">
<Emphasis>वेभस्सिया</Emphasis>ति विभस्सीकता.
</Paragraph>

<Paragraph number="2403" book="paci">
<Emphasis>दुब्बल्या</Emphasis>ति अपक्खता.
</Paragraph>

<Paragraph number="2404" book="paci">
एवमाह—  “भगिनियो खो संसट्ठा विहरन्ति पापाचारा पापसद्दा पापसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. विचिच्चथाय्ये. विवेकञ्ञेव भगिनीनं संघो वण्णेती”ति.
</Paragraph>

<Paragraph number="2405" book="paci">
<Emphasis>सा भिक्खुनी</Emphasis>ति या सा एवंवादिनी भिक्खुनी.
</Paragraph>

<Paragraph number="2406" book="paci">
<Emphasis>भिक्खुनीही</Emphasis>ति अञ्ञाहि भिक्खुनीहि.
</Paragraph>

<Paragraph number="2407" book="paci">
या पस्सन्ति या सुणन्ति ताहि वत्तब्बा—  “माय्ये, एवं अवच—  ‘संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो …पे…  विविच्चथाय्ये. विवेकञ्ञेव भगिनीनं संघो वण्णेती’”ति. दुतियम्पि वत्तब्बा. ततियम्पि वत्तब्बा. सचे पटिनिस्सज्जति, इच्चेतं कुसलं; नो चे पटिनिस्सज्जति, आपत्ति दुक्कटस्स. सुत्वा न वदन्ति, आपत्ति दुक्कटस्स. सा भिक्खुनी संघमज्झम्पि आकड्ढित्वा वत्तब्बा—  “माय्ये, एवं अवच—  ‘संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो …पे…  विविच्चथाय्ये. विवेकञ्ञेव भगिनीनं संघो वण्णेती’”ति. दुतियम्पि वत्तब्बा. ततियम्पि वत्तब्बा. सचे पटिनिस्सज्जति, इच्चेतं कुसलं; नो चे पटिनिस्सज्जति, आपत्ति दुक्कटस्स. सा भिक्खुनी समनुभासितब्बा. “एवञ्च पन, भिक्खवे, समनुभासितब्बा. ब्यत्ताय भिक्खुनिया पटिबलाय संघो ञापेतब्बो—
</Paragraph>

</Division>
<Division number="730" book="paci">

<Paragraph number="2408" book="paci">
‘सुणातु मे, अय्ये, संघो. अयं इत्थन्नामा भिक्खुनी संघेन समनुभट्ठा भिक्खुनियो एवं वदेति—  “संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो एवाचारा एवंसद्दा एवंसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. ता संघो न किञ्चि आह. तुम्हञ्ञेव संघो उञ्ञाय परिभवेन अक्खन्तिया वेभस्सिया दुब्बल्या एवमाह—  भगिनियो खो संसट्ठा विहरन्ति पापाचारा पापसद्दा पापसिलोका, भिक्खुनिसंघस्स विहेसिका अञ्ञमञ्ञिस्सा वज्जप्पटिच्छादिका. विविच्चथाय्ये. विवेकञ्ञेव भगिनीनं संघो वण्णेती”ति. सा तं वत्थुं न पटिनिस्सज्जति. यदि संघस्स पत्तकल्लं, संघो इत्थन्नामं भिक्खुनिं समनुभासेय्य तस्स वत्थुस्स पटिनिस्सग्गाय. एसा ञत्ति.
</Paragraph>

<Paragraph number="2409" book="paci">
सुणातु मे, अय्ये, संघो. अयं इत्थन्नामा भिक्खुनी संघेन समनुभट्ठा भिक्खुनियो एवं वदेति—  “संसट्ठाव, अय्ये, तुम्हे विहरथ. मा तुम्हे नाना विहरित्थ. सन्ति संघे अञ्ञापि भिक्खुनियो एवाचारा एवंसद्दा एवंसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. ता संघो न किञ्चि आह. तुम्हञ्ञेव संघो उञ्ञाय परिभवेन अक्खन्तिया वेभस्सिया दुब्बल्या एवमाह—  भगिनियो खो संसट्ठा विहरन्ति पापाचारा पापसद्दा पापसिलोका, भिक्खुनिसंघस्स विहेसिका, अञ्ञमञ्ञिस्सा वज्जप्पटिच्छादिका. विविच्चथाय्ये. विवेकञ्ञेव भगिनीनं संघो वण्णेती”ति. सा तं वत्थुं न पटिनिस्सज्जति. संघो इत्थन्नामं भिक्खुनिं समनुभासति तस्स वत्थुस्स पटिनिस्सग्गाय. यस्सा अय्याय खमति इत्थन्नामाय भिक्खुनिया समनुभासना तस्स वत्थुस्स पटिनिस्सग्गाय, सा तुण्हस्स; यस्सा नक्खमति, सा भासेय्य.
</Paragraph>

<Paragraph number="2410" book="paci">
दुतियम्पि एतमत्थं वदामि …पे…  ततियम्पि एतमत्थं वदामि …पे… .
</Paragraph>

<Paragraph number="2411" book="paci">
समनुभट्ठा संघेन इत्थन्नामा भिक्खुनी तस्स वत्थुस्स पटिनिस्सग्गाय. खमति संघस्स, तस्मा तुण्ही, एवमेतं धारयामी’”ति.
</Paragraph>

<Paragraph number="2412" book="paci">
ञत्तिया दुक्कटं, द्वीहि कम्मवाचाहि थुल्लच्चया, कम्मवाचापरियोसाने आपत्ति संघादिसेसस्स. संघादिसेसं अज्झापज्जन्तिया ञत्तिया दुक्कटं, द्वीहि कम्मवाचाहि थुल्लच्चया पटिप्पस्सम्भन्ति.
</Paragraph>

<Paragraph number="2413" book="paci">
<Emphasis>अयम्पी</Emphasis>ति पुरिमायो उपादाय वुच्चति.
</Paragraph>

<Paragraph number="2414" book="paci">
<Emphasis>यावततियकन्</Emphasis>ति यावततियं समनुभासनाय आपज्जति, न सहवत्थुज्झाचारा.
</Paragraph>

<Paragraph number="2415" book="paci">
<Emphasis>निस्सारणीयन्</Emphasis>ति संघम्हा निस्सारीयति.
</Paragraph>

<Paragraph number="2416" book="paci">
<Emphasis>संघादिसेसो</Emphasis>ति संघोव तस्सा आपत्तिया मानत्तं देति, मूलाय पटिकस्सति, अब्भेति, न सम्बहुला न एका भिक्खुनी. तेन वुच्चति “संघादिसेसो”ति. तस्सेव आपत्तिनिकायस्स नामकम्मं अधिवचनं, तेनपि वुच्चति “संघादिसेसो”ति.
</Paragraph>

</Division>
<Division number="731" book="paci">

<Paragraph number="2417" book="paci">
धम्मकम्मे धम्मकम्मसञ्ञा न पटिनिस्सज्जति, आपत्ति संघादिसेसस्स. धम्मकम्मे वेमतिका न पटिनिस्सज्जति, आपत्ति संघादिसेसस्स. धम्मकम्मे अधम्मकम्मसञ्ञा न पटिनिस्सज्जति, आपत्ति संघादिसेसस्स.
</Paragraph>

<Paragraph number="2418" book="paci">
अधम्मकम्मे धम्मकम्मसञ्ञा, आपत्ति दुक्कटस्स. अधम्मकम्मे वेमतिका, आपत्ति दुक्कटस्स. अधम्मकम्मे अधम्मकम्मसञ्ञा, आपत्ति दुक्कटस्स.
</Paragraph>

</Division>
<Division number="732" book="paci">

<Paragraph number="2419" book="paci">
अनापत्ति—  असमनुभासन्तिया, पटिनिस्सज्जन्तिया, उम्मत्तिकाय, आदिकम्मिकायाति.

</Paragraph>
</Division>

<Paragraph number="2420" type="center" book="paci">
दसमसंघादिसेससिक्खापदं निट्ठितं.
</Paragraph>