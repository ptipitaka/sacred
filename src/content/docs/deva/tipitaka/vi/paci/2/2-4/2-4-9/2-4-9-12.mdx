---
title: "2.4.9.12 पञ्हापुच्छनसिक्खापद"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1219" book="paci">

<Paragraph number="3509" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भिक्खुनियो अनोकासकतं भिक्खुं पञ्हं पुच्छन्ति. भिक्खू उज्झायन्ति खिय्यन्ति विपाचेन्ति—  “कथञ्हि नाम भिक्खुनियो अनोकासकतं भिक्खुं पञ्हं पुच्छिस्सन्ती”ति …पे…  “सच्चं किर, भिक्खवे, भिक्खुनियो अनोकासकतं भिक्खुं पञ्हं पुच्छन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनियो अनोकासकतं भिक्खुं पञ्हं पुच्छिस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1220" book="paci">

<Paragraph number="3510" book="paci">
<Emphasis>“या पन भिक्खुनी अनोकासकतं भिक्खुं पञ्हं पुच्छेय्य, पाचित्तियन्”</Emphasis>ति. (*95*:<Emphasis>150</Emphasis>)
</Paragraph>

</Division>
<Division number="1221" book="paci">

<Paragraph number="3511" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3512" book="paci">
<Emphasis>अनोकासकतन्</Emphasis>ति अनापुच्छा. <Emphasis>भिक्खुन्</Emphasis>ति उपसम्पन्नं. <Emphasis>पञ्हं पुच्छेय्या</Emphasis>ति सुत्तन्ते ओकासं कारापेत्वा विनयं वा अभिधम्मं वा पुच्छति, आपत्ति पाचित्तियस्स. विनये ओकासं कारापेत्वा सुत्तन्तं वा अभिधम्मं वा पुच्छति, आपत्ति पाचित्तियस्स. अभिधम्मे ओकासं कारापेत्वा सुत्तन्तं वा विनयं वा पुच्छति, आपत्ति पाचित्तियस्स.
</Paragraph>

</Division>
<Division number="1222" book="paci">

<Paragraph number="3513" book="paci">
अनापुच्छिते अनापुच्छितसञ्ञा पञ्हं पुच्छति, आपत्ति पाचित्तियस्स. अनापुच्छिते वेमतिका पञ्हं पुच्छति, आपत्ति पाचित्तियस्स. अनापुच्छिते आपुच्छितसञ्ञा पञ्हं पुच्छति, आपत्ति पाचित्तियस्स.
</Paragraph>

<Paragraph number="3514" book="paci">
आपुच्छिते अनापुच्छितसञ्ञा, आपत्ति दुक्कटस्स. आपुच्छिते वेमतिका, आपत्ति दुक्कटस्स. आपुच्छिते आपुच्छितसञ्ञा, अनापत्ति.
</Paragraph>

</Division>
<Division number="1223" book="paci">

<Paragraph number="3515" book="paci">
अनापत्ति—  ओकासं कारापेत्वा पुच्छति, अनोदिस्स ओकासं कारापेत्वा यत्थ कत्थचि पुच्छति, उम्मत्तिकाय, आदिकम्मिकायाति.

</Paragraph>
</Division>

<Paragraph number="3516" type="center" book="paci">
द्वादसमसिक्खापदं निट्ठितं.
</Paragraph>