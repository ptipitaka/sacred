---
title: "2.4.8.7 सिक्खमान-नवुट्ठापनसिक्खापद"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* सिक्खमान-नवुट्ठापनसिक्खापद
</Paragraph>

<Division number="1150" book="paci">

<Paragraph number="3361" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन अञ्ञतरा सिक्खमाना थुल्लनन्दं भिक्खुनिं उपसङ्कमित्वा उपसम्पदं याचि. थुल्लनन्दा भिक्खुनी तं सिक्खमानं—  “सचे मे त्वं, अय्ये, चीवरं दस्ससि एवाहं तं वुट्ठापेस्सामी”ति वत्वा, नेव वुट्ठापेति न वुट्ठापनाय उस्सुक्कं करोति.
</Paragraph>

<Paragraph number="3362" book="paci">
अथ खो सा सिक्खमाना भिक्खुनीनं एतमत्थं आरोचेसि. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या थुल्लनन्दा सिक्खमानं—  ‘सचे मे त्वं, अय्ये, चीवरं दस्ससि एवाहं तं वुट्ठापेस्सामी’ति वत्वा, नेव वुट्ठापेस्सति न वुट्ठापनाय उस्सुक्कं करिस्सती”ति …पे…  “सच्चं किर, भिक्खवे, थुल्लनन्दा भिक्खुनी सिक्खमानं—  ‘सचे मे त्वं, अय्ये, चीवरं दस्ससि एवाहं तं वुट्ठापेस्सामी’ति वत्वा, नेव वुट्ठापेति न वुट्ठापनाय उस्सुक्कं करोती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, थुल्लनन्दा भिक्खुनी सिक्खमानं—  ‘सचे मे त्वं, अय्ये, चीवरं दस्ससि एवाहं तं वुट्ठापेस्सामी’ति वत्वा, नेव वुट्ठापेस्सति न वुट्ठापनाय उस्सुक्कं करिस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1151" book="paci">

<Paragraph number="3363" book="paci">
<Emphasis>“या पन भिक्खुनी सिक्खमानं—  ‘सचे मे त्वं, अय्ये, चीवरं दस्ससि, एवाहं तं वुट्ठापेस्सामी’ति वत्वा, सा पच्छा अनन्तरायिकिनी नेव वुट्ठापेय्य न वुट्ठापनाय उस्सुक्कं करेय्य, पाचित्तियन्”</Emphasis>ति. (*77*:<Emphasis>132</Emphasis>)
</Paragraph>

</Division>
<Division number="1152" book="paci">

<Paragraph number="3364" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3365" book="paci">
<Emphasis>सिक्खमाना</Emphasis> नाम द्वे वस्सानि छसु धम्मेसु सिक्खितसिक्खा.
</Paragraph>

<Paragraph number="3366" book="paci">
<Emphasis>सचे मे त्वं, अय्ये, चीवरं दस्ससि एवाहं तं वुट्ठापेस्सामी</Emphasis>ति एवाहं तं उपसम्पादेस्सामि.
</Paragraph>

<Paragraph number="3367" book="paci">
<Emphasis>सा पच्छा अनन्तरायिकिनी</Emphasis>ति असति अन्तराये.
</Paragraph>

<Paragraph number="3368" book="paci">
<Emphasis>नेव वुट्ठापेय्या</Emphasis>ति न सयं वुट्ठापेय्य.
</Paragraph>

<Paragraph number="3369" book="paci">
<Emphasis>न वुट्ठापनाय उस्सुक्कं करेय्या</Emphasis>ति न अञ्ञं आणापेय्य. “नेव वुट्ठापेस्सामि न वुट्ठापनाय उस्सुक्कं करिस्सामी”ति धुरं निक्खित्तमत्ते आपत्ति पाचित्तियस्स.
</Paragraph>

</Division>
<Division number="1153" book="paci">

<Paragraph number="3370" book="paci">
अनापत्ति—  सति अन्तराये, परियेसित्वा न लभति, गिलानाय, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="3371" type="center" book="paci">
सत्तमसिक्खापदं निट्ठितं.
</Paragraph>