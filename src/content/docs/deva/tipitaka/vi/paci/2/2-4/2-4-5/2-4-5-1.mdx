---
title: "2.4.5.1 राजागारसिक्खापद"
tableOfContents: false
sidebar:
  order: 1
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="977" book="paci">

<Paragraph number="2990" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन रञ्ञो पसेनदिस्स कोसलस्स उय्याने चित्तागारे पटिभानचित्तं कतं होति. बहू मनुस्सा चित्तागारं दस्सनाय गच्छन्ति. छब्बग्गियापि भिक्खुनियो चित्तागारं दस्सनाय अगमंसु. मनुस्सा उज्झायन्ति खिय्यन्ति विपाचेन्ति—  “कथञ्हि नाम भिक्खुनियो चित्तागारं दस्सनाय गच्छिस्सन्ति, सेय्यथापि गिहिनियो कामभोगिनियो”ति.
</Paragraph>

<Paragraph number="2991" book="paci">
अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खुनियो चित्तागारं दस्सनाय गच्छिस्सन्ती”ति …पे…  “सच्चं किर, भिक्खवे, छब्बग्गिया भिक्खुनियो चित्तागारं दस्सनाय गच्छन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, छब्बग्गिया भिक्खुनियो चित्तागारं दस्सनाय गच्छिस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="978" book="paci">

<Paragraph number="2992" book="paci">
<Emphasis>“या पन भिक्खुनी राजागारं वा चित्तागारं वा आरामं वा उय्यानं वा पोक्खरणिं वा दस्सनाय गच्छेय्य, पाचित्तियन्”</Emphasis>ति. (*41*:<Emphasis>96</Emphasis>)
</Paragraph>

</Division>
<Division number="979" book="paci">

<Paragraph number="2993" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2994" book="paci">
<Emphasis>राजागारं</Emphasis> नाम यत्थ कत्थचि रञ्ञो कीळितुं रमितुं कतं होति.
</Paragraph>

<Paragraph number="2995" book="paci">
<Emphasis>चित्तागारं</Emphasis> नाम यत्थ कत्थचि मनुस्सानं कीळितुं रमितुं कतं होति.
</Paragraph>

<Paragraph number="2996" book="paci">
<Emphasis>आरामो</Emphasis> नाम यत्थ कत्थचि मनुस्सानं कीळितुं रमितुं कतो होति.
</Paragraph>

<Paragraph number="2997" book="paci">
<Emphasis>उय्यानं</Emphasis> नाम यत्थ कत्थचि मनुस्सानं कीळितुं रमितुं कतं होति.
</Paragraph>

<Paragraph number="2998" book="paci">
<Emphasis>पोक्खरणी</Emphasis> नाम यत्थ कत्थचि मनुस्सानं कीळितुं रमितुं कता होति.
</Paragraph>

</Division>
<Division number="980" book="paci">

<Paragraph number="2999" book="paci">
दस्सनाय गच्छति, आपत्ति दुक्कटस्स. यत्थ ठिता पस्सति, आपत्ति पाचित्तियस्स. दस्सनूपचारं विजहित्वा पुनप्पुनं पस्सति, आपत्ति पाचित्तियस्स. एकमेकं दस्सनाय गच्छति, आपत्ति दुक्कटस्स. यत्थ ठिता पस्सति, आपत्ति पाचित्तियस्स. दस्सनूपचारं विजहित्वा पुनप्पुनं पस्सति, आपत्ति पाचित्तियस्स.
</Paragraph>

</Division>
<Division number="981" book="paci">

<Paragraph number="3000" book="paci">
अनापत्ति—  आरामे ठिता पस्सति, गच्छन्ती वा आगच्छन्ती वा पस्सति, सति करणीये गन्त्वा पस्सति, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="3001" type="center" book="paci">
पठमसिक्खापदं निट्ठितं.
</Paragraph>