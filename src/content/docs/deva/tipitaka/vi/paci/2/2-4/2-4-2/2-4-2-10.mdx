---
title: "2.4.2.10 रोदनसिक्खापद"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="879" book="paci">

<Paragraph number="2779" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन चण्डकाळी भिक्खुनी भिक्खुनीहि सद्धिं भण्डित्वा अत्तानं वधित्वा वधित्वा रोदति. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या चण्डकाळी अत्तानं वधित्वा वधित्वा रोदिस्सती”ति …पे…  “सच्चं किर, भिक्खवे, चण्डकाळी भिक्खुनी अत्तानं वधित्वा वधित्वा रोदती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, चण्डकाळी भिक्खुनी अत्तानं वधित्वा वधित्वा रोदिस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="880" book="paci">

<Paragraph number="2780" book="paci">
<Emphasis>“या पन भिक्खुनी अत्तानं वधित्वा वधित्वा रोदेय्य, पाचित्तियन्”</Emphasis>ति. (*20*:<Emphasis>75</Emphasis>)
</Paragraph>

</Division>
<Division number="881" book="paci">

<Paragraph number="2781" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2782" book="paci">
<Emphasis>अत्तानन्</Emphasis>ति पच्चत्तं. वधित्वा वधित्वा रोदति, आपत्ति पाचित्तियस्स. वधति न रोदति, आपत्ति दुक्कटस्स. रोदति न वधति, आपत्ति दुक्कटस्स.
</Paragraph>

</Division>
<Division number="882" book="paci">

<Paragraph number="2783" book="paci">
अनापत्ति—  ञातिब्यसनेन वा भोगब्यसनेन वा रोगब्यसनेन वा फुट्ठा रोदति न वधति, उम्मत्तिकाय, आदिकम्मिकायाति.

</Paragraph>
</Division>

<Paragraph number="2784" type="center" book="paci">
दसमसिक्खापदं निट्ठितं.

  
अन्धकारवग्गो दुतियो.
</Paragraph>