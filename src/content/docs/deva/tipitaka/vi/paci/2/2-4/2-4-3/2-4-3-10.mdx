---
title: "2.4.3.10 कथिनुद्धारसिक्खापद"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="925" book="paci">

<Paragraph number="2872" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन अञ्ञतरेन उपासकेन संघं उद्दिस्स विहारो कारापितो होति. सो तस्स विहारस्स महे उभतोसंघस्स अकालचीवरं दातुकामो होति. तेन खो पन समयेन उभतोसंघस्स कथिनं अत्थतं होति. अथ खो सो उपासको संघं उपसङ्कमित्वा कथिनुद्धारं याचि. भगवतो एतमत्थं आरोचेसुं. अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि—  “अनुजानामि, भिक्खवे, कथिनं उद्धरितुं. एवञ्च पन भिक्खवे कथिनं उद्धरितब्बं. ब्यत्तेन भिक्खुना पटिबलेन संघो ञापेतब्बो—
</Paragraph>

</Division>
<Division number="926" book="paci">

<Paragraph number="2873" book="paci">
‘सुणातु मे, भन्ते, संघो. यदि संघस्स पत्तकल्लं, संघो कथिनं उद्धरेय्य. एसा ञत्ति.
</Paragraph>

<Paragraph number="2874" book="paci">
सुणातु मे, भन्ते, संघो. संघो कथिनं उद्धरति. यस्सायस्मतो खमति कथिनस्स उद्धारो, सो तुण्हस्स; यस्स नक्खमति, सो भासेय्य.
</Paragraph>

<Paragraph number="2875" book="paci">
उब्भतं संघेन कथिनं, खमति संघस्स, तस्मा तुण्ही, एवमेतं धारयामी’”ति.
</Paragraph>

</Division>
<Division number="927" book="paci">

<Paragraph number="2876" book="paci">
अथ खो सो उपासको भिक्खुनिसंघं उपसङ्कमित्वा कथिनुद्धारं याचि. थुल्लनन्दा भिक्खुनी—  “चीवरं अम्हाकं भविस्सती”ति कथिनुद्धारं पटिबाहि. अथ खो सो उपासको उज्झायति खिय्यति विपाचेति—  “कथञ्हि नाम भिक्खुनियो अम्हाकं कथिनुद्धारं न दस्सन्ती”ति.
</Paragraph>

<Paragraph number="2877" book="paci">
अस्सोसुं खो भिक्खुनियो तस्स उपासकस्स उज्झायन्तस्स खिय्यन्तस्स विपाचेन्तस्स. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या थुल्लनन्दा धम्मिकं कथिनुद्धारं पटिबाहिस्सती”ति …पे…  “सच्चं किर, भिक्खवे, थुल्लनन्दा भिक्खुनी धम्मिकं कथिनुद्धारं पटिबाहती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, थुल्लनन्दा भिक्खुनी धम्मिकं कथिनुद्धारं पटिबाहिस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="928" book="paci">

<Paragraph number="2878" book="paci">
<Emphasis>“या पन भिक्खुनी धम्मिकं कथिनुद्धारं पटिबाहेय्य, पाचित्तियन्”</Emphasis>ति. (*30*:<Emphasis>85</Emphasis>)
</Paragraph>

</Division>
<Division number="929" book="paci">

<Paragraph number="2879" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2880" book="paci">
<Emphasis>धम्मिको</Emphasis> नाम कथिनुद्धारो समग्गो भिक्खुनिसंघो सन्निपतित्वा उद्धरति.
</Paragraph>

<Paragraph number="2881" book="paci">
<Emphasis>पटिबाहेय्या</Emphasis>ति “कथं इदं कथिनं न उद्धरेय्या”ति पटिबाहति, आपत्ति पाचित्तियस्स.
</Paragraph>

</Division>
<Division number="930" book="paci">

<Paragraph number="2882" book="paci">
धम्मिके धम्मिकसञ्ञा पटिबाहति, आपत्ति पाचित्तियस्स. धम्मिके वेमतिका पटिबाहति, आपत्ति दुक्कटस्स. धम्मिके अधम्मिकसञ्ञा पटिबाहति, अनापत्ति. अधम्मिके धम्मिकसञ्ञा, आपत्ति दुक्कटस्स. अधम्मिके वेमतिका, आपत्ति दुक्कटस्स. अधम्मिके अधम्मिकसञ्ञा, अनापत्ति.
</Paragraph>

</Division>
<Division number="931" book="paci">

<Paragraph number="2883" book="paci">
अनापत्ति—  आनिसंसं दस्सेत्वा पटिबाहति, उम्मत्तिकाय, आदिकम्मिकायाति.

</Paragraph>
</Division>

<Paragraph number="2884" type="center" book="paci">
दसमसिक्खापदं निट्ठितं.

  
नग्गवग्गो ततियो.
</Paragraph>