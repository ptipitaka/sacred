---
title: "2.4.4.8 तिरोरट्ठसिक्खापद"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="965" book="paci">

<Paragraph number="2963" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भिक्खुनियो तिरोरट्ठे सासङ्कसम्मते सप्पटिभये असत्थिका चारिकं चरन्ति. धुत्ता दूसेन्ति.
</Paragraph>

<Paragraph number="2964" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम भिक्खुनियो तिरोरट्ठे सासङ्कसम्मते सप्पटिभये असत्थिका चारिकं चरिस्सन्ती”ति …पे…  “सच्चं किर, भिक्खवे, भिक्खुनियो तिरोरट्ठे सासङ्कसम्मते सप्पटिभये असत्थिका चारिकं चरन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनियो तिरोरट्ठे सासङ्कसम्मते सप्पटिभये असत्थिका चारिकं चरिस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="966" book="paci">

<Paragraph number="2965" book="paci">
<Emphasis>“या पन भिक्खुनी तिरोरट्ठे सासङ्कसम्मते सप्पटिभये असत्थिका चारिकं चरेय्य, पाचित्तियन्”</Emphasis>ति. (*38*:<Emphasis>93</Emphasis>)
</Paragraph>

</Division>
<Division number="967" book="paci">

<Paragraph number="2966" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2967" book="paci">
<Emphasis>तिरोरट्ठे</Emphasis>ति यस्स विजिते विहरति, तं ठपेत्वा अञ्ञस्स रट्ठे.
</Paragraph>

<Paragraph number="2968" book="paci">
<Emphasis>सासङ्कं</Emphasis> नाम तस्मिं मग्गे चोरानं निविट्ठोकासो दिस्सति, भुत्तोकासो दिस्सति, ठितोकासो दिस्सति, निसिन्नोकासो दिस्सति, निपन्नोकासो दिस्सति.
</Paragraph>

<Paragraph number="2969" book="paci">
<Emphasis>सप्पटिभयं</Emphasis> नाम तस्मिं मग्गे चोरेहि मनुस्सा हता दिस्सन्ति, विलुत्ता दिस्सन्ति, आकोटिता दिस्सन्ति.
</Paragraph>

<Paragraph number="2970" book="paci">
<Emphasis>असत्थिका</Emphasis> नाम विना सत्थेन.
</Paragraph>

<Paragraph number="2971" book="paci">
<Emphasis>चारिकं चरेय्या</Emphasis>ति कुक्कुटसम्पाते गामे गामन्तरे गामन्तरे, आपत्ति पाचित्तियस्स. अगामके अरञ्ञे अद्धयोजने अद्धयोजने आपत्ति पाचित्तियस्स.
</Paragraph>

</Division>
<Division number="968" book="paci">

<Paragraph number="2972" book="paci">
अनापत्ति—  सत्थेन सह गच्छति, खेमे अप्पटिभये गच्छति, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="2973" type="center" book="paci">
अट्ठमसिक्खापदं निट्ठितं.
</Paragraph>