---
title: "2.4.6.7 अपवारणासिक्खापद"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1050" book="paci">

<Paragraph number="3152" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन सम्बहुला भिक्खुनियो गामकावासे वस्संवुट्ठा सावत्थिं अगमंसु. भिक्खुनियो ता भिक्खुनियो एतदवोचुं—  “कत्थाय्यायो वस्संवुट्ठा; कत्थ भिक्खुसंघो पवारितो”ति? “न मयं, अय्ये, भिक्खुसंघं पवारेमा”ति.
</Paragraph>

<Paragraph number="3153" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम भिक्खुनियो वस्संवुट्ठा भिक्खुसंघं न पवारेस्सन्ती”ति …पे…  “सच्चं किर, भिक्खवे, भिक्खुनियो वस्संवुट्ठा भिक्खुसंघं न पवारेन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनियो वस्संवुट्ठा भिक्खुसंघं न पवारेस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1051" book="paci">

<Paragraph number="3154" book="paci">
<Emphasis>“या पन भिक्खुनी वस्संवुट्ठा उभतोसंघे तीहि ठानेहि न पवारेय्य दिट्ठेन वा सुतेन वा परिसङ्काय वा, पाचित्तियन्”</Emphasis>ति. (*57*:<Emphasis>112</Emphasis>)
</Paragraph>

</Division>
<Division number="1052" book="paci">

<Paragraph number="3155" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3156" book="paci">
<Emphasis>वस्संवुट्ठा</Emphasis> नाम पुरिमं वा तेमासं पच्छिमं वा तेमासं वुट्ठा. उभतोसंघे तीहि ठानेहि न पवारेस्सामि दिट्ठेन वा सुतेन वा परिसङ्काय वा”ति धुरं निक्खित्तमत्ते आपत्ति पाचित्तियस्स.
</Paragraph>

</Division>
<Division number="1053" book="paci">

<Paragraph number="3157" book="paci">
अनापत्ति—  सति अन्तराये, परियेसित्वा न लभति, गिलानाय, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="3158" type="center" book="paci">
सत्तमसिक्खापदं निट्ठितं.
</Paragraph>