---
title: "2.4.6.9 ओवादूपसङ्कमनसिक्खापद"
tableOfContents: false
sidebar:
  order: 10
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1058" book="paci">

<Paragraph number="3167" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भिक्खुनियो उपोसथम्पि न पुच्छन्ति ओवादम्पि न याचन्ति. भिक्खू उज्झायन्ति खिय्यन्ति विपाचेन्ति—  “कथञ्हि नाम भिक्खुनियो उपोसथम्पि न पुच्छिस्सन्ति ओवादम्पि न याचिस्सन्ती”ति …पे…  “सच्चं किर, भिक्खवे, भिक्खुनियो उपोसथम्पि न पुच्छन्ति ओवादम्पि न याचन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनियो उपोसथम्पि न पुच्छिस्सन्ति ओवादम्पि न याचिस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1059" book="paci">

<Paragraph number="3168" book="paci">
<Emphasis>“अन्वद्धमासं भिक्खुनिया भिक्खुसंघतो द्वे धम्मा पच्चासीसितब्बा—  उपोसथपुच्छकञ्च ओवादूपसङ्कमनञ्च. तं अतिक्कामेन्तिया पाचित्तियन्”</Emphasis>ति. (*59*:<Emphasis>114</Emphasis>)
</Paragraph>

</Division>
<Division number="1060" book="paci">

<Paragraph number="3169" book="paci">
<Emphasis>अन्वद्धमासन्</Emphasis>ति अनुपोसथिकं. <Emphasis>उपोसथो</Emphasis> नाम द्वे उपोसथा—  चातुद्दसिको च पन्नरसिको च.
</Paragraph>

<Paragraph number="3170" book="paci">
<Emphasis>ओवादो</Emphasis> नाम अट्ठ गरुधम्मा. “उपोसथम्पि न पुच्छिस्सामि ओवादम्पि न याचिस्सामी”ति धुरं निक्खित्तमत्ते आपत्ति पाचित्तियस्स.
</Paragraph>

</Division>
<Division number="1061" book="paci">

<Paragraph number="3171" book="paci">
अनापत्ति—  सति अन्तराये, परियेसित्वा दुतियिकं भिक्खुनिं न लभति, गिलानाय, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="3172" type="center" book="paci">
नवमसिक्खापदं निट्ठितं.
</Paragraph>