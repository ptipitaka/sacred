---
title: "2.4.9.8–10 सिक्खमान-सामणेरी-गिहिनिउम्मद्दापनसिक्खापद"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Paragraph type="center" book="paci">
* सिक्खमान-सामणेरी-गिहिनिउम्मद्दापनसिक्खापद
</Paragraph>

<Division number="1210" book="paci">

<Paragraph number="3490" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भिक्खुनियो सिक्खमानाय उम्मद्दापेन्तिपि परिमद्दापेन्तिपि …पे…  सामणेरिया उम्मद्दापेन्तिपि परिमद्दापेन्तिपि …पे…  गिहिनिया उम्मद्दापेन्तिपि परिमद्दापेन्तिपि. मनुस्सा विहारचारिकं आहिण्डन्ता पस्सित्वा उज्झायन्ति खिय्यन्ति विपाचेन्ति—  “कथञ्हि नाम भिक्खुनियो गिहिनिया उम्मद्दापेस्सन्तिपि परिमद्दापेस्सन्तिपि, सेय्यथापि गिहिनियो कामभोगिनियो”ति.
</Paragraph>

<Paragraph number="3491" book="paci">
अस्सोसुं खो भिक्खुनियो तेसं मनुस्सानं उज्झायन्तानं खिय्यन्तानं विपाचेन्तानं. या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम भिक्खुनियो गिहिनिया उम्मद्दापेस्सन्तिपि परिमद्दापेस्सन्तिपी”ति …पे…  “सच्चं किर, भिक्खवे, भिक्खुनियो गिहिनिया उम्मद्दापेन्तिपि परिमद्दापेन्तिपी”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनियो गिहिनिया उम्मद्दापेस्सन्तिपि परिमद्दापेस्सन्तिपि. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1211" book="paci">

<Paragraph number="3492" book="paci">
<Emphasis>“या पन भिक्खुनी (सिक्खमानाय …पे…  सामणेरिया …पे… ) गिहिनिया उम्मद्दापेय्य वा परिमद्दापेय्य वा, पाचित्तियन्”</Emphasis>ति. (91--*93*:<Emphasis>146–148</Emphasis>)
</Paragraph>

</Division>
<Division number="1212" book="paci">

<Paragraph number="3493" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3494" book="paci">
<Emphasis>सिक्खमाना</Emphasis> नाम द्वे वस्सानि छसु धम्मेसु सिक्खितसिक्खा.
</Paragraph>

<Paragraph number="3495" book="paci">
<Emphasis>सामणेरी</Emphasis> नाम दससिक्खापदिका.
</Paragraph>

<Paragraph number="3496" book="paci">
<Emphasis>गिहिनी</Emphasis> नाम अगारिनी वुच्चति.
</Paragraph>

<Paragraph number="3497" book="paci">
<Emphasis>उम्मद्दापेय्य वा</Emphasis>ति उम्मद्दापेति, आपत्ति पाचित्तियस्स.
</Paragraph>

<Paragraph number="3498" book="paci">
<Emphasis>परिमद्दापेय्य वा</Emphasis>ति सम्बाहापेति, आपत्ति पाचित्तियस्स.
</Paragraph>

</Division>
<Division number="1213" book="paci">

<Paragraph number="3499" book="paci">
अनापत्ति—  गिलानाय, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="3500" type="center" book="paci">
अट्ठम-नवम-दसमसिक्खापदानि निट्ठितानि.
</Paragraph>