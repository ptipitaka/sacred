---
title: "2.4.5.7 आवसथचीवरसिक्खापद"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="1003" book="paci">

<Paragraph number="3051" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन थुल्लनन्दा भिक्खुनी आवसथचीवरं अनिस्सज्जित्वा परिभुञ्जति. अञ्ञा उतुनियो भिक्खुनियो न लभन्ति.
</Paragraph>

<Paragraph number="3052" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम अय्या थुल्लनन्दा आवसथचीवरं अनिस्सज्जित्वा परिभुञ्जिस्सती”ति …पे…  “सच्चं किर, भिक्खवे, थुल्लनन्दा भिक्खुनी आवसथचीवरं अनिस्सज्जित्वा परिभुञ्जती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, थुल्लनन्दा भिक्खुनी आवसथचीवरं अनिस्सज्जित्वा परिभुञ्जिस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="1004" book="paci">

<Paragraph number="3053" book="paci">
<Emphasis>“या पन भिक्खुनी आवसथचीवरं अनिस्सज्जित्वा परिभुञ्जेय्य, पाचित्तियन्”</Emphasis>ति. (*47*:<Emphasis>102</Emphasis>)
</Paragraph>

</Division>
<Division number="1005" book="paci">

<Paragraph number="3054" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="3055" book="paci">
<Emphasis>आवसथचीवरं</Emphasis> नाम “उतुनियो भिक्खुनियो परिभुञ्जन्तू”ति दिन्नं होति.
</Paragraph>

<Paragraph number="3056" book="paci">
<Emphasis>अनिस्सज्जित्वा परिभुञ्जेय्या</Emphasis>ति द्वेतिस्सो रत्तियो परिभुञ्जित्वा चतुत्थदिवसे धोवित्वा भिक्खुनिया वा सिक्खमानाय वा सामणेरिया वा अनिस्सज्जित्वा परिभुञ्जति, आपत्ति पाचित्तियस्स.
</Paragraph>

</Division>
<Division number="1006" book="paci">

<Paragraph number="3057" book="paci">
अनिस्सज्जिते अनिस्सज्जितसञ्ञा परिभुञ्जति, आपत्ति पाचित्तियस्स. अनिस्सज्जिते वेमतिका परिभुञ्जति, आपत्ति पाचित्तियस्स. अनिस्सज्जिते निस्सज्जितसञ्ञा परिभुञ्जति, आपत्ति पाचित्तियस्स.
</Paragraph>

<Paragraph number="3058" book="paci">
निस्सज्जिते अनिस्सज्जितसञ्ञा, आपत्ति दुक्कटस्स. निस्सज्जिते वेमतिका, आपत्ति दुक्कटस्स. निस्सज्जिते निस्सज्जितसञ्ञा अनापत्ति.
</Paragraph>

</Division>
<Division number="1007" book="paci">

<Paragraph number="3059" book="paci">
अनापत्ति—  निस्सज्जित्वा परिभुञ्जति, पुन परियायेन परिभुञ्जति, अञ्ञा उतुनियो भिक्खुनियो न होन्ति, अच्छिन्नचीवरिकाय, नट्ठचीवरिकाय, आपदासु, उम्मत्तिकाय, आदिकम्मिकायाति.

</Paragraph>
</Division>

<Paragraph number="3060" type="center" book="paci">
सत्तमसिक्खापदं निट्ठितं.
</Paragraph>