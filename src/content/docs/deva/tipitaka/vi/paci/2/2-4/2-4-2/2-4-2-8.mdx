---
title: "2.4.2.8 परौज्झापनकसिक्खापद"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="869" book="paci">

<Paragraph number="2759" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन भद्दाय कापिलानिया अन्तेवासिनी भिक्खुनी भद्दं कापिलानिं सक्कच्चं उपट्ठेति. भद्दा कापिलानी भिक्खुनियो एतदवोच—  “अयं मं, अय्ये, भिक्खुनी सक्कच्चं उपट्ठेति, इमिस्साहं चीवरं दस्सामी”ति. अथ खो सा भिक्खुनी दुग्गहितेन दूपधारितेन परं उज्झापेसि—  “अहं किराय्ये, अय्यं न सक्कच्चं उपट्ठेमि, न किर मे अय्या चीवरं दस्सती”ति.
</Paragraph>

<Paragraph number="2760" book="paci">
या ता भिक्खुनियो अप्पिच्छा …पे…  ता उज्झायन्ति खिय्यन्ति विपाचेन्ति—  “कथञ्हि नाम भिक्खुनी दुग्गहितेन दूपधारितेन परं उज्झापेस्सती”ति …पे…  “सच्चं किर, भिक्खवे, भिक्खुनी दुग्गहितेन दूपधारितेन परं उज्झापेती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम, भिक्खवे, भिक्खुनी दुग्गहितेन दूपधारितेन परं उज्झापेस्सति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, भिक्खुनियो इमं सिक्खापदं उद्दिसन्तु—
</Paragraph>

</Division>
<Division number="870" book="paci">

<Paragraph number="2761" book="paci">
<Emphasis>“या पन भिक्खुनी दुग्गहितेन दूपधारितेन परं उज्झापेय्य, पाचित्तियन्”</Emphasis>ति. (*18*:<Emphasis>73</Emphasis>)
</Paragraph>

</Division>
<Division number="871" book="paci">

<Paragraph number="2762" book="paci">
<Emphasis>या पना</Emphasis>ति या यादिसा …पे…  <Emphasis>भिक्खुनी</Emphasis>ति …पे…  अयं इमस्मिं अत्थे अधिप्पेता भिक्खुनीति.
</Paragraph>

<Paragraph number="2763" book="paci">
<Emphasis>दुग्गहितेना</Emphasis>ति अञ्ञथा गहितेन.
</Paragraph>

<Paragraph number="2764" book="paci">
<Emphasis>दूपधारितेना</Emphasis>ति अञ्ञथा उपधारितेन.
</Paragraph>

<Paragraph number="2765" book="paci">
<Emphasis>परन्</Emphasis>ति उपसम्पन्नं उज्झापेति, आपत्ति पाचित्तियस्स.
</Paragraph>

</Division>
<Division number="872" book="paci">

<Paragraph number="2766" book="paci">
उपसम्पन्नाय उपसम्पन्नसञ्ञा उज्झापेति, आपत्ति पाचित्तियस्स. उपसम्पन्नाय वेमतिका उज्झापेति, आपत्ति पाचित्तियस्स. उपसम्पन्नाय अनुपसम्पन्नसञ्ञा उज्झापेति, आपत्ति पाचित्तियस्स.
</Paragraph>

<Paragraph number="2767" book="paci">
अनुपसम्पन्नं उज्झापेति, आपत्ति दुक्कटस्स. अनुपसम्पन्नाय उपसम्पन्नसञ्ञा, आपत्ति दुक्कटस्स. अनुपसम्पन्नाय वेमतिका, आपत्ति दुक्कटस्स. अनुपसम्पन्नाय अनुपसम्पन्नसञ्ञा, आपत्ति दुक्कटस्स.
</Paragraph>

</Division>
<Division number="873" book="paci">

<Paragraph number="2768" book="paci">
अनापत्ति—  उम्मत्तिकाय, आदिकम्मिकायाति.

</Paragraph>
</Division>

<Paragraph number="2769" type="center" book="paci">
अट्ठमसिक्खापदं निट्ठितं.
</Paragraph>