---
title: "1.5.6.2 अङ्गुलिपतोदकसिक्खापद"
tableOfContents: false
sidebar:
  order: 3
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="330" book="paci">

<Paragraph number="1030" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू सत्तरसवग्गियं भिक्खुं अङ्गुलिपतोदकेन हासेसुं. सो भिक्खु उत्तन्तो अनस्सासको कालमकासि.
</Paragraph>

<Paragraph number="1031" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू भिक्खुं अङ्गुलिपतोदकेन हासेस्सन्ती”ति …पे…  “सच्चं किर तुम्हे, भिक्खवे, भिक्खुं अङ्गुलिपतोदकेन हासेथा”ति? “सच्चं, भगवा”ति. विगरहि बुद्धो भगवा …पे…  कथञ्हि नाम तुम्हे, मोघपुरिसा, भिक्खुं अङ्गुलिपतोदकेन हासेस्सथ. नेतं, मोघपुरिसा, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="331" book="paci">

<Paragraph number="1032" book="paci">
<Emphasis>“अङ्गुलिपतोदके पाचित्तियन्”</Emphasis>ति. (*52*:<Emphasis>101</Emphasis>)
</Paragraph>

</Division>
<Division number="332" book="paci">

<Paragraph number="1033" book="paci">
<Emphasis>अङ्गुलिपतोदको</Emphasis> नाम उपसम्पन्नो उपसम्पन्नं हसाधिप्पायो कायेन कायं आमसति, आपत्ति पाचित्तियस्स. उपसम्पन्ने उपसम्पन्नसञ्ञी अङ्गुलिपतोदकेन हासेति, आपत्ति पाचित्तियस्स. उपसम्पन्ने वेमतिको अङ्गुलिपतोदकेन हासेति, आपत्ति पाचित्तियस्स. उपसम्पन्ने अनुपसम्पन्नसञ्ञी अङ्गुलिपतोदकेन हासेति, आपत्ति पाचित्तियस्स.
</Paragraph>

<Paragraph number="1034" book="paci">
कायेन कायपटिबद्धं आमसति, आपत्ति दुक्कटस्स. कायपटिबद्धेन कायं आमसति, आपत्ति दुक्कटस्स. कायपटिबद्धेन कायपटिबद्धं आमसति, आपत्ति दुक्कटस्स. निस्सग्गियेन कायं आमसति, आपत्ति दुक्कटस्स. निस्सग्गियेन कायपटिबद्धं आमसति, आपत्ति दुक्कटस्स. निस्सग्गियेन निस्सग्गियं आमसति, आपत्ति दुक्कटस्स.
</Paragraph>

</Division>
<Division number="333" book="paci">

<Paragraph number="1035" book="paci">
अनुपसम्पन्नं कायेन कायं आमसति, आपत्ति दुक्कटस्स. कायेन कायपटिबद्धं आमसति, आपत्ति दुक्कटस्स. कायपटिबद्धेन कायं आमसति, आपत्ति दुक्कटस्स. कायपटिबद्धेन कायपटिबद्धं आमसति, आपत्ति दुक्कटस्स. निस्सग्गियेन कायं आमसति, आपत्ति दुक्कटस्स. निस्सग्गियेन कायपटिबद्धं आमसति, आपत्ति दुक्कटस्स. निस्सग्गियेन निस्सग्गियं आमसति, आपत्ति दुक्कटस्स. अनुपसम्पन्ने उपसम्पन्नसञ्ञी, आपत्ति दुक्कटस्स. अनुपसम्पन्ने वेमतिको, आपत्ति दुक्कटस्स. अनुपसम्पन्ने अनुपसम्पन्नसञ्ञी, आपत्ति दुक्कटस्स.
</Paragraph>

</Division>
<Division number="334" book="paci">

<Paragraph number="1036" book="paci">
अनापत्ति—  न हसाधिप्पायो, सति करणीये आमसति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1037" type="center" book="paci">
अङ्गुलिपतोदकसिक्खापदं निट्ठितं दुतियं.
</Paragraph>