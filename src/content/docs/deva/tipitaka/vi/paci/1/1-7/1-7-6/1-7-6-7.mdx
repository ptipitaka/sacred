---
title: "1.7.6.7 छत्तपाणिसिक्खापद"
tableOfContents: false
sidebar:
  order: 8
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="633" book="paci">

<Paragraph number="1972" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू छत्तपाणिस्स धम्मं देसेन्ति.
</Paragraph>

<Paragraph number="1973" book="paci">
ये ते भिक्खू अप्पिच्छा …पे… ते उज्झायन्ति खिय्यन्ति विपाचेन्ति— “कथञ्हि नाम छब्बग्गिया भिक्खू छत्तपाणिस्स धम्मं देसेस्सन्ती”ति …पे… “सच्चं किर तुम्हे, भिक्खवे, छत्तपाणिस्स धम्मं देसेथा”ति? “सच्चं, भगवा”ति. विगरहि बुद्धो भगवा …पे… कथञ्हि नाम तुम्हे, मोघपुरिसा, छत्तपाणिस्स धम्मं देसेस्सथ. नेतं, मोघपुरिसा, अप्पसन्नानं वा पसादाय …पे… एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

<Paragraph number="1974" book="paci">
<Emphasis>“न छत्तपाणिस्स धम्मं देसेस्सामीति सिक्खा करणीया”</Emphasis>ति.
</Paragraph>

<Paragraph number="1975" book="paci">
एवञ्चिदं भगवता भिक्खूनं सिक्खापदं पञ्ञत्तं होति.
</Paragraph>

</Division>
<Division number="634" book="paci">

<Paragraph number="1976" book="paci">
तेन खो पन समयेन भिक्खू छत्तपाणिस्स गिलानस्स धम्मं देसेतुं कुक्कुच्चायन्ति. मनुस्सा उज्झायन्ति खिय्यन्ति विपाचेन्ति— “कथञ्हि नाम समणा सक्यपुत्तिया छत्तपाणिस्स गिलानस्स धम्मं न देसेस्सन्ती”ति.
</Paragraph>

<Paragraph number="1977" book="paci">
अस्सोसुं खो भिक्खू तेसं मनुस्सानं उज्झायन्तानं खिय्यन्तानं विपाचेन्तानं. अथ खो ते भिक्खू भगवतो एतमत्थं आरोचेसुं. अथ खो भगवा एतस्मिं निदाने एतस्मिं पकरणे धम्मिं कथं कत्वा भिक्खू आमन्तेसि— “अनुजानामि, भिक्खवे, छत्तपाणिस्स गिलानस्स धम्मं देसेतुं. एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

<Paragraph number="1978" book="paci">
<Emphasis>“न छत्तपाणिस्स अगिलानस्स धम्मं देसेस्सामीति सिक्खा करणीया”</Emphasis>ति. (*57*:<Emphasis>202</Emphasis>)
</Paragraph>

<Paragraph number="1979" book="paci">
<Emphasis>छत्तं</Emphasis> नाम तीणि छत्तानि— सेतच्छत्तं, किलञ्जच्छत्तं, पण्णच्छत्तं मण्डलबद्धं सलाकबद्धं.
</Paragraph>

<Paragraph number="1980" book="paci">
<Emphasis>धम्मो</Emphasis> नाम बुद्धभासितो सावकभासितो इसिभासितो देवताभासितो अत्थूपसञ्हितो धम्मूपसञ्हितो.
</Paragraph>

<Paragraph number="1981" book="paci">
<Emphasis>देसेय्या</Emphasis>ति पदेन देसेति, पदे पदे आपत्ति दुक्कटस्स. अक्खराय देसेति, अक्खरक्खराय आपत्ति दुक्कटस्स. न छत्तपाणिस्स अगिलानस्स धम्मो देसेतब्बो. यो अनादरियं पटिच्च छत्तपाणिस्स अगिलानस्स धम्मं देसेति, आपत्ति दुक्कटस्स.
</Paragraph>

<Paragraph number="1982" book="paci">
अनापत्ति— असञ्चिच्च …पे… आदिकम्मिकस्साति.

</Paragraph>
</Division>

<Paragraph number="1983" type="center" book="paci">
सत्तमसिक्खापदं निट्ठितं.
</Paragraph>