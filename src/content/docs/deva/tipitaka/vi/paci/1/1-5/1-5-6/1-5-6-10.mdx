---
title: "1.5.6.10 चीवरअपनिधानसिक्खापद"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="377" book="paci">

<Paragraph number="1152" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन सत्तरसवग्गिया भिक्खू असन्निहितपरिक्खारा होन्ति. छब्बग्गिया भिक्खू सत्तरसवग्गियानं भिक्खूनं पत्तम्पि चीवरम्पि अपनिधेन्ति. सत्तरसवग्गिया भिक्खू छब्बग्गिये भिक्खू एतदवोचुं—  “देथावुसो, अम्हाकं पत्तम्पि चीवरम्पी”ति. छब्बग्गिया भिक्खू हसन्ति, ते रोदन्ति. भिक्खू एवमाहंसु—  “किस्स तुम्हे, आवुसो, रोदथा”ति? “इमे, आवुसो, छब्बग्गिया भिक्खू अम्हाकं पत्तम्पि चीवरम्पि अपनिधेन्ती”ति.
</Paragraph>

<Paragraph number="1153" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू भिक्खूनं पत्तम्पि चीवरम्पि अपनिधेस्सन्ती”ति …पे…  “सच्चं किर तुम्हे, भिक्खवे, भिक्खूनं पत्तम्पि चीवरम्पि अपनिधेथा”ति? “सच्चं, भगवा”ति. विगरहि बुद्धो भगवा …पे…  कथञ्हि नाम तुम्हे, मोघपुरिसा, भिक्खूनं पत्तम्पि चीवरम्पि अपनिधेस्सथ. नेतं, मोघपुरिसा, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="378" book="paci">

<Paragraph number="1154" book="paci">
<Emphasis>“यो पन भिक्खु भिक्खुस्स पत्तं वा चीवरं वा निसीदनं वा सूचिघरं वा कायबन्धनं वा अपनिधेय्य वा अपनिधापेय्य वा, अन्तमसो हसापेक्खोपि, पाचित्तियन्”</Emphasis>ति. (*60*:<Emphasis>109</Emphasis>)
</Paragraph>

</Division>
<Division number="379" book="paci">

<Paragraph number="1155" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="1156" book="paci">
<Emphasis>भिक्खुस्सा</Emphasis>ति अञ्ञस्स भिक्खुस्स.
</Paragraph>

<Paragraph number="1157" book="paci">
<Emphasis>पत्तो</Emphasis> नाम द्वे पत्ता—  अयोपत्तो, मत्तिकापत्तो.
</Paragraph>

<Paragraph number="1158" book="paci">
<Emphasis>चीवरं</Emphasis> नाम छन्नं चीवरानं अञ्ञतरं चीवरं, विकप्पनुपगं पच्छिमं.
</Paragraph>

<Paragraph number="1159" book="paci">
<Emphasis>निसीदनं</Emphasis> नाम सदसं वुच्चति.
</Paragraph>

<Paragraph number="1160" book="paci">
<Emphasis>सूचिघरं</Emphasis> नाम ससूचिकं वा असूचिकं वा.
</Paragraph>

<Paragraph number="1161" book="paci">
<Emphasis>कायबन्धनं</Emphasis> नाम द्वे कायबन्धनानि—  पट्टिका, सूकरन्तकं.
</Paragraph>

<Paragraph number="1162" book="paci">
<Emphasis>अपनिधेय्य वा</Emphasis>ति सयं अपनिधेति, आपत्ति पाचित्तियस्स.
</Paragraph>

<Paragraph number="1163" book="paci">
<Emphasis>अपनिधापेय्य वा</Emphasis>ति अञ्ञं आणापेसि, आपत्ति पाचित्तियस्स. सकिं आणत्तो बहुकम्पि अपनिधेति, आपत्ति पाचित्तियस्स.
</Paragraph>

<Paragraph number="1164" book="paci">
<Emphasis>अन्तमसो हसापेक्खोपी</Emphasis>ति कीळाधिप्पायो.
</Paragraph>

</Division>
<Division number="380" book="paci">

<Paragraph number="1165" book="paci">
उपसम्पन्ने उपसम्पन्नसञ्ञी पत्तं वा चीवरं वा निसीदनं वा सूचिघरं वा कायबन्धनं वा अपनिधेति वा अपनिधापेति वा, अन्तमसो हसापेक्खोपि, आपत्ति पाचित्तियस्स. उपसम्पन्ने वेमतिको …पे…  उपसम्पन्ने अनुपसम्पन्नसञ्ञी पत्तं वा चीवरं वा निसीदनं वा सूचिघरं वा कायबन्धनं वा अपनिधेति वा अपनिधापेति वा, अन्तमसो हसापेक्खोपि, आपत्ति पाचित्तियस्स.
</Paragraph>

<Paragraph number="1166" book="paci">
अञ्ञं परिक्खारं अपनिधेति वा अपनिधापेति वा, अन्तमसो हसापेक्खोपि, आपत्ति दुक्कटस्स. अनुपसम्पन्नस्स पत्तं वा चीवरं वा अञ्ञं वा परिक्खारं अपनिधेति वा अपनिधापेति वा, अन्तमसो हसापेक्खोपि, आपत्ति दुक्कटस्स. अनुपसम्पन्ने उपसम्पन्नसञ्ञी, आपत्ति दुक्कटस्स. अनुपसम्पन्ने वेमतिको, आपत्ति दुक्कटस्स. अनुपसम्पन्ने अनुपसम्पन्नसञ्ञी, आपत्ति दुक्कटस्स.
</Paragraph>

</Division>
<Division number="381" book="paci">

<Paragraph number="1167" book="paci">
अनापत्ति—  नहसाधिप्पायो, दुन्निक्खित्तं पटिसामेति, “धम्मिं कथं कत्वा दस्सामी”ति पटिसामेति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1168" type="center" book="paci">
चीवरअपनिधानसिक्खापदं निट्ठितं दसमं.

  
सुरापानवग्गो छट्ठो.



</Paragraph>

<Paragraph number="1169" type="center" book="paci">
तस्सुद्दानं


</Paragraph>

<Paragraph number="1170" type="verses" book="paci">
_सुरा अङ्गुलि हासो च,_  
_अनादरियञ्च भिंसनं;_  
_जोतिनहानदुब्बण्णं,_  
_सामं अपनिधेन चाति._
</Paragraph>