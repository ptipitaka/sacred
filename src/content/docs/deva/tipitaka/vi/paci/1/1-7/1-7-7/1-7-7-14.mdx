---
title: "1.7.7.14 हरितेउच्चारसिक्खापद"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="652" book="paci">

<Paragraph number="2077" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू हरिते उच्चारम्पि पस्सावम्पि खेळम्पि करोन्ति …पे… .
</Paragraph>

<Paragraph number="2078" book="paci">
<Emphasis>“न हरिते अगिलानो उच्चारं वा पस्सावं वा खेळं वा करिस्सामीति सिक्खा करणीया”</Emphasis>ति. (*74*:<Emphasis>219</Emphasis>)
</Paragraph>

<Paragraph number="2079" book="paci">
न हरिते अगिलानेन उच्चारो वा पस्सावो वा खेळो वा कातब्बो. यो अनादरियं पटिच्च हरिते अगिलानो उच्चारं वा पस्सावं वा खेळं वा करोति, आपत्ति दुक्कटस्स.
</Paragraph>

<Paragraph number="2080" book="paci">
अनापत्ति—  असञ्चिच्च, अस्सतिया, अजानन्तस्स, गिलानस्स, अप्पहरिते कतो हरितं ओत्थरति, आपदासु, उम्मत्तकस्स, आदिकम्मिकस्साति.

</Paragraph>
</Division>

<Paragraph number="2081" type="center" book="paci">
चुद्दसमसिक्खापदं निट्ठितं.
</Paragraph>