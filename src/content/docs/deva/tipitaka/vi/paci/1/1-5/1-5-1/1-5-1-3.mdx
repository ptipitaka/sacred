---
title: "1.5.1.3 पेसुञ्ञसिक्खापद"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="36" book="paci">

<Paragraph number="111" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू भिक्खूनं भण्डनजातानं कलहजातानं विवादापन्नानं पेसुञ्ञं उपसंहरन्ति; इमस्स सुत्वा अमुस्स अक्खायन्ति, इमस्स भेदाय; अमुस्स सुत्वा इमस्स अक्खायन्ति, अमुस्स भेदाय. तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ति. ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू भिक्खूनं भण्डनजातानं कलहजातानं विवादापन्नानं पेसुञ्ञं उपसंहरिस्सन्ति, इमस्स सुत्वा अमुस्स अक्खायिस्सन्ति, इमस्स भेदाय; अमुस्स सुत्वा इमस्स अक्खायिस्सन्ति, अमुस्स भेदाय. तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ती”ति.
</Paragraph>

<Paragraph number="112" book="paci">
अथ खो ते भिक्खू छब्बग्गिये भिक्खू अनेकपरियायेन विगरहित्वा भगवतो एतमत्थं आरोचेसुं …पे…  “सच्चं किर तुम्हे, भिक्खवे, भिक्खूनं भण्डनजातानं कलहजातानं विवादापन्नानं पेसुञ्ञं उपसंहरथ, इमस्स सुत्वा अमुस्स अक्खायथ, इमस्स भेदाय, अमुस्स सुत्वा इमस्स अक्खायथ, अमुस्स भेदाय? तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम तुम्हे, मोघपुरिसा, भिक्खूनं भण्डनजातानं कलहजातानं विवादापन्नानं पेसुञ्ञं उपसंहरिस्सथ. इमस्स सुत्वा अमुस्स अक्खायिस्सथ, इमस्स भेदाय. अमुस्स सुत्वा इमस्स अक्खायिस्सथ, अमुस्स भेदाय. तेन अनुप्पन्नानि चेव भण्डनानि उप्पज्जन्ति, उप्पन्नानि च भण्डनानि भिय्योभावाय वेपुल्लाय संवत्तन्ति. नेतं, मोघपुरिसा, अप्पसन्नानं वा पसादाय. पसन्नानं वा भिय्योभावाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="37" book="paci">

<Paragraph number="113" book="paci">
<Emphasis>“भिक्खुपेसुञ्ञे पाचित्तियन्”</Emphasis>ति. (*3*:<Emphasis>52</Emphasis>)
</Paragraph>

</Division>
<Division number="38" book="paci">

<Paragraph number="114" book="paci">
<Emphasis>पेसुञ्ञं</Emphasis> नाम द्वीहाकारेहि पेसुञ्ञं होति—  पियकम्यस्स वा भेदाधिप्पायस्स वा. दसहाकारेहि पेसुञ्ञं उपसंहरति—  जातितोपि, नामतोपि, गोत्ततोपि, कम्मतोपि, सिप्पतोपि, आबाधतोपि, लिङ्गतोपि, किलेसतोपि, आपत्तितोपि, अक्कोसतोपि.
</Paragraph>

<Paragraph number="115" book="paci">
<Emphasis>जाति</Emphasis> नाम द्वे जातियो—  हीना च जाति उक्कट्ठा च जाति. <Emphasis>हीना</Emphasis> नाम जाति—  चण्डालजाति वेनजाति नेसादजाति रथकारजाति पुक्कुसजाति. एसा हीना नाम जाति. <Emphasis>उक्कट्ठा</Emphasis> नाम जाति—  खत्तियजाति ब्राह्मणजाति. एसा उक्कट्ठा नाम जाति …पे… .
</Paragraph>

<Paragraph number="116" book="paci">
<Emphasis>अक्कोसो</Emphasis> नाम द्वे अक्कोसा—  हीनो च अक्कोसो उक्कट्ठो च अक्कोसो. <Emphasis>हीनो</Emphasis> नाम अक्कोसो—  “ओट्ठोसि, मेण्डोसि, गोणोसि, गद्रभोसि, तिरच्छानगतोसि, नेरयिकोसि; नत्थि तुय्हं सुगति; दुग्गतियेव तुय्हं पाटिकङ्खा”ति, यकारेन वा भकारेन वा काटकोटचिकाय वा. एसो हीनो नाम अक्कोसो. <Emphasis>उक्कट्ठो</Emphasis> नाम अक्कोसो—  “पण्डितोसि, ब्यत्तोसि, मेधावीसि, बहुस्सुतोसि, धम्मकथिकोसि; नत्थि तुय्हं दुग्गति; सुगतियेव तुय्हं पाटिकङ्खा”ति. एसो उक्कट्ठो नाम अक्कोसो.
</Paragraph>

</Division>
<Division number="39" book="paci">

<Paragraph number="117" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘चण्डालो वेनो नेसादो रथकारो पुक्कुसो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="118" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘खत्तियो ब्राह्मणो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="119" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘अवकण्णको जवकण्णको धनिट्ठको सविट्ठको कुलवड्ढको’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="120" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘बुद्धरक्खितो धम्मरक्खितो संघरक्खितो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="121" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘कोसियो भारद्वाजो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="122" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘गोतमो मोग्गल्लानो कच्चानो वासिट्ठो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="123" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘कोट्ठको पुप्फछड्डको’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="124" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘कस्सको वाणिजो गोरक्खो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="125" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘नळकारो कुम्भकारो पेसकारो चम्मकारो नहापितो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="126" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘मुद्दिको गणको लेखको’ति भणती”ति. आपत्ति वाचाय, वाचाय पाचित्तियस्स.
</Paragraph>

</Division>
<Division number="40" book="paci">

<Paragraph number="127" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘कुट्ठिको गण्डिको किलासिको सोसिको अपमारिको’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="128" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘मधुमेहिको’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="129" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘अतिदीघो अतिरस्सो अतिकण्हो अच्चोदातो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="130" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘नातिदीघो नातिरस्सो नातिकण्हो नाच्चोदातो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="131" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘रागपरियुट्ठितो दोसपरियुट्ठितो मोहपरियुट्ठितो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="132" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘वीतरागो वीतदोसो वीतमोहो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="133" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘पाराजिकं अज्झापन्नो, संघादिसेसं अज्झापन्नो, थुल्लच्चयं अज्झापन्नो, पाचित्तियं अज्झापन्नो, पाटिदेसनीयं अज्झापन्नो, दुक्कटं अज्झापन्नो, दुब्भासितं अज्झापन्नो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="134" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘सोतापन्नो’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="135" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘ओट्ठो मेण्डो गोणो गद्रभो तिरच्छानगतो नेरयिको, नत्थि तस्स सुगति, दुग्गतियेव तस्स पाटिकङ्खा’ति भणती”ति. आपत्ति वाचाय, वाचाय पाचित्तियस्स.
</Paragraph>

<Paragraph number="136" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो तं ‘पण्डितो ब्यत्तो मेधावी बहुस्सुतो धम्मकथिको, नत्थि तस्स दुग्गति, सुगतियेव तस्स पाटिकङ्खा’ति भणती”ति. आपत्ति वाचाय, वाचाय पाचित्तियस्स.
</Paragraph>

</Division>
<Division number="41" book="paci">

<Paragraph number="137" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो ‘सन्ति इधेकच्चे चण्डाला वेना नेसादा रथकारा, पुक्कुसा’ति भणति, न सो अञ्ञं भणति, तञ्ञेव भणती”ति. आपत्ति वाचाय, वाचाय दुक्कटस्स.
</Paragraph>

<Paragraph number="138" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो ‘सन्ति इधेकच्चे खत्तिया ब्राह्मणा’ति भणति, न सो अञ्ञं भणति, तञ्ञेव भणती”ति. आपत्ति वाचाय, वाचाय दुक्कटस्स …पे… .
</Paragraph>

<Paragraph number="139" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो ‘सन्ति इधेकच्चे पण्डिता ब्यत्ता मेधावी बहुस्सुता धम्मकथिका, नत्थि तेसं दुग्गति, सुगतियेव तेसं पाटिकङ्खा’ति भणति, न सो अञ्ञं भणति, तञ्ञेव भणती”ति. आपत्ति वाचाय, वाचाय दुक्कटस्स.
</Paragraph>

<Paragraph number="140" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो ‘ये नून चण्डाला वेना नेसादा रथकारा पुक्कुसा’ति भणति, न सो अञ्ञं भणति, तञ्ञेव भणती”ति. आपत्ति वाचाय, वाचाय दुक्कटस्स.
</Paragraph>

<Paragraph number="141" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो ‘ये नून पण्डिता ब्यत्ता मेधावी बहुस्सुता धम्मकथिका’ति भणति, न सो अञ्ञं भणति, तञ्ञेव भणती”ति. आपत्ति वाचाय, वाचाय दुक्कटस्स.
</Paragraph>

<Paragraph number="142" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो ‘न मयं चण्डाला वेना नेसादा रथकारा पुक्कुसा’ति भणति, न सो अञ्ञं भणति, तञ्ञेव भणती”ति. आपत्ति वाचाय, वाचाय दुक्कटस्स.
</Paragraph>

<Paragraph number="143" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति—  “इत्थन्नामो ‘न मयं पण्डिता ब्यत्ता मेधावी बहुस्सुता धम्मकथिका, नत्थम्हाकं दुग्गति, सुगतियेव अम्हाकं पाटिकङ्खा’ति भणति, न सो अञ्ञं भणति, तञ्ञेव भणती”ति. आपत्ति वाचाय, वाचाय दुक्कटस्स.
</Paragraph>

</Division>
<Division number="42" book="paci">

<Paragraph number="144" book="paci">
उपसम्पन्नो उपसम्पन्नस्स सुत्वा उपसम्पन्नस्स पेसुञ्ञं उपसंहरति; आपत्ति वाचाय, वाचाय पाचित्तियस्स.
</Paragraph>

<Paragraph number="145" book="paci">
उपसम्पन्नो उपसम्पन्नस्स सुत्वा अनुपसम्पन्नस्स पेसुञ्ञं उपसंहरति, आपत्ति दुक्कटस्स.
</Paragraph>

<Paragraph number="146" book="paci">
उपसम्पन्नो अनुपसम्पन्नस्स सुत्वा उपसम्पन्नस्स पेसुञ्ञं उपसंहरति, आपत्ति दुक्कटस्स.
</Paragraph>

<Paragraph number="147" book="paci">
उपसम्पन्नो अनुपसम्पन्नस्स सुत्वा अनुपसम्पन्नस्स पेसुञ्ञं उपसंहरति, आपत्ति दुक्कटस्स.
</Paragraph>

</Division>
<Division number="43" book="paci">

<Paragraph number="148" book="paci">
अनापत्ति—  नपियकम्यस्स, नभेदाधिप्पायस्स, उम्मत्तकस्स, आदिकम्मिकस्साति.

</Paragraph>
</Division>

<Paragraph number="149" type="center" book="paci">
पेसुञ्ञसिक्खापदं निट्ठितं ततियं.
</Paragraph>