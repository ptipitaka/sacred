---
title: "1.5.8.8 उपस्सुतिसिक्खापद"
tableOfContents: false
sidebar:
  order: 11
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="469" book="paci">

<Paragraph number="1391" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू पेसलेहि भिक्खूहि सद्धिं भण्डन्ति. पेसला भिक्खू एवं वदन्ति—  “अलज्जिनो इमे, आवुसो, छब्बग्गिया भिक्खू. न सक्का इमेहि सह भण्डितुन्”ति. छब्बग्गिया भिक्खू एवं वदन्ति—  “किस्स तुम्हे, आवुसो, अम्हे अलज्जिवादेन पापेथा”ति? “कहं पन तुम्हे, आवुसो, अस्सुत्था”ति? “मयं आयस्मन्तानं उपस्सुतिं तिट्ठम्हा”ति.
</Paragraph>

<Paragraph number="1392" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू भिक्खूनं भण्डनजातानं कलहजातानं विवादापन्नानं उपस्सुतिं तिट्ठिस्सन्ती”ति …पे…  “सच्चं किर तुम्हे, भिक्खवे, भिक्खूनं भण्डनजातानं कलहजातानं विवादापन्नानं उपस्सुतिं तिट्ठथा”ति? “सच्चं, भगवा”ति. विगरहि बुद्धो भगवा …पे…  कथञ्हि नाम तुम्हे, मोघपुरिसा, भिक्खूनं भण्डनजातानं कलहजातानं विवादापन्नानं उपस्सुतिं तिट्ठिस्सथ. नेतं, मोघपुरिसा, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="470" book="paci">

<Paragraph number="1393" book="paci">
<Emphasis>“यो पन भिक्खु भिक्खूनं भण्डनजातानं कलहजातानं विवादापन्नानं उपस्सुतिं तिट्ठेय्य—  ‘यं इमे भणिस्सन्ति तं सोस्सामी’ति एतदेव पच्चयं करित्वा अनञ्ञं, पाचित्तियन्”</Emphasis>ति. (*78*:<Emphasis>127</Emphasis>)
</Paragraph>

</Division>
<Division number="471" book="paci">

<Paragraph number="1394" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="1395" book="paci">
<Emphasis>भिक्खूनन्</Emphasis>ति अञ्ञेसं भिक्खूनं.
</Paragraph>

<Paragraph number="1396" book="paci">
<Emphasis>भण्डनजातानं कलहजातानं विवादापन्नानन्</Emphasis>ति अधिकरणजातानं.
</Paragraph>

<Paragraph number="1397" book="paci">
<Emphasis>उपस्सुतिं तिट्ठेय्या</Emphasis>ति “इमेसं सुत्वा चोदेस्सामि सारेस्सामि पटिचोदेस्सामि पटिसारेस्सामि मङ्कू करिस्सामी”ति गच्छति, आपत्ति दुक्कटस्स. यत्थ ठितो सुणाति, आपत्ति पाचित्तियस्स. पच्छतो गच्छन्तो तुरितो गच्छति सोस्सामीति, आपत्ति दुक्कटस्स. यत्थ ठितो सुणाति, आपत्ति पाचित्तियस्स. पुरतो गच्छन्तो ओहिय्यति सोस्सामीति, आपत्ति दुक्कटस्स. यत्थ ठितो सुणाति, आपत्ति पाचित्तियस्स. भिक्खुस्स ठितोकासं वा निसिन्नोकासं वा निपन्नोकासं वा आगन्त्वा मन्तेन्तं उक्कासितब्बं, विजानापेतब्बं, नो चे उक्कासेय्य वा विजानापेय्य वा, आपत्ति पाचित्तियस्स.
</Paragraph>

<Paragraph number="1398" book="paci">
<Emphasis>एतदेव पच्चयं करित्वा अनञ्ञन्</Emphasis>ति न अञ्ञो कोचि पच्चयो होति उपस्सुतिं तिट्ठितुं.
</Paragraph>

</Division>
<Division number="472" book="paci">

<Paragraph number="1399" book="paci">
उपसम्पन्ने उपसम्पन्नसञ्ञी उपस्सुतिं तिट्ठति, आपत्ति पाचित्तियस्स. उपसम्पन्ने वेमतिको उपस्सुतिं तिट्ठति, आपत्ति पाचित्तियस्स. उपसम्पन्ने अनुपसम्पन्नसञ्ञी उपस्सुतिं तिट्ठति, आपत्ति पाचित्तियस्स.
</Paragraph>

<Paragraph number="1400" book="paci">
अनुपसम्पन्नस्स उपस्सुतिं तिट्ठति, आपत्ति दुक्कटस्स. अनुपसम्पन्ने उपसम्पन्नसञ्ञी, आपत्ति दुक्कटस्स. अनुपसम्पन्ने वेमतिको, आपत्ति दुक्कटस्स. अनुपसम्पन्ने अनुपसम्पन्नसञ्ञी, आपत्ति दुक्कटस्स.
</Paragraph>

</Division>
<Division number="473" book="paci">

<Paragraph number="1401" book="paci">
अनापत्ति—  “इमेसं सुत्वा ओरमिस्सामि विरमिस्सामि वूपसमिस्सामि अत्तानं परिमोचेस्सामी”ति गच्छति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1402" type="center" book="paci">
उपस्सुतिसिक्खापदं निट्ठितं अट्ठमं.
</Paragraph>