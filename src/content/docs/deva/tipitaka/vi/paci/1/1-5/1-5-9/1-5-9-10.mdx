---
title: "1.5.9.10 नन्दसिक्खापद"
tableOfContents: false
sidebar:
  order: 2
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="547" book="paci">

<Paragraph number="1585" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन आयस्मा नन्दो भगवतो मातुच्छापुत्तो अभिरूपो होति दस्सनीयो पासादिको चतुरङ्गुलोमको भगवता. सो सुगतचीवरप्पमाणं चीवरं धारेति. अद्दसंसु खो थेरा भिक्खू आयस्मन्तं नन्दं दूरतोव आगच्छन्तं. दिस्वान—  “भगवा आगच्छती”ति आसना वुट्ठहन्ति.
</Paragraph>

<Paragraph number="1586" book="paci">
ते उपगते जानित्वा उज्झायन्ति खिय्यन्ति विपाचेन्ति—  “कथञ्हि नाम आयस्मा नन्दो सुगतचीवरप्पमाणं चीवरं धारेस्सती”ति …पे…  “सच्चं किर त्वं, नन्द, सुगतचीवरप्पमाणं चीवरं धारेसी”ति? “सच्चं, भगवा”ति. विगरहि बुद्धो भगवा …पे…  कथञ्हि नाम त्वं, नन्द, सुगतचीवरप्पमाणं चीवरं धारेस्ससि. नेतं, नन्द, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="548" book="paci">

<Paragraph number="1587" book="paci">
<Emphasis>“यो पन भिक्खु सुगतचीवरप्पमाणं चीवरं कारापेय्य अतिरेकं वा, छेदनकं पाचित्तियं. तत्रिदं सुगतस्स सुगतचीवरप्पमाणं—  दीघसो नव विदत्थियो, सुगतविदत्थिया; तिरियं छ विदत्थियो. इदं सुगतस्स सुगतचीवरप्पमाणन्”</Emphasis>ति. (*92*:<Emphasis>141</Emphasis>)
</Paragraph>

</Division>
<Division number="549" book="paci">

<Paragraph number="1588" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="1589" book="paci">
<Emphasis>सुगतचीवरप्पमाणं</Emphasis> नाम दीघसो नव विदत्थियो, सुगतविदत्थिया; तिरियं छ विदत्थियो.
</Paragraph>

<Paragraph number="1590" book="paci">
<Emphasis>कारापेय्या</Emphasis>ति करोति वा कारापेति वा, पयोगे दुक्कटं. पटिलाभेन छिन्दित्वा पाचित्तियं देसेतब्बं.
</Paragraph>

</Division>
<Division number="550" book="paci">

<Paragraph number="1591" book="paci">
अत्तना विप्पकतं अत्तना परियोसापेति, आपत्ति पाचित्तियस्स. अत्तना विप्पकतं परेहि परियोसापेति, आपत्ति पाचित्तियस्स. परेहि विप्पकतं अत्तना परियोसापेति, आपत्ति पाचित्तियस्स. परेहि विप्पकतं परेहि परियोसापेति, आपत्ति पाचित्तियस्स.
</Paragraph>

<Paragraph number="1592" book="paci">
अञ्ञस्सत्थाय करोति वा कारापेति वा, आपत्ति दुक्कटस्स. अञ्ञेन कतं पटिलभित्वा परिभुञ्जति, आपत्ति दुक्कटस्स.
</Paragraph>

</Division>
<Division number="551" book="paci">

<Paragraph number="1593" book="paci">
अनापत्ति—  ऊनकं करोति, अञ्ञेन कतं पटिलभित्वा छिन्दित्वा परिभुञ्जति, वितानं वा भूमत्थरणं वा साणिपाकारं वा भिसिं वा बिब्बोहनं वा करोति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1594" type="center" book="paci">
नन्दसिक्खापदं निट्ठितं दसमं.

  
रतनवग्गो नवमो.



</Paragraph>

<Paragraph number="1595" type="center" book="paci">
तस्सुद्दानं


</Paragraph>

<Paragraph number="1596" type="verses" book="paci">
_रञ्ञो च रतनं सन्तं,_  
_सूचि मञ्चञ्च तूलिकं;_  
_निसीदनञ्च कण्डुञ्च,_  
_वस्सिका सुगतेन चाति._  

</Paragraph>

<Paragraph number="1597" book="paci">
उद्दिट्ठा खो, आयस्मन्तो, द्वेनवुति पाचित्तिया धम्मा. तत्थायस्मन्ते पुच्छामि—  “कच्चित्थ परिसुद्धा”? दुतियम्पि पुच्छामि—  “कच्चित्थ परिसुद्धा”? ततियम्पि पुच्छामि—  “कच्चित्थ परिसुद्धा”? परिसुद्धेत्थायस्मन्तो, तस्मा तुण्ही, एवमेतं धारयामीति.

</Paragraph>

<Paragraph number="1598" type="center" book="paci">
खुद्दकं समत्तं.

  
पाचित्तियकण्डं निट्ठितं.
</Paragraph>