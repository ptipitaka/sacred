---
title: "1.5.4.8 सन्निधिकारकसिक्खापद"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="252" book="paci">

<Paragraph number="812" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन आयस्मतो आनन्दस्स उपज्झायो आयस्मा बेलट्ठसीसो अरञ्ञे विहरति. सो पिण्डाय चरित्वा सुक्खकुरं आरामं हरित्वा सुक्खापेत्वा निक्खिपति. यदा आहारेन अत्थो होति, तदा उदकेन तेमेत्वा तेमेत्वा भुञ्जति, चिरेन गामं पिण्डाय पविसति. भिक्खू आयस्मन्तं बेलट्ठसीसं एतदवोचुं—  “किस्स त्वं, आवुसो, चिरेन गामं पिण्डाय पविससी”ति? अथ खो आयस्मा बेलट्ठसीसो भिक्खूनं एतमत्थं आरोचेसि. “किं पन त्वं, आवुसो, सन्निधिकारकं भोजनं भुञ्जसी”ति? “एवमावुसो”ति.
</Paragraph>

<Paragraph number="813" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम आयस्मा बेलट्ठसीसो सन्निधिकारकं भोजनं भुञ्जिस्सती”ति …पे…  “सच्चं किर त्वं, बेलट्ठसीस, सन्निधिकारकं भोजनं भुञ्जसी”ति? “सच्चं, भगवा”ति. विगरहि बुद्धो भगवा …पे…  कथञ्हि नाम त्वं, बेलट्ठसीस, सन्निधिकारकं भोजनं भुञ्जिस्ससि. नेतं, बेलट्ठसीस, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="253" book="paci">

<Paragraph number="814" book="paci">
<Emphasis>“यो पन भिक्खु सन्निधिकारकं खादनीयं वा भोजनीयं वा खादेय्य वा भुञ्जेय्य वा, पाचित्तियन्”</Emphasis>ति. (*38*:<Emphasis>87</Emphasis>)
</Paragraph>

</Division>
<Division number="254" book="paci">

<Paragraph number="815" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="816" book="paci">
<Emphasis>सन्निधिकारकं</Emphasis> नाम अज्ज पटिग्गहितं अपरज्जु खादितं होति.
</Paragraph>

<Paragraph number="817" book="paci">
<Emphasis>खादनीयं</Emphasis> नाम पञ्च भोजनानि—  यामकालिकं सत्ताहकालिकं यावजीविकं ठपेत्वा अवसेसं खादनीयं नाम.
</Paragraph>

<Paragraph number="818" book="paci">
<Emphasis>भोजनीयं</Emphasis> नाम पञ्च भोजनानि—  ओदनो, कुम्मासो, सत्तु, मच्छो, मंसं.
</Paragraph>

<Paragraph number="819" book="paci">
“खादिस्सामि भुञ्जिस्सामी”ति पटिग्गण्हाति, आपत्ति दुक्कटस्स. अज्झोहारे अज्झोहारे आपत्ति पाचित्तियस्स.
</Paragraph>

</Division>
<Division number="255" book="paci">

<Paragraph number="820" book="paci">
सन्निधिकारके सन्निधिकारकसञ्ञी खादनीयं वा भोजनीयं वा खादति वा भुञ्जति वा, आपत्ति पाचित्तियस्स. सन्निधिकारके वेमतिको खादनीयं वा भोजनीयं वा खादति वा भुञ्जति वा, आपत्ति पाचित्तियस्स. सन्निधिकारके असन्निधिकारकसञ्ञी खादनीयं वा भोजनीयं वा खादति वा भुञ्जति वा, आपत्ति पाचित्तियस्स.
</Paragraph>

<Paragraph number="821" book="paci">
यामकालिकं सत्ताहकालिकं यावजीविकं आहारत्थाय पटिग्गण्हाति, आपत्ति दुक्कटस्स. अज्झोहारे अज्झोहारे आपत्ति दुक्कटस्स. असन्निधिकारके सन्निधिकारकसञ्ञी, आपत्ति दुक्कटस्स. असन्निधिकारके वेमतिको, आपत्ति दुक्कटस्स. असन्निधिकारके असन्निधिकारकसञ्ञी, अनापत्ति.
</Paragraph>

</Division>
<Division number="256" book="paci">

<Paragraph number="822" book="paci">
अनापत्ति—  यावकालिकं यावकाले निदहित्वा भुञ्जति, यामकालिकं यामे निदहित्वा भुञ्जति, सत्ताहकालिकं सत्ताहं निदहित्वा भुञ्जति, यावजीविकं सति पच्चये परिभुञ्जति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="823" type="center" book="paci">
सन्निधिकारकसिक्खापदं निट्ठितं अट्ठमं.
</Paragraph>