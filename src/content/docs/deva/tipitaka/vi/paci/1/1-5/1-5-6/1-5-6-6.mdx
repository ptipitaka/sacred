---
title: "1.5.6.6 जोतिकसिक्खापद"
tableOfContents: false
sidebar:
  order: 7
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="350" book="paci">

<Paragraph number="1067" book="paci">
तेन समयेन बुद्धो भगवा भग्गेसु विहरति सुसुमारगिरे भेसकळावने मिगदाये. तेन खो पन समयेन भिक्खू हेमन्तिके काले अञ्ञतरं महन्तं सुसिरकट्ठं जोतिं समादहित्वा विसिब्बेसुं. तस्मिञ्च सुसिरे कण्हसप्पो अग्गिना सन्तत्तो निक्खमित्वा भिक्खू परिपातेसि. भिक्खू तहं तहं उपधाविंसु.
</Paragraph>

<Paragraph number="1068" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम भिक्खू जोतिं समादहित्वा विसिब्बेस्सन्ती”ति …पे…  “सच्चं किर, भिक्खवे, भिक्खू जोतिं समादहित्वा विसिब्बेन्ती”ति? “सच्चं, भगवा”ति. विगरहि बुद्धो भगवा …पे…  कथञ्हि नाम ते, भिक्खवे, मोघपुरिसा जोतिं समादहित्वा विसिब्बेस्सन्ति. नेतं, भिक्खवे, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

<Paragraph number="1069" book="paci">
<Emphasis>“यो पन भिक्खु विसिब्बनापेक्खो जोतिं समादहेय्य वा समादहापेय्य वा, पाचित्तियन्”</Emphasis>ति.
</Paragraph>

<Paragraph number="1070" book="paci">
एवञ्चिदं भगवता भिक्खूनं सिक्खापदं पञ्ञत्तं होति.
</Paragraph>

</Division>
<Division number="351" book="paci">

<Paragraph number="1071" book="paci">
तेन खो पन समयेन भिक्खू गिलाना होन्ति. गिलानपुच्छका भिक्खू गिलाने भिक्खू एतदवोचुं—  “कच्चावुसो, खमनीयं, कच्चि यापनीयन्”ति? “पुब्बे मयं, आवुसो, जोतिं समादहित्वा विसिब्बेम; तेन नो फासु होति. इदानि पन ‘भगवता पटिक्खित्तन्’ति कुक्कुच्चायन्ता न विसिब्बेम, तेन नो न फासु होती”ति. भगवतो एतमत्थं आरोचेसुं …पे…  अनुजानामि, भिक्खवे, गिलानेन भिक्खुना जोतिं समादहित्वा वा समादहापेत्वा वा विसिब्बेतुं. एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

<Paragraph number="1072" book="paci">
<Emphasis>“यो पन भिक्खु अगिलानो विसिब्बनापेक्खो जोतिं समादहेय्य</Emphasis> <Emphasis>वा समादहापेय्य वा, पाचित्तियन्”</Emphasis>ति.
</Paragraph>

<Paragraph number="1073" book="paci">
एवञ्चिदं भगवता भिक्खूनं सिक्खापदं पञ्ञत्तं होति.
</Paragraph>

</Division>
<Division number="352" book="paci">

<Paragraph number="1074" book="paci">
तेन खो पन समयेन भिक्खू पदीपेपि जोतिकेपि जन्ताघरेपि कुक्कुच्चायन्ति. भगवतो एतमत्थं आरोचेसुं …पे…  अनुजानामि, भिक्खवे, तथारूपप्पच्चया जोतिं समादहितुं समादहापेतुं. एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="353" book="paci">

<Paragraph number="1075" book="paci">
<Emphasis>“यो पन भिक्खु अगिलानो विसिब्बनापेक्खो जोतिं समादहेय्य वा समादहापेय्य वा, अञ्ञत्र तथारूपप्पच्चया, पाचित्तियन्”</Emphasis>ति. (*56*:<Emphasis>105</Emphasis>)
</Paragraph>

</Division>
<Division number="354" book="paci">

<Paragraph number="1076" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="1077" book="paci">
<Emphasis>अगिलानो</Emphasis> नाम यस्स विना अग्गिना फासु होति.
</Paragraph>

<Paragraph number="1078" book="paci">
<Emphasis>गिलानो</Emphasis> नाम यस्स विना अग्गिना न फासु होति.
</Paragraph>

<Paragraph number="1079" book="paci">
<Emphasis>विसिब्बनापेक्खो</Emphasis>ति तप्पितुकामो.
</Paragraph>

<Paragraph number="1080" book="paci">
<Emphasis>जोति</Emphasis> नाम अग्गि वुच्चति.
</Paragraph>

<Paragraph number="1081" book="paci">
<Emphasis>समादहेय्या</Emphasis>ति सयं समादहति, आपत्ति पाचित्तियस्स.
</Paragraph>

<Paragraph number="1082" book="paci">
<Emphasis>समादहापेय्या</Emphasis>ति अञ्ञं आणापेति, आपत्ति पाचित्तियस्स. सकिं आणत्तो बहुकम्पि समादहति, आपत्ति पाचित्तियस्स.
</Paragraph>

<Paragraph number="1083" book="paci">
<Emphasis>अञ्ञत्र तथा रूपप्पच्चया</Emphasis>ति ठपेत्वा तथारूपप्पच्चयं.
</Paragraph>

</Division>
<Division number="355" book="paci">

<Paragraph number="1084" book="paci">
अगिलानो अगिलानसञ्ञी विसिब्बनापेक्खो जोतिं समादहति वा समादहापेति वा, अञ्ञत्र तथारूपप्पच्चया, आपत्ति पाचित्तियस्स. अगिलानो वेमतिको विसिब्बनापेक्खो जोतिं समादहति वा समादहापेति वा, अञ्ञत्र तथारूपप्पच्चया, आपत्ति पाचित्तियस्स. अगिलानो गिलानसञ्ञी विसिब्बनापेक्खो जोतिं समादहति वा समादहापेति वा, अञ्ञत्र तथारूपप्पच्चया, आपत्ति पाचित्तियस्स.
</Paragraph>

<Paragraph number="1085" book="paci">
पटिलातं उक्खिपति, आपत्ति दुक्कटस्स. गिलानो अगिलानसञ्ञी, आपत्ति दुक्कटस्स. गिलानो वेमतिको, आपत्ति दुक्कटस्स. गिलानो गिलानसञ्ञी, अनापत्ति.
</Paragraph>

</Division>
<Division number="356" book="paci">

<Paragraph number="1086" book="paci">
अनापत्ति—  गिलानस्स, अञ्ञेन कतं विसिब्बेति, वीतच्चितङ्गारं विसिब्बेति, पदीपे जोतिके जन्ताघरे तथारूपप्पच्चया, आपदासु, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1087" type="center" book="paci">
जोतिकसिक्खापदं निट्ठितं छट्ठं.
</Paragraph>