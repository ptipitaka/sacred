---
title: "1.5.6.5 भिंसापनसिक्खापद"
tableOfContents: false
sidebar:
  order: 6
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="345" book="paci">

<Paragraph number="1057" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू सत्तरसवग्गिये भिक्खू भिंसापेन्ति. ते भिंसापीयमाना रोदन्ति. भिक्खू एवमाहंसु—  “किस्स तुम्हे, आवुसो, रोदथा”ति? “इमे, आवुसो, छब्बग्गिया भिक्खू अम्हे भिंसापेन्ती”ति.
</Paragraph>

<Paragraph number="1058" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू भिक्खुं भिंसापेस्सन्ती”ति …पे…  “सच्चं किर तुम्हे, भिक्खवे, भिक्खुं भिंसापेथा”ति? “सच्चं, भगवा”ति. विगरहि बुद्धो भगवा …पे…  कथञ्हि नाम तुम्हे, मोघपुरिसा, भिक्खुं भिंसापेस्सथ. नेतं, मोघपुरिसा, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="346" book="paci">

<Paragraph number="1059" book="paci">
<Emphasis>“यो पन भिक्खु भिक्खुं भिंसापेय्य, पाचित्तियन्”</Emphasis>ति. (*55*:<Emphasis>104</Emphasis>)
</Paragraph>

</Division>
<Division number="347" book="paci">

<Paragraph number="1060" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="1061" book="paci">
<Emphasis>भिक्खुन्</Emphasis>ति अञ्ञं भिक्खुं.
</Paragraph>

<Paragraph number="1062" book="paci">
<Emphasis>भिंसापेय्या</Emphasis>ति उपसम्पन्नो उपसम्पन्नं भिंसापेतुकामो रूपं वा सद्दं वा गन्धं वा रसं वा फोट्ठब्बं वा उपसंहरति. भायेय्य वा सो न वा भायेय्य, आपत्ति पाचित्तियस्स. चोरकन्तारं वा वाळकन्तारं वा पिसाचकन्तारं वा आचिक्खति. भायेय्य वा सो न वा भायेय्य, आपत्ति पाचित्तियस्स.
</Paragraph>

</Division>
<Division number="348" book="paci">

<Paragraph number="1063" book="paci">
उपसम्पन्ने उपसम्पन्नसञ्ञी भिंसापेति, आपत्ति पाचित्तियस्स. उपसम्पन्ने वेमतिको भिंसापेति, आपत्ति पाचित्तियस्स. उपसम्पन्ने अनुपसम्पन्नसञ्ञी भिंसापेति, आपत्ति पाचित्तियस्स.
</Paragraph>

<Paragraph number="1064" book="paci">
अनुपसम्पन्नं भिंसापेतुकामो रूपं वा सद्दं वा गन्धं वा रसं वा फोट्ठब्बं वा उपसंहरति. भायेय्य वा सो न वा भायेय्य, आपत्ति दुक्कटस्स. चोरकन्तारं वा वाळकन्तारं वा पिसाचकन्तारं वा आचिक्खति. भायेय्य वा सो न वा भायेय्य, आपत्ति दुक्कटस्स. अनुपसम्पन्ने उपसम्पन्नसञ्ञी, आपत्ति दुक्कटस्स. अनुपसम्पन्ने वेमतिको, आपत्ति दुक्कटस्स. अनुपसम्पन्ने अनुपसम्पन्नसञ्ञी, आपत्ति दुक्कटस्स.
</Paragraph>

</Division>
<Division number="349" book="paci">

<Paragraph number="1065" book="paci">
अनापत्ति—  न भिंसापेतुकामो रूपं वा सद्दं वा गन्धं वा रसं वा फोट्ठब्बं वा उपसंहरति, चोरकन्तारं वा वाळकन्तारं वा पिसाचकन्तारं वा आचिक्खति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1066" type="center" book="paci">
भिंसापनसिक्खापदं निट्ठितं पञ्चमं.
</Paragraph>