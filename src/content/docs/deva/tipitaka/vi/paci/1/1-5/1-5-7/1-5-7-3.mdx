---
title: "1.5.7.3 उक्कोटनसिक्खापद"
tableOfContents: false
sidebar:
  order: 4
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="392" book="paci">

<Paragraph number="1189" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू जानं यथाधम्मं निहताधिकरणं पुनकम्माय उक्कोटेन्ति—  “अकतं कम्मं दुक्कटं कम्मं पुन कातब्बं कम्मं अनिहतं दुन्निहतं पुन निहनितब्बन्”ति.
</Paragraph>

<Paragraph number="1190" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू जानं यथाधम्मं निहताधिकरणं पुनकम्माय उक्कोटेस्सन्ती”ति …पे…  “सच्चं किर तुम्हे, भिक्खवे, जानं यथाधम्मं निहताधिकरणं पुनकम्माय उक्कोटेथा”ति? “सच्चं, भगवा”ति. विगरहि बुद्धो भगवा …पे…  कथञ्हि नाम तुम्हे, मोघपुरिसा, जानं यथाधम्मं निहताधिकरणं पुनकम्माय उक्कोटेस्सथ. नेतं, मोघपुरिसा, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="393" book="paci">

<Paragraph number="1191" book="paci">
<Emphasis>“यो पन भिक्खु जानं यथाधम्मं निहताधिकरणं पुनकम्माय उक्कोटेय्य, पाचित्तियन्”</Emphasis>ति. (*63*:<Emphasis>112</Emphasis>)
</Paragraph>

</Division>
<Division number="394" book="paci">

<Paragraph number="1192" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="1193" book="paci">
<Emphasis>जानाति</Emphasis> नाम सामं वा जानाति, अञ्ञे वा तस्स आरोचेन्ति, सो वा आरोचेति.
</Paragraph>

<Paragraph number="1194" book="paci">
<Emphasis>यथाधम्मं</Emphasis> नाम धम्मेन विनयेन सत्थुसासनेन कतं, एतं यथाधम्मं नाम.
</Paragraph>

<Paragraph number="1195" book="paci">
<Emphasis>अधिकरणं</Emphasis> नाम चत्तारि अधिकरणानि—  विवादाधिकरणं, अनुवादाधिकरणं, आपत्ताधिकरणं, किच्चाधिकरणं.
</Paragraph>

<Paragraph number="1196" book="paci">
<Emphasis>पुनकम्माय उक्कोटेय्या</Emphasis>ति “अकतं कम्मं दुक्कटं कम्मं पुनकातब्बं कम्मं अनिहतं दुन्निहतं पुन निहनितब्बन्”ति उक्कोटेति, आपत्ति पाचित्तियस्स.
</Paragraph>

</Division>
<Division number="395" book="paci">

<Paragraph number="1197" book="paci">
धम्मकम्मे धम्मकम्मसञ्ञी उक्कोटेति, आपत्ति पाचित्तियस्स. धम्मकम्मे वेमतिको उक्कोटेति, आपत्ति दुक्कटस्स. धम्मकम्मे अधम्मकम्मसञ्ञी उक्कोटेति, अनापत्ति. अधम्मकम्मे धम्मकम्मसञ्ञी, आपत्ति दुक्कटस्स. अधम्मकम्मे वेमतिको, आपत्ति दुक्कटस्स. अधम्मकम्मे अधम्मकम्मसञ्ञी, अनापत्ति.
</Paragraph>

</Division>
<Division number="396" book="paci">

<Paragraph number="1198" book="paci">
अनापत्ति—  “अधम्मेन वा वग्गेन वा न कम्मारहस्स वा कम्मं कतन्”ति जानन्तो उक्कोटेति, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1199" type="center" book="paci">
उक्कोटनसिक्खापदं निट्ठितं ततियं.
</Paragraph>