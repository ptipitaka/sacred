---
title: "1.5.8.6 अमूलकसिक्खापद"
tableOfContents: false
sidebar:
  order: 9
type: "tipitaka"
basket: "vi"
book: "paci"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="459" book="paci">

<Paragraph number="1367" book="paci">
तेन समयेन बुद्धो भगवा सावत्थियं विहरति जेतवने अनाथपिण्डिकस्स आरामे. तेन खो पन समयेन छब्बग्गिया भिक्खू भिक्खुं अमूलकेन संघादिसेसेन अनुद्धंसेन्ति.
</Paragraph>

<Paragraph number="1368" book="paci">
ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम छब्बग्गिया भिक्खू भिक्खुं अमूलकेन संघादिसेसेन अनुद्धंसेस्सन्ती”ति …पे…  “सच्चं किर तुम्हे, भिक्खवे, भिक्खुं अमूलकेन संघादिसेसेन अनुद्धंसेथा”ति? “सच्चं, भगवा”ति. विगरहि बुद्धो भगवा …पे…  कथञ्हि नाम तुम्हे, मोघपुरिसा, भिक्खुं अमूलकेन संघादिसेसेन अनुद्धंसेस्सथ. नेतं, मोघपुरिसा, अप्पसन्नानं वा पसादाय …पे…  एवञ्च पन, भिक्खवे, इमं सिक्खापदं उद्दिसेय्याथ—
</Paragraph>

</Division>
<Division number="460" book="paci">

<Paragraph number="1369" book="paci">
<Emphasis>“यो पन भिक्खु भिक्खुं अमूलकेन संघादिसेसेन अनुद्धंसेय्य, पाचित्तियन्”</Emphasis>ति. (*76*:<Emphasis>125</Emphasis>)
</Paragraph>

</Division>
<Division number="461" book="paci">

<Paragraph number="1370" book="paci">
<Emphasis>यो पना</Emphasis>ति यो यादिसो …पे…  <Emphasis>भिक्खू</Emphasis>ति …पे…  अयं इमस्मिं अत्थे अधिप्पेतो भिक्खूति.
</Paragraph>

<Paragraph number="1371" book="paci">
<Emphasis>भिक्खुन्</Emphasis>ति अञ्ञं भिक्खुं.
</Paragraph>

<Paragraph number="1372" book="paci">
<Emphasis>अमूलकं</Emphasis> नाम अदिट्ठं अस्सुतं अपरिसङ्कितं.
</Paragraph>

<Paragraph number="1373" book="paci">
<Emphasis>संघादिसेसेना</Emphasis>ति तेरसन्नं अञ्ञतरेन.
</Paragraph>

<Paragraph number="1374" book="paci">
<Emphasis>अनुद्धंसेय्या</Emphasis>ति चोदेति वा चोदापेति वा, आपत्ति पाचित्तियस्स.
</Paragraph>

</Division>
<Division number="462" book="paci">

<Paragraph number="1375" book="paci">
उपसम्पन्ने उपसम्पन्नसञ्ञी अमूलकेन संघादिसेसेन अनुद्धंसेति, आपत्ति पाचित्तियस्स. उपसम्पन्ने वेमतिको अमूलकेन संघादिसेसेन अनुद्धंसेति, आपत्ति पाचित्तियस्स. उपसम्पन्ने अनुपसम्पन्नसञ्ञी अमूलकेन संघादिसेसेन अनुद्धंसेति, आपत्ति पाचित्तियस्स.
</Paragraph>

<Paragraph number="1376" book="paci">
आचारविपत्तिया वा दिट्ठिविपत्तिया वा अनुद्धंसेति, आपत्ति दुक्कटस्स. अनुपसम्पन्नं अनुद्धंसेति, आपत्ति दुक्कटस्स. अनुपसम्पन्ने उपसम्पन्नसञ्ञी, आपत्ति दुक्कटस्स. अनुपसम्पन्ने वेमतिको, आपत्ति दुक्कटस्स. अनुपसम्पन्ने अनुपसम्पन्नसञ्ञी, आपत्ति दुक्कटस्स.
</Paragraph>

</Division>
<Division number="463" book="paci">

<Paragraph number="1377" book="paci">
अनापत्ति—  तथासञ्ञी चोदेति, वा चोदापेति वा, उम्मत्तकस्स, आदिकम्मिकस्साति.

</Paragraph>
</Division>

<Paragraph number="1378" type="center" book="paci">
अमूलकसिक्खापदं निट्ठितं छट्ठं.
</Paragraph>