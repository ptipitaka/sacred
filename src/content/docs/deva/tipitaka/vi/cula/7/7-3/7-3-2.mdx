---
title: "7.3.2 उपालिपञ्हा"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="351" book="cula">

<Paragraph number="1593" book="cula">
अथ खो आयस्मा उपालि येन भगवा तेनुपसङ्कमि, उपसङ्कमित्वा भगवन्तं अभिवादेत्वा एकमन्तं निसीदि. एकमन्तं निसिन्नो खो आयस्मा उपालि भगवन्तं एतदवोच—  “संघराजि संघराजीति, भन्ते, वुच्चति. कित्तावता नु खो, भन्ते, संघराजि होति, नो च संघभेदो? कित्तावता च पन संघराजि चेव होति संघभेदो चा”ति?
</Paragraph>

<Paragraph number="1594" book="cula">
“एकतो, उपालि, एको होति, एकतो द्वे, चतुत्थो अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. एवम्पि खो, उपालि, संघराजि होति, नो च संघभेदो. एकतो, उपालि, द्वे होन्ति, एकतो द्वे, पञ्चमो अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. एवम्पि खो, उपालि, संघराजि होति, नो च संघभेदो. एकतो, उपालि, द्वे होन्ति, एकतो तयो, छट्ठो अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. एवम्पि खो, उपालि, संघराजि होति, नो च संघभेदो. एकतो, उपालि, तयो होन्ति, एकतो तयो, सत्तमो अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. एवम्पि खो, उपालि, संघराजि होति, नो च संघभेदो. एकतो, उपालि, तयो होन्ति, एकतो चत्तारो, अट्ठमो अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. एवम्पि खो, उपालि, संघराजि होति, नो च संघभेदो. एकतो, उपालि, चत्तारो होन्ति, एकतो चत्तारो, नवमो अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. एवं खो, उपालि, संघराजि चेव होति संघभेदो च. नवन्नं वा, उपालि, अतिरेकनवन्नं वा संघराजि चेव होति संघभेदो च. न खो, उपालि, भिक्खुनी संघं भिन्दति, अपि च भेदाय परक्कमति, न सिक्खमाना संघं भिन्दति …पे…  न सामणेरो संघं भिन्दति, न सामणेरी संघं भिन्दति, न उपासको संघं भिन्दति, न उपासिका संघं भिन्दति, अपि च भेदाय परक्कमति. भिक्खु खो, उपालि, पकतत्तो, समानसंवासको, समानसीमायं ठितो, संघं भिन्दती”ति.
</Paragraph>

</Division>
<Division number="352" book="cula">

<Paragraph number="1595" book="cula">
“संघभेदो संघभेदोति, भन्ते, वुच्चति. कित्तावता नु खो, भन्ते, संघो भिन्नो होती”ति?
</Paragraph>

<Paragraph number="1596" book="cula">
“इधुपालि, भिक्खू अधम्मं धम्मोति दीपेन्ति. (1)
</Paragraph>

<Paragraph number="1597" book="cula">
धम्मं अधम्मोति दीपेन्ति. (2)
</Paragraph>

<Paragraph number="1598" book="cula">
अविनयं विनयोति दीपेन्ति. (3)
</Paragraph>

<Paragraph number="1599" book="cula">
विनयं अविनयोति दीपेन्ति. (4)
</Paragraph>

<Paragraph number="1600" book="cula">
अभासितं अलपितं तथागतेन भासितं लपितं तथागतेनाति दीपेन्ति. (5)
</Paragraph>

<Paragraph number="1601" book="cula">
भासितं लपितं तथागतेन अभासितं अलपितं तथागतेनाति दीपेन्ति. (6)
</Paragraph>

<Paragraph number="1602" book="cula">
अनाचिण्णं तथागतेन आचिण्णं तथागतेनाति दीपेन्ति. (7)
</Paragraph>

<Paragraph number="1603" book="cula">
आचिण्णं तथागतेन अनाचिण्णं तथागतेनाति दीपेन्ति. (8)
</Paragraph>

<Paragraph number="1604" book="cula">
अपञ्ञत्तं तथागतेन पञ्ञत्तं तथागतेनाति दीपेन्ति. (9)
</Paragraph>

<Paragraph number="1605" book="cula">
पञ्ञत्तं तथागतेन अपञ्ञत्तं तथागतेनाति दीपेन्ति. (10)
</Paragraph>

<Paragraph number="1606" book="cula">
अनापत्तिं आपत्तीति दीपेन्ति. (11)
</Paragraph>

<Paragraph number="1607" book="cula">
आपत्तिं अनापत्तीति दीपेन्ति. (12)
</Paragraph>

<Paragraph number="1608" book="cula">
लहुकं आपत्तिं गरुका आपत्तीति दीपेन्ति. (13)
</Paragraph>

<Paragraph number="1609" book="cula">
गरुकं आपत्तिं लहुका आपत्तीति दीपेन्ति. (14)
</Paragraph>

<Paragraph number="1610" book="cula">
सावसेसं आपत्तिं अनवसेसा आपत्तीति दीपेन्ति. (15)
</Paragraph>

<Paragraph number="1611" book="cula">
अनवसेसं आपत्तिं सावसेसा आपत्तीति दीपेन्ति. (16)
</Paragraph>

<Paragraph number="1612" book="cula">
दुट्ठुल्लं आपत्तिं अदुट्ठुल्ला आपत्तीति दीपेन्ति. (17)
</Paragraph>

<Paragraph number="1613" book="cula">
अदुट्ठुल्लं आपत्तिं दुट्ठुल्ला आपत्तीति दीपेन्ति. (18)
</Paragraph>

<Paragraph number="1614" book="cula">
ते इमेहि अट्ठारसहि वत्थूहि अपकस्सन्ति, अवपकस्सन्ति, आवेनिं उपोसथं करोन्ति, आवेनिं पवारणं करोन्ति, आवेनिं संघकम्मं करोन्ति. एत्तावता खो, उपालि, संघो भिन्नो होती”ति.
</Paragraph>

</Division>
<Division number="353" book="cula">

<Paragraph number="1615" book="cula">
“संघसामग्गी संघसामग्गीति, भन्ते, वुच्चति. कित्तावता नु खो, भन्ते, संघो समग्गो होती”ति?
</Paragraph>

<Paragraph number="1616" book="cula">
“इधुपालि, भिक्खू अधम्मं अधम्मोति दीपेन्ति. (1)
</Paragraph>

<Paragraph number="1617" book="cula">
धम्मं धम्मोति दीपेन्ति. (2)
</Paragraph>

<Paragraph number="1618" book="cula">
अविनयं अविनयोति दीपेन्ति. (3)
</Paragraph>

<Paragraph number="1619" book="cula">
विनयं विनयोति दीपेन्ति. (4)
</Paragraph>

<Paragraph number="1620" book="cula">
अभासितं अलपितं तथागतेन अभासितं अलपितं तथागतेनाति दीपेन्ति. (5)
</Paragraph>

<Paragraph number="1621" book="cula">
भासितं लपितं तथागतेन भासितं लपितं तथागतेनाति दीपेन्ति. (6)
</Paragraph>

<Paragraph number="1622" book="cula">
अनाचिण्णं तथागतेन अनाचिण्णं तथागतेनाति दीपेन्ति. (7)
</Paragraph>

<Paragraph number="1623" book="cula">
आचिण्णं तथागतेन आचिण्णं तथागतेनाति दीपेन्ति. (8)
</Paragraph>

<Paragraph number="1624" book="cula">
अपञ्ञत्तं तथागतेन अपञ्ञत्तं तथागतेनाति दीपेन्ति. (9)
</Paragraph>

<Paragraph number="1625" book="cula">
पञ्ञत्तं तथागतेन पञ्ञत्तं तथागतेनाति दीपेन्ति. (10)
</Paragraph>

<Paragraph number="1626" book="cula">
अनापत्तिं अनापत्तीति दीपेन्ति. (11)
</Paragraph>

<Paragraph number="1627" book="cula">
आपत्तिं आपत्तीति दीपेन्ति. (12)
</Paragraph>

<Paragraph number="1628" book="cula">
लहुकं आपत्तिं लहुका आपत्तीति दीपेन्ति. (13)
</Paragraph>

<Paragraph number="1629" book="cula">
गरुकं आपत्तिं गरुका आपत्तीति दीपेन्ति. (14)
</Paragraph>

<Paragraph number="1630" book="cula">
सावसेसं आपत्तिं सावसेसा आपत्तीति दीपेन्ति. (15)
</Paragraph>

<Paragraph number="1631" book="cula">
अनवसेसं आपत्तिं अनवसेसा आपत्तीति दीपेन्ति. (16)
</Paragraph>

<Paragraph number="1632" book="cula">
दुट्ठुल्लं आपत्तिं दुट्ठुल्ला आपत्तीति दीपेन्ति. (17)
</Paragraph>

<Paragraph number="1633" book="cula">
अदुट्ठुल्लं आपत्तिं अदुट्ठुल्ला आपत्तीति दीपेन्ति. (18)
</Paragraph>

<Paragraph number="1634" book="cula">
ते इमेहि अट्ठारसहि वत्थूहि न अपकस्सन्ति, न अवपकस्सन्ति, न आवेनिं उपोसथं करोन्ति, न आवेनिं पवारणं करोन्ति, न आवेनिं संघकम्मं करोन्ति. एत्तावता खो, उपालि, संघो समग्गो होती”ति.
</Paragraph>

</Division>
<Division number="354" book="cula">

<Paragraph number="1635" book="cula">
“समग्गं पन, भन्ते, संघं भिन्दित्वा किं सो पसवती”ति? “समग्गं खो, उपालि, संघं भिन्दित्वा कप्पट्ठिकं किब्बिसं पसवति, कप्पं निरयम्हि पच्चतीति.
</Paragraph>

<Paragraph number="1636" type="verses" book="cula">
_आपायिको नेरयिको,_  
_कप्पट्ठो संघभेदको;_  
_वग्गरतो अधम्मट्ठो,_  
_योगक्खेमा पधंसति;_  
_संघं समग्गं भिन्दित्वा,_  
_कप्पं निरयम्हि पच्चती”ति._  

</Paragraph>

<Paragraph number="1637" book="cula">
“भिन्नं पन, भन्ते, संघं समग्गं कत्वा किं सो पसवती”ति? “भिन्नं खो, उपालि, संघं समग्गं कत्वा ब्रह्मं पुञ्ञं पसवति, कप्पं सग्गम्हि मोदतीति.
</Paragraph>

<Paragraph number="1638" type="verses" book="cula">
_सुखा संघस्स सामग्गी,_  
_समग्गानञ्च अनुग्गहो;_  
_समग्गरतो धम्मट्ठो,_  
_योगक्खेमा न धंसति;_  
_संघं समग्गं कत्वान,_  
_कप्पं सग्गम्हि मोदती”ति._  

</Paragraph>

</Division>
<Division number="355" book="cula">

<Paragraph number="1639" book="cula">
“सिया नु खो, भन्ते, संघभेदको आपायिको, नेरयिको, कप्पट्ठो, अतेकिच्छो”ति? “सिया, उपालि, संघभेदको आपायिको, नेरयिको, कप्पट्ठो, अतेकिच्छो”ति.
</Paragraph>

<Paragraph number="1640" book="cula">
“सिया पन, भन्ते, संघभेदको न आपायिको, न नेरयिको, न कप्पट्ठो, न अतेकिच्छो”ति? “सिया, उपालि, संघभेदको न आपायिको, न नेरयिको, न कप्पट्ठो, न अतेकिच्छो”ति.
</Paragraph>

<Paragraph number="1641" book="cula">
“कतमो पन, भन्ते, संघभेदको आपायिको, नेरयिको, कप्पट्ठो, अतेकिच्छो”ति? “इधुपालि, भिक्खु अधम्मं धम्मोति दीपेति. तस्मिं अधम्मदिट्ठि, भेदे अधम्मदिट्ठि, विनिधाय दिट्ठिं, विनिधाय खन्तिं, विनिधाय रुचिं, विनिधाय भावं, अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. अयम्पि खो, उपालि, संघभेदको आपायिको, नेरयिको, कप्पट्ठो, अतेकिच्छो.
</Paragraph>

<Paragraph number="1642" book="cula">
पुन चपरं, उपालि, भिक्खु अधम्मं धम्मोति दीपेति. तस्मिं अधम्मदिट्ठि, भेदे धम्मदिट्ठि, विनिधाय दिट्ठिं, विनिधाय खन्तिं, विनिधाय रुचिं, विनिधाय भावं, अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. अयम्पि खो, उपालि, संघभेदको आपायिको, नेरयिको, कप्पट्ठो, अतेकिच्छो.
</Paragraph>

<Paragraph number="1643" book="cula">
पुन चपरं, उपालि, भिक्खु अधम्मं धम्मोति दीपेति. तस्मिं अधम्मदिट्ठि, भेदे वेमतिको, विनिधाय दिट्ठिं, विनिधाय खन्तिं, विनिधाय रुचिं, विनिधाय भावं, अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. अयम्पि खो, उपालि, संघभेदको आपायिको, नेरयिको, कप्पट्ठो, अतेकिच्छो.
</Paragraph>

<Paragraph number="1644" book="cula">
पुन चपरं, उपालि, भिक्खु अधम्मं धम्मोति दीपेति. तस्मिं धम्मदिट्ठि, भेदे अधम्मदिट्ठि …पे…  तस्मिं धम्मदिट्ठि भेदे धम्मदिट्ठि. तस्मिं धम्मदिट्ठि भेदे वेमतिको. तस्मिं वेमतिको भेदे अधम्मदिट्ठि. तस्मिं वेमतिको भेदे धम्मदिट्ठि. तस्मिं वेमतिको भेदे वेमतिको विनिधाय दिट्ठिं, विनिधाय खन्तिं, विनिधाय रुचिं, विनिधाय भावं, अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. अयम्पि खो, उपालि, संघभेदको आपायिको, नेरयिको, कप्पट्ठो, अतेकिच्छो.
</Paragraph>

<Paragraph number="1645" book="cula">
पुन चपरं, उपालि, भिक्खु धम्मं अधम्मोति दीपेति …पे…  अविनयं विनयोति दीपेति…  विनयं अविनयोति दीपेति…  अभासितं अलपितं तथागतेन भासितं लपितं तथागतेनाति दीपेति…  भासितं लपितं तथागतेन अभासितं अलपितं तथागतेनाति दीपेति…  अनाचिण्णं तथागतेन आचिण्णं तथागतेनाति दीपेति…  आचिण्णं तथागतेन अनाचिण्णं तथागतेनाति दीपेति…  अपञ्ञत्तं तथागतेन पञ्ञत्तं तथागतेनाति दीपेति…  पञ्ञत्तं तथागतेन अपञ्ञत्तं तथागतेनाति दीपेति…  अनापत्तिं आपत्तीति दीपेति…  आपत्तिं अनापत्तीति दीपेति…  लहुकं आपत्तिं गरुका आपत्तीति दीपेति…  गरुकं आपत्तिं लहुका आपत्तीति दीपेति…  सावसेसं आपत्तिं अनवसेसा आपत्तीति दीपेति…  अनवसेसं आपत्तिं सावसेसा आपत्तीति दीपेति…  दुट्ठुल्लं आपत्तिं अदुट्ठुल्ला आपत्तीति दीपेति…  अदुट्ठुल्लं आपत्तिं दुट्ठुल्ला आपत्तीति दीपेति…  तस्मिं अधम्मदिट्ठि, भेदे अधम्मदिट्ठि …पे…  तस्मिं अधम्मदिट्ठि, भेदे धम्मदिट्ठि…  तस्मिं अधम्मदिट्ठि, भेदे वेमतिको…  तस्मिं धम्मदिट्ठि, भेदे अधम्मदिट्ठि…  तस्मिं धम्मदिट्ठि, भेदे धम्मदिट्ठि…  तस्मिं धम्मदिट्ठि, भेदे वेमतिको…  तस्मिं वेमतिको, भेदे अधम्मदिट्ठि…  तस्मिं वेमतिको, भेदे धम्मदिट्ठि…  तस्मिं वेमतिको, भेदे वेमतिको, विनिधाय दिट्ठिं, विनिधाय खन्तिं, विनिधाय रुचिं, विनिधाय भावं, अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. अयम्पि खो, उपालि, संघभेदको आपायिको, नेरयिको, कप्पट्ठो, अतेकिच्छो”ति.
</Paragraph>

<Paragraph number="1646" book="cula">
“कतमो पन, भन्ते, संघभेदको न आपायिको, न नेरयिको, न कप्पट्ठो, न अतेकिच्छो”ति? “इधुपालि, भिक्खु अधम्मं धम्मोति दीपेति. तस्मिं धम्मदिट्ठि, भेदे धम्मदिट्ठि, अविनिधाय दिट्ठिं, अविनिधाय खन्तिं, अविनिधाय रुचिं, अविनिधाय भावं, अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. अयम्पि खो, उपालि, संघभेदको न आपायिको, न नेरयिको, न कप्पट्ठो, न अतेकिच्छो.
</Paragraph>

<Paragraph number="1647" book="cula">
पुन चपरं, उपालि, भिक्खु धम्मं अधम्मोति दीपेति …पे…  दुट्ठुल्लं आपत्तिं अदुट्ठुल्ला आपत्तीति दीपेति. तस्मिं धम्मदिट्ठि, भेदे धम्मदिट्ठि, अविनिधाय दिट्ठिं, अविनिधाय खन्तिं, अविनिधाय रुचिं, अविनिधाय भावं, अनुस्सावेति, सलाकं गाहेति—  ‘अयं धम्मो, अयं विनयो, इदं सत्थुसासनं, इमं गण्हथ, इमं रोचेथा’ति. अयम्पि खो, उपालि, संघभेदको न आपायिको, न नेरयिको, न कप्पट्ठो, न अतेकिच्छो”ति.

</Paragraph>
</Division>

<Paragraph number="1648" type="center" book="cula">
ततियभाणवारो निट्ठितो.

  
संघभेदकक्खन्धको सत्तमो.



</Paragraph>

<Paragraph number="1649" type="center" book="cula">
तस्सुद्दानं


</Paragraph>

<Paragraph number="1650" type="verses" book="cula">
_अनुपिये अभिञ्ञाता,_  
_सुखुमालो न इच्छति;_  
_कसा वपा अभि निन्ने,_  
_निद्धा लावे च उब्बहे._  

</Paragraph>

<Paragraph number="1651" type="verses" book="cula">
_पुञ्जमद्दपलालञ्च,_  
_भुसओफुणनीहरे;_  
_आयतिम्पि न खीयन्ति,_  
_पितरो च पितामहा._  

</Paragraph>

<Paragraph number="1652" type="verses" book="cula">
_भद्दियो अनुरुद्धो च,_  
_आनन्दो भगु किमिलो;_  
_सक्यमानो च कोसम्बिं,_  
_परिहायि ककुधेन च._  

</Paragraph>

<Paragraph number="1653" type="verses" book="cula">
_पकासेसि पितुनो च,_  
_पुरिसे सिलं नाळागिरिं;_  
_तिकपञ्चगरुको खो,_  
_भिन्दि थुल्लच्चयेन च;_  
_तयो अट्ठ पुन तीणि,_  
_राजि भेदा सिया नु खोति._  


</Paragraph>

<Paragraph number="1654" type="center" book="cula">
संघभेदकक्खन्धको निट्ठितो.
</Paragraph>