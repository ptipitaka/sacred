---
title: "3.2.1 अग्घसमोधानपरिवास"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="134" book="cula">

<Paragraph number="615" book="cula">
तेन खो पन समयेन अञ्ञतरो भिक्खु सम्बहुला संघादिसेसा आपत्तियो आपन्नो होति—  एका आपत्ति एकाहप्पटिच्छन्ना, एका आपत्ति द्वीहप्पटिच्छन्ना, एका आपत्ति तीहप्पटिच्छन्ना, एका आपत्ति चतूहप्पटिच्छन्ना, एका आपत्ति पञ्चाहप्पटिच्छन्ना, एका आपत्ति छाहप्पटिच्छन्ना, एका आपत्ति सत्ताहप्पटिच्छन्ना, एका आपत्ति अट्ठाहप्पटिच्छन्ना, एका आपत्ति नवाहप्पटिच्छन्ना, एका आपत्ति दसाहप्पटिच्छन्ना. सो भिक्खूनं आरोचेसि—  “अहं, आवुसो, सम्बहुला संघादिसेसा आपत्तियो आपज्जिं—  एका आपत्ति एकाहप्पटिच्छन्ना …पे…  एका आपत्ति दसाहप्पटिच्छन्ना. कथं नु खो मया पटिपज्जितब्बन्”ति? भगवतो एतमत्थं आरोचेसुं. “तेन हि, भिक्खवे, संघो तस्स भिक्खुनो तासं आपत्तीनं या आपत्ति दसाहप्पटिच्छन्ना तस्सा अग्घेन समोधानपरिवासं देतु. एवञ्च पन, भिक्खवे, दातब्बो—
</Paragraph>

<Paragraph number="616" book="cula">
तेन, भिक्खवे, भिक्खुना संघं उपसङ्कमित्वा …पे…  एवमस्स वचनीयो—  ‘अहं, भन्ते, सम्बहुला संघादिसेसा आपत्तियो आपज्जिं—  एका आपत्ति एकाहप्पटिच्छन्ना …पे…  एका आपत्ति दसाहप्पटिच्छन्ना. सोहं, भन्ते, संघं तासं आपत्तीनं या आपत्ति दसाहप्पटिच्छन्ना तस्सा अग्घेन समोधानपरिवासं याचामी’ति. दुतियम्पि याचितब्बो. ततियम्पि याचितब्बो. ब्यत्तेन भिक्खुना पटिबलेन संघो ञापेतब्बो—
</Paragraph>

</Division>
<Division number="135" book="cula">

<Paragraph number="617" book="cula">
‘सुणातु मे, भन्ते, संघो. अयं इत्थन्नामो भिक्खु सम्बहुला संघादिसेसा आपत्तियो आपज्जि—  एका आपत्ति एकाहप्पटिच्छन्ना …पे…  एका आपत्ति दसाहप्पटिच्छन्ना. सो संघं तासं आपत्तीनं या आपत्ति दसाहप्पटिच्छन्ना तस्सा अग्घेन समोधानपरिवासं याचति. यदि संघस्स पत्तकल्लं, संघो इत्थन्नामस्स भिक्खुनो तासं आपत्तीनं या आपत्ति दसाहप्पटिच्छन्ना तस्सा अग्घेन समोधानपरिवासं ददेय्य. एसा ञत्ति.
</Paragraph>

<Paragraph number="618" book="cula">
सुणातु मे, भन्ते, संघो. अयं इत्थन्नामो भिक्खु सम्बहुला संघादिसेसा आपत्तियो आपज्जि—  एका आपत्ति एकाहप्पटिच्छन्ना …पे…  एका आपत्ति दसाहप्पटिच्छन्ना. सो संघं तासं आपत्तीनं या आपत्ति दसाहप्पटिच्छन्ना तस्सा अग्घेन समोधानपरिवासं याचति. संघो इत्थन्नामस्स भिक्खुनो तासं आपत्तीनं या आपत्ति दसाहप्पटिच्छन्ना तस्सा अग्घेन समोधानपरिवासं देति. यस्सायस्मतो खमति इत्थन्नामस्स भिक्खुनो तासं आपत्तीनं या आपत्ति दसाहप्पटिच्छन्ना; तस्सा अग्घेन समोधानपरिवासस्स दानं, सो तुण्हस्स; यस्स नक्खमति, सो भासेय्य.
</Paragraph>

<Paragraph number="619" book="cula">
दुतियम्पि एतमत्थं वदामि …पे…  ततियम्पि एतमत्थं वदामि …पे… .
</Paragraph>

<Paragraph number="620" book="cula">
दिन्नो संघेन इत्थन्नामस्स भिक्खुनो तासं आपत्तीनं या आपत्ति दसाहप्पटिच्छन्ना तस्सा अग्घेन समोधानपरिवासो. खमति संघस्स, तस्मा तुण्ही, एवमेतं धारयामी’”ति.
</Paragraph>
</Division>