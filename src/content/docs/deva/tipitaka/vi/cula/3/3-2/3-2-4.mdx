---
title: "3.2.4 द्वेमासापरिवसितब्बविधि"
tableOfContents: false
sidebar:
  order: 4
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="140" book="cula">

<Paragraph number="635" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्’ति. सो संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचति. तस्स संघो एकिस्सा आपत्तिया द्वेमासप्पटिच्छन्नाय द्वेमासपरिवासं देति. तस्स परिवसन्तस्स लज्जीधम्मो ओक्कमि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  “यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्”’ति. सो संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचति. तस्स संघो इतरिस्सापि आपत्तिया द्वेमासप्पटिच्छन्नाय द्वेमासपरिवासं देति. तेन, भिक्खवे, भिक्खुना तदुपादाय द्वे मासा परिवसितब्बा.
</Paragraph>

</Division>
<Division number="141" book="cula">

<Paragraph number="636" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एकं आपत्तिं जानाति, एकं आपत्तिं न जानाति. सो संघं यं आपत्तिं जानाति, तस्सा आपत्तिया द्वेमासप्पटिच्छन्नाय द्वेमासपरिवासं याचति. तस्स संघो तस्सा आपत्तिया द्वेमासप्पटिच्छन्नाय द्वेमासपरिवासं देति. सो परिवसन्तो इतरम्पि आपत्तिं जानाति. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो; एकं आपत्तिं जानिं, एकं आपत्तिं न जानिं. सोहं संघं यं आपत्तिं जानिं तस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो तस्सा आपत्तिया द्वेमासप्पटिच्छन्नाय द्वेमासपरिवासं अदासि. सोहं परिवसन्तो इतरम्पि आपत्तिं जानामि. यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्’ति. सो संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचति. तस्स संघो इतरिस्सापि आपत्तिया द्वेमासप्पटिच्छन्नाय द्वेमासपरिवासं देति. तेन, भिक्खवे, भिक्खुना तदुपादाय द्वे मासा परिवसितब्बा.
</Paragraph>

</Division>
<Division number="142" book="cula">

<Paragraph number="637" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एकं आपत्तिं सरति, एकं आपत्तिं नस्सरति. सो संघं यं आपत्तिं सरति, तस्सा आपत्तिया द्वेमासप्पटिच्छन्नाय द्वेमासपरिवासं याचति. तस्स संघो तस्सा आपत्तिया द्वेमासप्पटिच्छन्नाय द्वेमासपरिवासं देति. सो परिवसन्तो इतरम्पि आपत्तिं सरति. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो; एकं आपत्तिं सरिं, एकं आपत्तिं नस्सरिं. सोहं संघं यं आपत्तिं सरिं, तस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो तस्सा आपत्तिया द्वेमासप्पटिच्छन्नाय द्वेमासपरिवासं अदासि. सोहं परिवसन्तो इतरम्पि आपत्तिं सरामि. यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्’ति. सो संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचति. तस्स संघो इतरिस्सापि आपत्तिया द्वेमासप्पटिच्छन्नाय द्वेमासपरिवासं देति. तेन, भिक्खवे, भिक्खुना तदुपादाय द्वे मासा परिवसितब्बा.
</Paragraph>

</Division>
<Division number="143" book="cula">

<Paragraph number="638" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एकाय आपत्तिया निब्बेमतिको, एकाय आपत्तिया वेमतिको. सो संघं याय आपत्तिया निब्बेमतिको, तस्सा आपत्तिया द्वेमासप्पटिच्छन्नाय द्वेमासपरिवासं याचति. तस्स संघो तस्सा आपत्तिया द्वेमासप्पटिच्छन्नाय द्वेमासपरिवासं देति. सो परिवसन्तो इतरिस्सापि आपत्तिया निब्बेमतिको होति. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो; एकाय आपत्तिया निब्बेमतिको, एकाय आपत्तिया वेमतिको. सोहं संघं याय आपत्तिया निब्बेमतिको तस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो तस्सा आपत्तिया द्वेमासप्पटिच्छन्नाय द्वेमासपरिवासं अदासि. सोहं परिवसन्तो इतरिस्सापि आपत्तिया निब्बेमतिको. यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्’ति. सो संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचति. तस्स संघो इतरिस्सापि आपत्तिया द्वेमासप्पटिच्छन्नाय द्वेमासपरिवासं देति. तेन, भिक्खवे, भिक्खुना तदुपादाय द्वे मासा परिवसितब्बा.
</Paragraph>

</Division>
<Division number="144" book="cula">

<Paragraph number="639" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एका आपत्ति जानप्पटिच्छन्ना, एका आपत्ति अजानप्पटिच्छन्ना. सो संघं तासं आपत्तीनं द्वेमासप्पटिच्छन्नानं द्वेमासपरिवासं याचति. तस्स संघो तासं आपत्तीनं द्वेमासप्पटिच्छन्नानं द्वेमासपरिवासं देति. तस्स परिवसन्तस्स अञ्ञो भिक्खु आगच्छति बहुस्सुतो आगतागमो धम्मधरो विनयधरो मातिकाधरो पण्डितो वियत्तो मेधावी लज्जी कुक्कुच्चको सिक्खाकामो. सो एवं वदेति—  ‘किं अयं, आवुसो, भिक्खु आपन्नो? किस्सायं भिक्खु परिवसती’ति? ते एवं वदेन्ति—  ‘अयं, आवुसो, भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो; एका आपत्ति जानप्पटिच्छन्ना, एका आपत्ति अजानप्पटिच्छन्ना. सो संघं तासं आपत्तीनं द्वेमासप्पटिच्छन्नानं द्वेमासपरिवासं याचति. तस्स संघो तासं आपत्तीनं द्वेमासप्पटिच्छन्नानं द्वेमासपरिवासं अदासि. तायो अयं, आवुसो, भिक्खु आपन्नो, तासायं भिक्खु परिवसती’ति. सो एवं वदेति—  ‘यायं, आवुसो, आपत्ति जानप्पटिच्छन्ना, धम्मिकं तस्सा आपत्तिया परिवासदानं; धम्मत्ता रुहति. या च ख्वायं, आवुसो, आपत्ति अजानप्पटिच्छन्ना, अधम्मिकं तस्सा आपत्तिया परिवासदानं; अधम्मत्ता न रुहति. एकिस्सा, आवुसो, आपत्तिया भिक्खु मानत्तारहो’ति.
</Paragraph>

</Division>
<Division number="145" book="cula">

<Paragraph number="640" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एका आपत्ति सरमानप्पटिच्छन्ना, एका आपत्ति अस्सरमानप्पटिच्छन्ना. सो संघं तासं आपत्तीनं द्वेमासप्पटिच्छन्नानं द्वेमासपरिवासं याचति. तस्स संघो तासं आपत्तीनं द्वेमासप्पटिच्छन्नानं द्वेमासपरिवासं देति. तस्स परिवसन्तस्स अञ्ञो भिक्खु आगच्छति बहुस्सुतो आगतागमो धम्मधरो विनयधरो मातिकाधरो पण्डितो वियत्तो मेधावी लज्जी कुक्कुच्चको सिक्खाकामो. सो एवं वदेति—  ‘किं अयं, आवुसो, भिक्खु आपन्नो? किस्सायं भिक्खु परिवसती’ति? ते एवं वदेन्ति—  ‘अयं, आवुसो, भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो; एका आपत्ति सरमानप्पटिच्छन्ना, एका आपत्ति अस्सरमानप्पटिच्छन्ना. सो संघं तासं आपत्तीनं द्वेमासप्पटिच्छन्नानं द्वेमासपरिवासं याचि. तस्स संघो तासं आपत्तीनं द्वेमासप्पटिच्छन्नानं द्वेमासपरिवासं अदासि. तायो अयं, आवुसो, भिक्खु आपन्नो; तासायं भिक्खु परिवसती’ति. सो एवं वदेति—  ‘यायं, आवुसो, आपत्ति सरमानप्पटिच्छन्ना धम्मिकं तस्सा आपत्तिया परिवासदानं; धम्मत्ता रुहति. या च ख्वायं, आवुसो, आपत्ति अस्सरमानप्पटिच्छन्ना, अधम्मिकं तस्सा आपत्तिया परिवासदानं; अधम्मत्ता न रुहति. एकिस्सा, आवुसो, आपत्तिया भिक्खु मानत्तारहो’ति.
</Paragraph>

</Division>
<Division number="146" book="cula">

<Paragraph number="641" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एका आपत्ति निब्बेमतिकप्पटिच्छन्ना, एका आपत्ति वेमतिकप्पटिच्छन्ना. सो संघं तासं आपत्तीनं द्वेमासप्पटिच्छन्नानं द्वेमासपरिवासं याचति. तस्स संघो तासं आपत्तीनं द्वेमासप्पटिच्छन्नानं द्वेमासपरिवासं देति. तस्स परिवसन्तस्स अञ्ञो भिक्खु आगच्छति बहुस्सुतो आगतागमो धम्मधरो विनयधरो मातिकाधरो पण्डितो वियत्तो मेधावी लज्जी कुक्कुच्चको सिक्खाकामो. सो एवं वदेति—  ‘किं अयं, आवुसो, भिक्खु आपन्नो? किस्सायं भिक्खु परिवसती’ति? ते एवं वदेन्ति—  ‘अयं, आवुसो, भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो; एका आपत्ति निब्बेमतिकप्पटिच्छन्ना, एका आपत्ति वेमतिकप्पटिच्छन्ना. सो संघं तासं आपत्तीनं द्वेमासप्पटिच्छन्नानं द्वेमासपरिवासं याचि. तस्स संघो तासं आपत्तीनं द्वेमासप्पटिच्छन्नानं द्वेमासपरिवासं अदासि. तायो अयं, आवुसो, भिक्खु आपन्नो; तासायं भिक्खु परिवसती’ति. सो एवं वदेति—  ‘यायं, आवुसो, आपत्ति निब्बेमतिकप्पटिच्छन्ना, धम्मिकं तस्सा आपत्तिया परिवासदानं; धम्मत्ता रुहति. या च ख्वायं, आवुसो, आपत्ति वेमतिकप्पटिच्छन्ना अधम्मिकं तस्सा आपत्तिया परिवासदानं; अधम्मत्ता न रुहति. एकिस्सा, आवुसो, आपत्तिया भिक्खु मानत्तारहो’”ति.
</Paragraph>

</Division>
<Division number="147" book="cula">

<Paragraph number="642" book="cula">
तेन खो पन समयेन अञ्ञतरो भिक्खु द्वे संघादिसेसा आपत्तियो आपन्नो होति द्वेमासप्पटिच्छन्नायो. तस्स एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सो संघं द्विन्नं आपत्तीनं द्वेमासप्पटिच्छन्नानं एकमासपरिवासं याचि. तस्स संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्’ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि. यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्”ति.
</Paragraph>

<Paragraph number="643" book="cula">
सो भिक्खूनं आरोचेसि—  “अहं खो, आवुसो, द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्’ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”’ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि—  ‘यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्’ति. कथं नु खो मया पटिपज्जितब्बन्”ति? भगवतो एतमत्थं आरोचेसुं. “तेन हि, भिक्खवे, संघो तस्स भिक्खुनो द्विन्नं आपत्तीनं द्वेमासप्पटिच्छन्नानं इतरम्पि मासं परिवासं देतु. एवञ्च पन, भिक्खवे, दातब्बो—
</Paragraph>

<Paragraph number="644" book="cula">
तेन, भिक्खवे, भिक्खुना संघं उपसङ्कमित्वा …पे…  एवमस्स वचनीयो—  ‘अहं, भन्ते, द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि—  “यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्”ति. सोहं, भन्ते, संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचामी’ति. दुतियम्पि याचितब्बो. ततियम्पि याचितब्बो. ब्यत्तेन भिक्खुना पटिबलेन संघो ञापेतब्बो—
</Paragraph>

</Division>
<Division number="148" book="cula">

<Paragraph number="645" book="cula">
‘सुणातु मे, भन्ते, संघो. अयं इत्थन्नामो भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो. तस्स एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सो संघं द्विन्नं आपत्तीनं द्वेमासप्पटिच्छन्नानं एकमासपरिवासं याचि. तस्स संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो—  “यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि. “यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्”ति. सो संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचति. यदि संघस्स पत्तकल्लं, संघो इत्थन्नामस्स भिक्खुनो द्विन्नं आपत्तीनं द्वेमासप्पटिच्छन्नानं इतरम्पि मासं परिवासं ददेय्य. एसा ञत्ति.
</Paragraph>

<Paragraph number="646" book="cula">
सुणातु मे, भन्ते, संघो. अयं इत्थन्नामो भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो. तस्स एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सो संघं द्विन्नं आपत्तीनं द्वेमासप्पटिच्छन्नानं एकमासपरिवासं याचि. तस्स संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि—  “यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्”ति. सो संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचति. संघो इत्थन्नामस्स भिक्खुनो द्विन्नं आपत्तीनं द्वेमासप्पटिच्छन्नानं इतरम्पि मासं परिवासं देति. यस्सायस्मतो खमति इत्थन्नामस्स भिक्खुनो द्विन्नं आपत्तीनं द्वेमासप्पटिच्छन्नानं इतरम्पि मासं परिवासस्स दानं, सो तुण्हस्स; यस्स नक्खमति, सो भासेय्य.
</Paragraph>

<Paragraph number="647" book="cula">
दुतियम्पि एतमत्थं वदामि …पे…  ततियम्पि एतमत्थं वदामि …पे… .
</Paragraph>

<Paragraph number="648" book="cula">
दिन्नो संघेन इत्थन्नामस्स भिक्खुनो द्विन्नं आपत्तीनं द्वेमासप्पटिच्छन्नानं इतरम्पि मासं परिवासो. खमति संघस्स, तस्मा तुण्ही, एवमेतं धारयामी’ति.
</Paragraph>

<Paragraph number="649" book="cula">
तेन, भिक्खवे, भिक्खुना पुरिमं उपादाय द्वे मासा परिवसितब्बा.
</Paragraph>

</Division>
<Division number="149" book="cula">

<Paragraph number="650" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्’ति. सो संघं द्विन्नं आपत्तीनं द्वेमासप्पटिच्छन्नानं एकमासपरिवासं याचति. तस्स संघो द्विन्नं आपत्तीनं द्वेमासप्पटिच्छन्नानं एकमासपरिवासं देति. तस्स परिवसन्तस्स लज्जीधम्मो ओक्कमि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचेय्यन्”ति. सोहं संघं द्विन्नं आपत्तीनं द्वेमासप्पटिच्छन्नानं एकमासपरिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं एकमासपरिवासं अदासि. तस्स मे परिवसन्तस्स लज्जीधम्मो ओक्कमि—  “यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्”ति. सो संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचति. तस्स संघो द्विन्नं आपत्तीनं द्वेमासप्पटिच्छन्नानं इतरम्पि मासं परिवासं देति. तेन, भिक्खवे, भिक्खुना पुरिमं उपादाय द्वे मासा परिवसितब्बा.
</Paragraph>

</Division>
<Division number="150" book="cula">

<Paragraph number="651" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एकं मासं जानाति, एकं मासं न जानाति. सो संघं द्विन्नं आपत्तीनं द्वेमासप्पटिच्छन्नानं यं मासं जानाति तं मासं परिवासं याचति. तस्स संघो द्विन्नं आपत्तीनं द्वेमासप्पटिच्छन्नानं यं मासं जानाति तं मासं परिवासं देति. सो परिवसन्तो इतरम्पि मासं जानाति. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो; एकं मासं जानिं, एकं मासं न जानिं. सोहं संघं द्विन्नं आपत्तीनं द्वेमासप्पटिच्छन्नानं यं मासं जानिं तं मासं परिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं यं मासं जानिं तं मासं परिवासं अदासि. सोहं परिवसन्तो इतरम्पि मासं जानामि. यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्’ति. सो संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचति. तस्स संघो द्विन्नं आपत्तीनं द्वेमासप्पटिच्छन्नानं इतरम्पि मासं परिवासं देति. तेन, भिक्खवे, भिक्खुना पुरिमं उपादाय द्वे मासा परिवसितब्बा.
</Paragraph>

</Division>
<Division number="151" book="cula">

<Paragraph number="652" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एकं मासं सरति, एकं मासं नस्सरति. सो संघं द्विन्नं आपत्तीनं द्वेमासप्पटिच्छन्नानं यं मासं सरति तं मासं परिवासं याचति. तस्स संघो द्विन्नं आपत्तीनं द्वेमासप्पटिच्छन्नानं यं मासं सरति तं मासं परिवासं देति. सो परिवसन्तो इतरम्पि मासं सरति. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो; एकं मासं सरिं, एकं मासं नस्सरिं. सोहं संघं द्विन्नं आपत्तीनं द्वेमासप्पटिच्छन्नानं यं मासं सरिं तं मासं परिवासं याचिं. तस्स मे संघो द्विन्नं आपत्तीनं द्वेमासप्पटिच्छन्नानं यं मासं सरिं तं मासं परिवासं अदासि. सोहं परिवसन्तो इतरम्पि मासं सरामि. यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्’ति. सो संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचति. तस्स संघो द्विन्नं आपत्तीनं द्वेमासप्पटिच्छन्नानं इतरम्पि मासं परिवासं देति. तेन, भिक्खवे, भिक्खुना पुरिमं उपादाय द्वे मासा परिवसितब्बा.
</Paragraph>

</Division>
<Division number="152" book="cula">

<Paragraph number="653" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एकं मासं निब्बेमतिको, एकं मासं वेमतिको. सो संघं द्विन्नं आपत्तीनं द्वेमासप्पटिच्छन्नानं यं मासं निब्बेमतिको तं मासं परिवासं याचति. तस्स संघो द्विन्नं आपत्तीनं द्वेमासप्पटिच्छन्नानं यं मासं निब्बेमतिको तं मासं परिवासं देति. सो परिवसन्तो इतरम्पि मासं निब्बेमतिको होति. तस्स एवं होति—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो; एकं मासं निब्बेमतिको, एकं मासं वेमतिको. सोहं संघं द्विन्नं आपत्तीनं द्वेमासप्पटिच्छन्नानं यं मासं निब्बेमतिको तं मासं परिवासं याचिं. तस्स मे संघो द्विन्नं आपत्तीनं द्वेमासप्पटिच्छान्नानं यं मासं निब्बेमतिको तं मासं परिवासं अदासि. सोहं परिवसन्तो इतरम्पि मासं निब्बेमतिको. यन्नूनाहं संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचेय्यन्’ति. सो संघं द्विन्नं आपत्तीनं द्वेमासप्पटिच्छन्नानं इतरम्पि मासं परिवासं याचति. तस्स संघो द्विन्नं आपत्तीनं द्वेमासप्पटिच्छन्नानं इतरम्पि मासं परिवासं देति. तेन, भिक्खवे, भिक्खुना पुरिमं उपादाय द्वे मासा परिवसितब्बा.
</Paragraph>

</Division>
<Division number="153" book="cula">

<Paragraph number="654" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एको मासो जानप्पटिच्छन्नो, एको मासो अजानप्पटिच्छन्नो. सो संघं द्विन्नं आपत्तीनं द्वेमासप्पटिच्छन्नानं द्वेमासपरिवासं याचति. तस्स संघो द्विन्नं आपत्तीनं द्वेमासप्पटिच्छन्नानं द्वेमासपरिवासं देति. तस्स परिवसन्तस्स अञ्ञो भिक्खु आगच्छति बहुस्सुतो आगतागमो धम्मधरो विनयधरो मातिकाधरो पण्डितो वियत्तो मेधावी लज्जी कुक्कुच्चको सिक्खाकामो. सो एवं वदेति—  ‘किं अयं, आवुसो, भिक्खु आपन्नो? किस्सायं भिक्खु परिवसती’ति? ते एवं वदेन्ति—  ‘अयं, आवुसो, भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो. एको मासो जानप्पटिच्छन्नो, एको मासो अजानप्पटिच्छन्नो. सो संघं द्विन्नं आपत्तीनं द्वेमासप्पटिच्छन्नानं द्वेमासपरिवासं याचि. तस्स संघो द्विन्नं आपत्तीनं द्वेमासप्पटिच्छन्नानं द्वेमासपरिवासं अदासि. तायो अयं, आवुसो, भिक्खु आपन्नो तासायं भिक्खु परिवसती’ति. सो एवं वदेति—  ‘य्वायं, आवुसो, मासो जानप्पटिच्छन्नो धम्मिकं तस्स मासस्स परिवासदानं; धम्मत्ता रुहति. यो च ख्वायं, आवुसो, मासो अजानप्पटिच्छन्नो अधम्मिकं तस्स मासस्स परिवासदानं; अधम्मत्ता न रुहति. एकस्स, आवुसो, मासस्स भिक्खु मानत्तारहो’ति.
</Paragraph>

</Division>
<Division number="154" book="cula">

<Paragraph number="655" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एको मासो सरमानप्पटिच्छन्नो, एको मासो अस्सरमानप्पटिच्छन्नो. सो संघं द्विन्नं आपत्तीनं द्वेमासप्पटिच्छन्नानं द्वेमासपरिवासं याचति. तस्स संघो द्विन्नं आपत्तीनं द्वेमासप्पटिच्छन्नानं द्वेमासपरिवासं देति. तस्स परिवसन्तस्स अञ्ञो भिक्खु आगच्छति बहुस्सुतो आगतागमो धम्मधरो विनयधरो मातिकाधरो पण्डितो वियत्तो मेधावी लज्जी कुक्कुच्चको सिक्खाकामो. सो एवं वदेति—  ‘किं अयं, आवुसो, भिक्खु आपन्नो? किस्सायं भिक्खु परिवसती’ति? ते एवं वदेन्ति—  ‘अयं, आवुसो, भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो; एको मासो सरमानप्पटिच्छन्नो, एको मासो अस्सरमानप्पटिच्छन्नो. सो संघं द्विन्नं आपत्तीनं द्वेमासप्पटिच्छन्नानं द्वेमासपरिवासं याचि. तस्स संघो द्विन्नं आपत्तीनं द्वेमासप्पटिच्छन्नानं द्वेमासपरिवासं अदासि. तायो अयं, आवुसो, भिक्खु आपन्नो तासायं भिक्खु परिवसती’ति. सो एवं वदेति—  ‘य्वायं, आवुसो, मासो सरमानप्पटिच्छन्नो धम्मिकं तस्स मासस्स परिवासदानं; धम्मत्ता रुहति. यो च ख्वायं, आवुसो, मासो अस्सरमानप्पटिच्छन्नो अधम्मिकं तस्स मासस्स परिवासदानं; अधम्मत्ता न रुहति. एकस्स, आवुसो, मासस्स भिक्खु मानत्तारहो’ति.
</Paragraph>

</Division>
<Division number="155" book="cula">

<Paragraph number="656" book="cula">
इध पन, भिक्खवे, भिक्खु द्वे संघादिसेसा आपत्तियो आपज्जति द्वेमासप्पटिच्छन्नायो; एको मासो निब्बेमतिकप्पटिच्छन्नो, एको मासो वेमतिकप्पटिच्छन्नो. सो संघं द्विन्नं आपत्तीनं द्वेमासप्पटिच्छन्नानं द्वेमासपरिवासं याचति. तस्स संघो द्विन्नं आपत्तीनं द्वेमासप्पटिच्छन्नानं द्वेमासपरिवासं देति. तस्स परिवसन्तस्स अञ्ञो भिक्खु आगच्छति बहुस्सुतो आगतागमो धम्मधरो विनयधरो मातिकाधरो पण्डितो वियत्तो मेधावी लज्जी कुक्कुच्चको सिक्खाकामो. सो एवं वदेति—  ‘किं अयं, आवुसो, भिक्खु आपन्नो? किस्सायं भिक्खु परिवसती’ति? ते एवं वदेन्ति—  ‘अयं, आवुसो, भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो; एको मासो निब्बेमतिकप्पटिच्छन्नो, एको मासो वेमतिकप्पटिच्छन्नो. सो संघं द्विन्नं आपत्तीनं द्वेमासप्पटिच्छन्नानं द्वेमासपरिवासं याचि. तस्स संघो द्विन्नं आपत्तीनं द्वेमासप्पटिच्छन्नानं द्वेमासपरिवासं अदासि. तायो अयं, आवुसो, भिक्खु आपन्नो तासायं भिक्खु परिवसती’ति. सो एवं वदेति—  ‘य्वायं, आवुसो, मासो निब्बेमतिकप्पटिच्छन्नो धम्मिकं तस्स मासस्स परिवासदानं; धम्मत्ता रुहति. यो च ख्वायं, आवुसो, मासो वेमतिकप्पटिच्छन्नो अधम्मिकं तस्स मासस्स परिवासदानं; अधम्मत्ता न रुहति. एकस्स, आवुसो, मासस्स भिक्खु मानत्तारहो’”ति.
</Paragraph>
</Division>