---
title: "3.3 चत्तालीसक"
tableOfContents: false
sidebar:
  order: 5
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="160" book="cula">

<Paragraph number="673" book="cula">
तेन खो पन समयेन अञ्ञतरो भिक्खु परिवसन्तो विब्भमि. सो पुन पच्चागन्त्वा भिक्खू उपसम्पदं याचि. भगवतो एतमत्थं आरोचेसुं.
</Paragraph>

<Paragraph number="674" book="cula">
“इध पन, भिक्खवे, भिक्खु परिवसन्तो विब्भमति. विब्भन्तकस्स, भिक्खवे, परिवासो न रुहति. सो चे पुन उपसम्पज्जति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (1)
</Paragraph>

<Paragraph number="675" book="cula">
इध पन, भिक्खवे, भिक्खु परिवसन्तो सामणेरो होति. सामणेरस्स, भिक्खवे, परिवासो न रुहति. सो चे पुन उपसम्पज्जति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (2)
</Paragraph>

<Paragraph number="676" book="cula">
इध पन, भिक्खवे, भिक्खु परिवसन्तो उम्मत्तको होति. उम्मत्तकस्स, भिक्खवे, परिवासो न रुहति. सो चे पुन अनुम्मत्तको होति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (3)
</Paragraph>

<Paragraph number="677" book="cula">
इध पन, भिक्खवे, भिक्खु परिवसन्तो खित्तचित्तो होति. खित्तचित्तस्स, भिक्खवे, परिवासो न रुहति. सो चे पुन अखित्तचित्तो होति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (4)
</Paragraph>

<Paragraph number="678" book="cula">
इध पन, भिक्खवे, भिक्खु परिवसन्तो वेदनाट्टो होति. वेदनाट्टस्स, भिक्खवे, परिवासो न रुहति. सो चे पुन अवेदनाट्टो होति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (5)
</Paragraph>

<Paragraph number="679" book="cula">
इध पन, भिक्खवे, भिक्खु परिवसन्तो, आपत्तिया अदस्सने, उक्खिपिय्यति. उक्खित्तकस्स, भिक्खवे, परिवासो न रुहति. सो चे पुन ओसारिय्यति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (6)
</Paragraph>

<Paragraph number="680" book="cula">
इध पन, भिक्खवे, भिक्खु परिवसन्तो, आपत्तिया अप्पटिकम्मे, उक्खिपिय्यति. उक्खित्तकस्स, भिक्खवे, परिवासो न रुहति. सो चे पुन ओसारिय्यति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (7)
</Paragraph>

<Paragraph number="681" book="cula">
इध पन, भिक्खवे, भिक्खु परिवसन्तो, पापिकाय दिट्ठिया, अप्पटिनिस्सग्गे, उक्खिपिय्यति. उक्खित्तकस्स, भिक्खवे, परिवासो न रुहति. सो चे पुन ओसारिय्यति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो, अवसेसो परिवसितब्बो. (8)
</Paragraph>

</Division>
<Division number="161" book="cula">

<Paragraph number="682" book="cula">
इध पन, भिक्खवे, भिक्खु मूलायपटिकस्सनारहो विब्भमति. विब्भन्तकस्स, भिक्खवे, मूलायपटिकस्सना न रुहति. सो चे पुन उपसम्पज्जति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो. सो भिक्खु मूलाय पटिकस्सितब्बो. (9)
</Paragraph>

<Paragraph number="683" book="cula">
इध पन, भिक्खवे, भिक्खु मूलायपटिकस्सनारहो सामणेरो होति …पे…  उम्मत्तको होति …पे…  खित्तचित्तो होति …पे…  वेदनाट्टो होति …पे…  आपत्तिया अदस्सने उक्खिपिय्यति …पे…  आपत्तिया अप्पटिकम्मे उक्खिपिय्यति …पे…  पापिकाय दिट्ठिया, अप्पटिनिस्सग्गे, उक्खिपिय्यति. उक्खित्तकस्स, भिक्खवे, मूलायपटिकस्सना न रुहति. सो चे पुन ओसारिय्यति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो. सो भिक्खु मूलाय पटिकस्सितब्बो. (16)
</Paragraph>

</Division>
<Division number="162" book="cula">

<Paragraph number="684" book="cula">
इध पन, भिक्खवे, भिक्खु मानत्तारहो विब्भमति. विब्भन्तकस्स, भिक्खवे, मानत्तदानं न रुहति. सो चे पुन उपसम्पज्जति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो. तस्स भिक्खुनो मानत्तं दातब्बं. (17)
</Paragraph>

<Paragraph number="685" book="cula">
इध पन, भिक्खवे, भिक्खु मानत्तारहो सामणेरो होति …पे…  उम्मत्तको होति …पे…  खित्तचित्तो होति …पे…  वेदनाट्टो होति …पे…  आपत्तिया अदस्सने, उक्खिपिय्यति …पे…  आपत्तिया अप्पटिकम्मे, उक्खिपिय्यति …पे…  पापिकाय दिट्ठिया, अप्पटिनिस्सग्गे, उक्खिपिय्यति. उक्खित्तकस्स, भिक्खवे, मानत्तदानं न रुहति. सो चे पुन ओसारिय्यति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो. तस्स भिक्खुनो मानत्तं दातब्बं. (24)
</Paragraph>

</Division>
<Division number="163" book="cula">

<Paragraph number="686" book="cula">
इध पन, भिक्खवे, भिक्खु मानत्तं चरन्तो विब्भमति. विब्भन्तकस्स, भिक्खवे, मानत्तचरिया न रुहति. सो चे पुन उपसम्पज्जति तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो; यं मानत्तं दिन्नं सुदिन्नं, यं मानत्तं चिण्णं सुचिण्णं, अवसेसं चरितब्बं. (25)
</Paragraph>

<Paragraph number="687" book="cula">
इध पन, भिक्खवे, भिक्खु मानत्तं चरन्तो सामणेरो होति …पे…  उम्मत्तको होति …पे…  खित्तचित्तो होति …पे…  वेदनाट्टो होति …पे…  आपत्तिया अदस्सने, उक्खिपिय्यति …पे…  आपत्तिया अप्पटिकम्मे, उक्खिपिय्यति …पे…  पापिकाय दिट्ठिया, अप्पटिनिस्सग्गे, उक्खिपिय्यति. उक्खित्तकस्स, भिक्खवे, मानत्तचरिया न रुहति. सो चे पुन ओसारिय्यति, तस्स तदेव पुरिमं परिवासदानं. यो परिवासो दिन्नो सुदिन्नो, यो पुरिवुत्थो सुपरिवुत्थो; यं मानत्तं दिन्नं सुदिन्नं, यं मानत्तं चिण्णं सुचिण्णं, अवसेसं चरितब्बं. (32)
</Paragraph>

</Division>
<Division number="164" book="cula">

<Paragraph number="688" book="cula">
इध पन, भिक्खवे, भिक्खु अब्भानारहो विब्भमति. विब्भन्तकस्स, भिक्खवे, अब्भानं न रुहति. सो चे पुन उपसम्पज्जति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो; यं मानत्तं दिन्नं सुदिन्नं, यं मानत्तं चिण्णं सुचिण्णं. सो भिक्खु अब्भेतब्बो. (33)
</Paragraph>

<Paragraph number="689" book="cula">
इध पन, भिक्खवे, भिक्खु अब्भानारहो सामणेरो होति …पे…  उम्मत्तको होति …पे…  खित्तचित्तो होति …पे…  वेदनाट्टो होति …पे…  आपत्तिया अदस्सने, उक्खिपिय्यति …पे…  आपत्तिया अप्पटिकम्मे, उक्खिपिय्यति …पे…  पापिकाय दिट्ठिया, अप्पटिनिस्सग्गे, उक्खिपिय्यति. उक्खित्तकस्स, भिक्खवे, अब्भानं न रुहति. सो चे पुन ओसारिय्यति, तस्स तदेव पुरिमं परिवासदानं. यो परिवासो दिन्नो सुदिन्नो, यो परिवुत्थो सुपरिवुत्थो; यं मानत्तं दिन्नं सुदिन्नं, यं मानत्तं चिण्णं सुचिण्णं. सो भिक्खु अब्भेतब्बो. (40)

</Paragraph>
</Division>

<Paragraph number="690" type="center" book="cula">
चत्तालीसकं समत्तं.
</Paragraph>