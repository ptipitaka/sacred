---
title: "3.1.9 तिकापत्तिमानत्त"
tableOfContents: false
sidebar:
  order: 20
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="114" book="cula">

<Paragraph number="550" book="cula">
सो परिवुत्थपरिवासो भिक्खूनं आरोचेसि—  “अहं, आवुसो, एकं आपत्तिं आपज्जिं सञ्चेतनिकं सुक्कविस्सट्ठिं पञ्चाहप्पटिच्छन्नं …पे…  सोहं परिवुत्थपरिवासो. कथं नु खो मया पटिपज्जितब्बन्”ति? भगवतो एतमत्थं आरोचेसुं. “तेन हि, भिक्खवे, संघो उदायिस्स भिक्खुनो तिस्सन्नं आपत्तीनं छारत्तं मानत्तं देतु. एवञ्च पन, भिक्खवे, दातब्बं—
</Paragraph>

<Paragraph number="551" book="cula">
तेन, भिक्खवे, उदायिना भिक्खुना संघं उपसङ्कमित्वा …पे…  एवमस्स वचनीयो—  ‘अहं, भन्ते, एकं आपत्तिं आपज्जिं सञ्चेतनिकं सुक्कविस्सट्ठिं पञ्चाहप्पटिच्छन्नं. सोहं संघं एकिस्सा आपत्तिया सञ्चेतनिकाय सुक्कविस्सट्ठिया पञ्चाहप्पटिच्छन्नाय पञ्चाहपरिवासं याचिं. तस्स मे संघो एकिस्सा आपत्तिया सञ्चेतनिकाय सुक्कविस्सट्ठिया पञ्चाहप्पटिच्छन्नाय पञ्चाहपरिवासं अदासि …पे…  सोहं, भन्ते, परिवुत्थपरिवासो संघं तिस्सन्नं आपत्तीनं छारत्तं मानत्तं याचामी’ति. दुतियम्पि याचितब्बं. ततियम्पि याचितब्बं. ब्यत्तेन भिक्खुना पटिबलेन संघो ञापेतब्बो—
</Paragraph>

</Division>
<Division number="115" book="cula">

<Paragraph number="552" book="cula">
‘सुणातु मे, भन्ते, संघो. अयं उदायी भिक्खु एकं आपत्तिं आपज्जि सञ्चेतनिकं सुक्कविस्सट्ठिं पञ्चाहप्पटिच्छन्नं …पे…  सो परिवुत्थपरिवासो संघं तिस्सन्नं आपत्तीनं छारत्तं मानत्तं याचति. यदि संघस्स पत्तकल्लं, संघो उदायिस्स भिक्खुनो तिस्सन्नं आपत्तीनं छारत्तं मानत्तं ददेय्य. एसा ञत्ति.
</Paragraph>

<Paragraph number="553" book="cula">
सुणातु मे, भन्ते, संघो. अयं उदायी भिक्खु एकं आपत्तिं आपज्जि सञ्चेतनिकं सुक्कविस्सट्ठिं पञ्चाहप्पटिच्छन्नं …पे…  सो परिवुत्थपरिवासो संघं तिस्सन्नं आपत्तीनं छारत्तं मानत्तं याचति. संघो उदायिस्स भिक्खुनो तिस्सन्नं आपत्तीनं छारत्तं मानत्तं देति. यस्सायस्मतो खमति उदायिस्स भिक्खुनो तिस्सन्नं आपत्तीनं छारत्तं मानत्तस्स दानं, सो तुण्हस्स; यस्स नक्खमति, सो भासेय्य.
</Paragraph>

<Paragraph number="554" book="cula">
दुतियम्पि एतमत्थं वदामि …पे…  ततियम्पि एतमत्थं वदामि …पे… .
</Paragraph>

<Paragraph number="555" book="cula">
दिन्नं संघेन उदायिस्स भिक्खुनो तिस्सन्नं आपत्तीनं छारत्तं मानत्तं. खमति संघस्स, तस्मा तुण्ही, एवमेतं धारयामी’”ति.
</Paragraph>
</Division>