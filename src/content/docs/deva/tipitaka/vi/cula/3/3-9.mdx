---
title: "3.9 मूलायअविसुद्धिनवक"
tableOfContents: false
sidebar:
  order: 11
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="182" book="cula">

<Paragraph number="757" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि, एकनामम्पि नानानामम्पि, सभागम्पि विसभागम्पि, ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायो अप्पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति; अधम्मेन मानत्तं देति, अधम्मेन अब्भेति. सो, भिक्खवे, भिक्खु अविसुद्धो ताहि आपत्तीहि. (1)
</Paragraph>

<Paragraph number="758" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि, एकनामम्पि नानानामम्पि, सभागम्पि विसभागम्पि, ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायो पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति; अधम्मेन मानत्तं देति, अधम्मेन अब्भेति. सो, भिक्खवे, भिक्खु अविसुद्धो ताहि आपत्तीहि. (2)
</Paragraph>

<Paragraph number="759" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि, एकनामम्पि नानानामम्पि, सभागम्पि विसभागम्पि, ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायो पटिच्छन्नायोपि अप्पटिच्छन्नायोपि. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति, अधम्मेन मानत्तं देति, अधम्मेन अब्भेति. सो, भिक्खवे, भिक्खु अविसुद्धो ताहि आपत्तीहि. (3)
</Paragraph>

<Paragraph number="760" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि, एकनामम्पि नानानामम्पि, सभागम्पि विसभागम्पि, ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति अपरिमाणायो अप्पटिच्छन्नायो …पे…  अपरिमाणायो पटिच्छन्नायो …पे…  अपरिमाणायो पटिच्छन्नायोपि अप्पटिच्छन्नायोपि …पे…  परिमाणायोपि अपरिमाणायोपि अप्पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति; अधम्मेन मानत्तं देति, अधम्मेन अब्भेति. सो, भिक्खवे, भिक्खु अविसुद्धो ताहि आपत्तीहि. (4–7)
</Paragraph>

<Paragraph number="761" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि, एकनामम्पि नानानामम्पि, सभागम्पि विसभागम्पि, ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायोपि अपरिमाणायोपि पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति; अधम्मेन मानत्तं देति, अधम्मेन अब्भेति. सो, भिक्खवे, भिक्खु अविसुद्धो ताहि आपत्तीहि. (8)
</Paragraph>

<Paragraph number="762" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि, एकनामम्पि नानानामम्पि, सभागम्पि विसभागम्पि, ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायोपि अपरिमाणायोपि पटिच्छन्नायोपि अप्पटिच्छन्नायोपि. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति धम्मिकेन कम्मेन अकुप्पेन ठानारहेन; धम्मेन समोधानपरिवासं देति; अधम्मेन मानत्तं देति; अधम्मेन अब्भेति. सो, भिक्खवे, भिक्खु अविसुद्धो ताहि आपत्तीहि. (9)

</Paragraph>
</Division>

<Paragraph number="763" type="center" book="cula">
मूलायअविसुद्धिनवकं निट्ठितं.
</Paragraph>