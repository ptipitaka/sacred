---
title: "3.11 ततियनवक"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="184" book="cula">

<Paragraph number="771" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि …पे…  ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायो अप्पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं देति. सो परिवसामीति मञ्ञमानो अन्तरा सम्बहुला संघादिसेसा आपत्तियो आपज्जति परिमाणायो अप्पटिच्छन्नायो. सो तस्मिं भूमियं ठितो पुरिमाआपत्तीनं अन्तराआपत्तियो सरति, अपराआपत्तीनं अन्तराआपत्तियो सरति. तस्स एवं होति—  ‘अहं खो सम्बहुला संघादिसेसा आपत्तियो आपज्जिं परिमाणम्पि अपरिमाणम्पि …पे…  ववत्थितम्पि सम्भिन्नम्पि. सोहं संघं तासं आपत्तीनं समोधानपरिवासं याचिं. तस्स मे संघो तासं आपत्तीनं समोधानपरिवासं अदासि. सोहं परिवसन्तो अन्तरा सम्बहुला संघादिसेसा आपत्तियो आपज्जिं परिमाणायो अप्पटिच्छन्नायो. सोहं संघं अन्तराआपत्तीनं मूलायपटिकस्सनं याचिं. तं मं संघो अन्तराआपत्तीनं मूलाय पटिकस्सि अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं अदासि. सोहं परिवसामीति मञ्ञमानो अन्तरा सम्बहुला संघादिसेसा आपत्तियो आपज्जिं परिमाणायो अप्पटिच्छन्नायो. सोहं तस्मिं भूमियं ठितो पुरिमाआपत्तीनं अन्तराआपत्तियो सरामि, अपराआपत्तीनं अन्तराआपत्तियो सरामि. यन्नूनाहं संघं पुरिमाआपत्तीनं अन्तराआपत्तीनञ्च अपराआपत्तीनं अन्तराआपत्तीनञ्च मूलायपटिकस्सनं याचेय्यं धम्मिकेन कम्मेन अकुप्पेन ठानारहेन, धम्मेन समोधानपरिवासं; धम्मेन मानत्तं, धम्मेन अब्भानन्’ति. सो संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलायपटिकस्सनं याचति धम्मिकेन कम्मेन अकुप्पेन ठानारहेन, धम्मेन समोधानपरिवासं; धम्मेन मानत्तं, धम्मेन अब्भानं. तं संघो पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति; धम्मेन मानत्तं देति, धम्मेन अब्भेति. सो, भिक्खवे, भिक्खु विसुद्धो ताहि आपत्तीहि. (1)
</Paragraph>

<Paragraph number="772" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि …पे…  ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणा पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति, अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं देति. सो परिवसामीति मञ्ञमानो अन्तरा सम्बहुला संघादिसेसा आपत्तियो आपज्जति परिमाणा पटिच्छन्नायो. सो तस्मिं भूमियं ठितो पुरिमाआपत्तीनं अन्तराआपत्तियो सरति, अपराआपत्तीनं अन्तराआपत्तियो सरति. तस्स एवं होति—  ‘अहं खो सम्बहुला संघादिसेसा आपत्तियो आपज्जिं परिमाणम्पि अपरिमाणम्पि …पे…  ववत्थितम्पि सम्भिन्नम्पि. सोहं संघं तासं आपत्तीनं समोधानपरिवासं याचिं. तस्स मे संघो तासं आपत्तीनं समोधानपरिवासं अदासि. सोहं परिवसन्तो अन्तरा सम्बहुला संघादिसेसा आपत्तियो आपज्जिं परिमाणा पटिच्छन्नायो. सोहं संघं अन्तराआपत्तीनं मूलायपटिकस्सनं याचिं. तं मं संघो अन्तराआपत्तीनं मूलाय पटिकस्सि, अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं अदासि. सोहं परिवसामीति मञ्ञमानो अन्तरा सम्बहुला संघादिसेसा आपत्तियो आपज्जिं परिमाणा पटिच्छन्नायो. सोहं तस्मिं भूमियं ठितो पुरिमाआपत्तीनं अन्तराआपत्तियो सरामि, अपराआपत्तीनं अन्तराआपत्तियो सरामि. यन्नूनाहं संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलायपटिकस्सनं याचेय्यं धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानन्’ति. सो संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च मूलायपटिकस्सनं याचति धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानं. तं संघो पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति, धम्मेन मानत्तं देति, धम्मेन अब्भेति. सो, भिक्खवे, भिक्खु विसुद्धो ताहि आपत्तीहि. (2)
</Paragraph>

<Paragraph number="773" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि …पे…  ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणा पटिच्छन्नायोपि अप्पटिच्छन्नायोपि. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं देति. सो परिवसामीति मञ्ञमानो अन्तरा सम्बहुला संघादिसेसा आपत्तियो आपज्जति परिमाणा पटिच्छन्नायोपि अप्पटिच्छन्नायोपि. सो तस्मिं भूमियं ठितो पुरिमाआपत्तीनं अन्तराआपत्तियो सरति, अपराआपत्तीनं अन्तराआपत्तियो सरति. तस्स एवं होति—  ‘अहं खो सम्बहुला संघादिसेसा आपत्तियो आपज्जिं परिमाणम्पि अपरिमाणम्पि …पे…  ववत्थितम्पि सम्भिन्नम्पि. सोहं संघं तासं आपत्तीनं समोधानपरिवासं याचिं. तस्स मे संघो तासं आपत्तीनं समोधानपरिवासं अदासि. सोहं परिवसन्तो अन्तरा सम्बहुला संघादिसेसा आपत्तियो आपज्जिं परिमाणा पटिच्छन्नायोपि अप्पटिच्छन्नायोपि. सोहं संघं अन्तराआपत्तीनं मूलायपटिकस्सनं याचिं. तं मं संघो अन्तराआपत्तीनं मूलाय पटिकस्सि अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं अदासि. सोहं परिवसामीति मञ्ञमानो अन्तरा सम्बहुला संघादिसेसा आपत्तियो आपज्जिं परिमाणा पटिच्छन्नायोपि अप्पटिच्छन्नायोपि. सोहं तस्मिं भूमियं ठितो पुरिमाआपत्तीनं अन्तराआपत्तियो सरामि, अपराआपत्तीनं अन्तराआपत्तियो सरामि. यन्नूनाहं संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलायपटिकस्सनं याचेय्यं धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानन्’ति. सो संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलायपटिकस्सनं याचति धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानं. तं संघो पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति, धम्मेन मानत्तं देति, धम्मेन अब्भेति. सो, भिक्खवे, भिक्खु विसुद्धो ताहि आपत्तीहि. (3)
</Paragraph>

<Paragraph number="774" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि …पे…  ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति अपरिमाणायो अप्पटिच्छन्नायो …पे…  अपरिमाणायो पटिच्छन्नायो …पे…  अपरिमाणायो पटिच्छन्नायोपि अप्पटिच्छन्नायोपि …पे…  परिमाणायोपि अपरिमाणायोपि अप्पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सि अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं देति. सो परिवसामीति मञ्ञमानो …पे…  तं संघो पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति, धम्मेन मानत्तं देति, धम्मेन अब्भेति. सो, भिक्खवे, भिक्खु विसुद्धो ताहि आपत्तीहि. (4–7)
</Paragraph>

<Paragraph number="775" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि …पे…  ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायोपि अपरिमाणायोपि पटिच्छन्नायो. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं देति. सो परिवसामीति मञ्ञमानो अन्तरा सम्बहुला संघादिसेसा आपत्तियो आपज्जति परिमाणायोपि अपरिमाणायोपि पटिच्छन्नायो. सो तस्मिं भूमियं ठितो पुरिमाआपत्तीनं अन्तराआपत्तियो सरति, अपराआपत्तीनं अन्तराआपत्तियो सरति. तस्स एवं होति—  ‘अहं खो सम्बहुला संघादिसेसा आपत्तियो आपज्जिं परिमाणम्पि अपरिमाणम्पि …पे…  ववत्थितम्पि सम्भिन्नम्पि. सोहं संघं तासं आपत्तीनं समोधानपरिवासं याचिं. तस्स मे संघो तासं आपत्तीनं समोधानपरिवासं अदासि. सोहं परिवसन्तो अन्तरा सम्बहुला संघादिसेसा आपत्तियो आपज्जिं परिमाणायोपि अपरिमाणायोपि पटिच्छन्नायो. सोहं संघं अन्तराआपत्तीनं मूलायपटिकस्सनं याचिं. तं मं संघो अन्तराआपत्तीनं मूलाय पटिकस्सि अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं अदासि. सोहं परिवसामीति मञ्ञमानो अन्तरा सम्बहुला संघादिसेसा आपत्तियो आपज्जिं परिमाणायोपि अपरिमाणायोपि पटिच्छन्नायो. सोहं तस्मिं भूमियं ठितो पुरिमाआपत्तीनं अन्तराआपत्तियो सरामि, अपराआपत्तीनं अन्तराआपत्तियो सरामि. यन्नूनाहं संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलायपटिकस्सनं याचेय्यं धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानन्’ति. सो संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलायपटिकस्सनं याचति धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानं. तं संघो पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति, धम्मेन मानत्तं देति, धम्मेन अब्भेति. सो, भिक्खवे, भिक्खु विसुद्धो ताहि आपत्तीहि. (8)
</Paragraph>

<Paragraph number="776" book="cula">
इध पन, भिक्खवे, भिक्खु सम्बहुला संघादिसेसा आपत्तियो आपज्जति परिमाणम्पि अपरिमाणम्पि …पे…  ववत्थितम्पि सम्भिन्नम्पि. सो संघं तासं आपत्तीनं समोधानपरिवासं याचति. तस्स संघो तासं आपत्तीनं समोधानपरिवासं देति. सो परिवसन्तो अन्तरा सम्बहुला संघादिसेसा आपत्तियो आपज्जति परिमाणायोपि अपरिमाणायोपि पटिच्छन्नायोपि अप्पटिच्छन्नायोपि. सो संघं अन्तराआपत्तीनं मूलायपटिकस्सनं याचति. तं संघो अन्तराआपत्तीनं मूलाय पटिकस्सति अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं देति. सो परिवसामीति मञ्ञमानो अन्तरा सम्बहुला संघादिसेसा आपत्तियो आपज्जति परिमाणायोपि अपरिमाणायोपि पटिच्छन्नायोपि अप्पटिच्छन्नायोपि. सो तस्मिं भूमियं ठितो पुरिमाआपत्तीनं अन्तराआपत्तियो सरति, अपराआपत्तीनं अन्तराआपत्तियो सरति. तस्स एवं होति—  ‘अहं खो सम्बहुला संघादिसेसा आपत्तियो आपज्जिं परिमाणम्पि अपरिमाणम्पि …पे…  ववत्थितम्पि सम्भिन्नम्पि. सोहं संघं तासं आपत्तीनं समोधानपरिवासं याचिं. तस्स मे संघो तासं आपत्तीनं समोधानपरिवासं अदासि. सोहं परिवसन्तो अन्तरा सम्बहुला संघादिसेसा आपत्तियो आपज्जिं परिमाणायोपि अपरिमाणायोपि पटिच्छन्नायोपि अप्पटिच्छन्नायोपि. सोहं संघं अन्तराआपत्तीनं मूलायपटिकस्सनं याचिं. तं मं संघो अन्तराआपत्तीनं मूलाय पटिकस्सि अधम्मिकेन कम्मेन कुप्पेन अट्ठानारहेन, अधम्मेन समोधानपरिवासं अदासि. सोहं परिवसामीति मञ्ञमानो अन्तरा सम्बहुला संघादिसेसा आपत्तियो आपज्जिं परिमाणायोपि अपरिमाणायोपि पटिच्छन्नायोपि अप्पटिच्छन्नायोपि. सोहं तस्मिं भूमियं ठितो पुरिमाआपत्तीनं अन्तराआपत्तियो सरामि, अपराआपत्तीनं अन्तराआपत्तियो सरामि. यन्नूनाहं संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलायपटिकस्सनं याचेय्यं धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानन्’ति. सो संघं पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलाय पटिकस्सनं याचति धम्मिकेन कम्मेन अकुप्पेन ठानारहेन, धम्मेन समोधानपरिवासं, धम्मेन मानत्तं, धम्मेन अब्भानं. तं संघो पुरिमाआपत्तीनं अन्तराआपत्तीनञ्च, अपराआपत्तीनं अन्तराआपत्तीनञ्च, मूलाय पटिकस्सति धम्मिकेन कम्मेन अकुप्पेन ठानारहेन, धम्मेन समोधानपरिवासं देति, धम्मेन मानत्तं देति, धम्मेन अब्भेति. सो, भिक्खवे, भिक्खु विसुद्धो ताहि आपत्तीहि”. (9)

</Paragraph>
</Division>

<Paragraph number="777" type="center" book="cula">
ततियनवकं निट्ठितं.

  
समुच्चयक्खन्धको ततियो.



</Paragraph>

<Paragraph number="778" type="center" book="cula">
तस्सुद्दानं


</Paragraph>

<Paragraph number="779" type="verses" book="cula">
_अप्पटिच्छन्ना एकाह,_  
_द्वीह तीह चतूह च;_  
_पञ्चाहपक्खदसन्नं,_  
_आपत्तिमाह महामुनि._  

</Paragraph>

<Paragraph number="780" type="verses" book="cula">
_सुद्धन्तो च विब्भमन्तो,_  
_परिमाणमुखं द्वे भिक्खू;_  
_तत्थ सञ्ञिनो द्वे यथा,_  
_वेमतिका तथेव च._  

</Paragraph>

<Paragraph number="781" type="verses" book="cula">
_मिस्सकदिट्ठिनो द्वे च,_  
_असुद्धकेकदिट्ठिनो;_  
_द्वे चेव सुद्धदिट्ठिनो._  

</Paragraph>

<Paragraph number="782" type="verses" book="cula">
_तथेव च एको छादेति,_  
_अथ मक्खमतेन च;_  
उम्मत्तकदेसनञ्च,_  
_मूला अट्ठारस विसुद्धतो._  

</Paragraph>

<Paragraph number="783" type="verses" book="cula">
_आचरियानं विभज्जपदानं,_  
_तम्बपण्णिदीपपसादकानं;_  
_महाविहारवासीनं,_  
_वाचना सद्धम्मट्ठितियाति._  


</Paragraph>

<Paragraph number="784" type="center" book="cula">
समुच्चयक्खन्धको निट्ठितो.
</Paragraph>