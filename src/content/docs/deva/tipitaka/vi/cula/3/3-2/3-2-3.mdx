---
title: "3.2.3 द्वेमासपरिवास"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="138" book="cula">

<Paragraph number="627" book="cula">
तेन खो पन समयेन अञ्ञतरो भिक्खु द्वे संघादिसेसा आपत्तियो आपन्नो होति द्वेमासप्पटिच्छन्नायो. तस्स एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सो संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचि. तस्स संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्’ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  ‘यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्’”ति.
</Paragraph>

<Paragraph number="628" book="cula">
सो भिक्खूनं आरोचेसि—  “अहं, आवुसो, द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्’ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  ‘अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”’ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  ‘यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्’ति. कथं नु खो मया पटिपज्जितब्बन्”ति? भगवतो एतमत्थं आरोचेसुं. “तेन हि, भिक्खवे, संघो तस्स भिक्खुनो इतरिस्सापि आपत्तिया द्वेमासप्पटिच्छन्नाय द्वेमासपरिवासं देतु. एवञ्च पन, भिक्खवे, दातब्बो—
</Paragraph>

<Paragraph number="629" book="cula">
तेन, भिक्खवे, भिक्खुना संघं उपसङ्कमित्वा, एकंसं उत्तरासङ्गं करित्वा, वुड्ढानं भिक्खूनं पादे वन्दित्वा, उक्कुटिकं निसीदित्वा, अञ्जलिं पग्गहेत्वा, एवमस्स वचनीयो—  ‘अहं, भन्ते, द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  “यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सोहं, भन्ते, संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचामी’ति.
</Paragraph>

<Paragraph number="630" book="cula">
दुतियम्पि याचितब्बो. ततियम्पि याचितब्बो. ब्यत्तेन भिक्खुना पटिबलेन संघो ञापेतब्बो—
</Paragraph>

</Division>
<Division number="139" book="cula">

<Paragraph number="631" book="cula">
‘सुणातु मे, भन्ते, संघो. अयं इत्थन्नामो भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो. तस्स एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सो संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचि. तस्स संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  “यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सो संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचति. यदि संघस्स पत्तकल्लं, संघो इत्थन्नामस्स भिक्खुनो इतरिस्सापि आपत्तिया द्वेमासप्पटिच्छन्नाय द्वेमासपरिवासं ददेय्य. एसा ञत्ति.
</Paragraph>

<Paragraph number="632" book="cula">
सुणातु मे, भन्ते, संघो. अयं इत्थन्नामो भिक्खु द्वे संघादिसेसा आपत्तियो आपज्जि द्वेमासप्पटिच्छन्नायो. तस्स एतदहोसि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सो संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचि. तस्स संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स परिवसन्तस्स लज्जीधम्मो ओक्कमि—  “अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. तस्स मे एतदहोसि—  अहं खो द्वे संघादिसेसा आपत्तियो आपज्जिं द्वेमासप्पटिच्छन्नायो. यन्नूनाहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सोहं संघं एकिस्सा आपत्तिया द्वेमासप्पटिच्छन्नाय द्वेमासपरिवासं याचिं. तस्स मे संघो एकिस्सा आपत्तिया द्वेमासप्पटिच्छन्नाय द्वेमासपरिवासं अदासि. तस्स मे परिवसन्तस्स लज्जीधम्मो ओक्कमि—  “यन्नूनाहं संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचेय्यन्”ति. सो संघं इतरिस्सापि आपत्तिया द्वेमासप्पटिच्छन्नाय द्वेमासपरिवासं याचति. संघो इत्थन्नामस्स भिक्खुनो इतरिस्सापि आपत्तिया द्वेमासप्पटिच्छन्नाय द्वेमासपरिवासं देति. यस्सायस्मतो खमति इत्थन्नामस्स भिक्खुनो इतरिस्सापि आपत्तिया द्वेमासप्पटिच्छन्नाय द्वेमासपरिवासस्स दानं, सो तुण्हस्स; यस्स नक्खमति, सो भासेय्य.
</Paragraph>

<Paragraph number="633" book="cula">
दुतियम्पि एतमत्थं वदामि …पे…  ततियम्पि एतमत्थं वदामि …पे… .
</Paragraph>

<Paragraph number="634" book="cula">
दिन्नो संघेन इत्थन्नामस्स भिक्खुनो इतरिस्सापि आपत्तिया द्वेमासप्पटिच्छन्नाय द्वेमासपरिवासो. खमति संघस्स, तस्मा तुण्ही, एवमेतं धारयामी’ति. तेन, भिक्खवे, भिक्खुना तदुपादाय द्वे मासा परिवसितब्बा.
</Paragraph>
</Division>