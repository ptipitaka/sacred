---
title: "6.3.9 साटियग्गाहापकादिसम्मुति"
tableOfContents: false
sidebar:
  order: 9
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="329" book="cula">

<Paragraph number="1445" book="cula">
तेन खो पन समयेन संघस्स साटियग्गाहापको न होति …पे…  पत्तग्गाहापको न होति …पे…  आरामिकपेसको न होति …पे…  सामणेरपेसको न होति. सामणेरा अपेसियमाना कम्मं न करोन्ति. भगवतो एतमत्थं आरोचेसुं. “अनुजानामि, भिक्खवे, पञ्चहङ्गेहि समन्नागतं भिक्खुं सामणेरपेसकं सम्मन्नितुं—  यो न छन्दागतिं गच्छेय्य, न दोसागतिं गच्छेय्य, न मोहागतिं गच्छेय्य, न भयागतिं गच्छेय्य, पेसितापेसितञ्च जानेय्य. एवञ्च पन, भिक्खवे, सम्मन्नितब्बो. पठमं भिक्खु याचितब्बो, याचित्वा ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="1446" book="cula">
‘सुणातु मे, भन्ते, संघो. यदि संघस्स पत्तकल्लं, संघो इत्थन्नामं भिक्खुं सामणेरपेसकं सम्मन्नेय्य. एसा ञत्ति.
</Paragraph>

<Paragraph number="1447" book="cula">
सुणातु मे, भन्ते, संघो. संघो इत्थन्नामं भिक्खुं सामणेरपेसकं सम्मन्नति. यस्सायस्मतो खमति इत्थन्नामस्स भिक्खुनो सामणेरपेसकस्स सम्मुति, सो तुण्हस्स; यस्स नक्खमति, सो भासेय्य.
</Paragraph>

<Paragraph number="1448" book="cula">
सम्मतो संघेन इत्थन्नामो भिक्खु सामणेरपेसको. खमति संघस्स, तस्मा तुण्ही, एवमेतं धारयामी’”ति.

</Paragraph>
</Division>

<Paragraph number="1449" type="center" book="cula">
ततियभाणवारो निट्ठितो.

  
सेनासनक्खन्धको छट्ठो.



</Paragraph>

<Paragraph number="1450" type="center" book="cula">
तस्सुद्दानं


</Paragraph>

<Paragraph number="1451" type="verses" book="cula">
_विहारं बुद्धसेट्ठेन,_  
_अपञ्ञत्तं तदा अहु;_  
_तहं तहं निक्खमन्ति,_  
_वासा ते जिनसावका._  

</Paragraph>

<Paragraph number="1452" type="verses" book="cula">
_सेट्ठी गहपति दिस्वा,_  
_भिक्खूनं इदमब्रवि;_  
_कारापेय्यं वसेय्याथ,_  
_पटिपुच्छिंसु नायकं._  

</Paragraph>

<Paragraph number="1453" type="verses" book="cula">
_विहारं अड्ढयोगञ्च,_  
_पासादं हम्मियं गुहं;_  
_पञ्चलेणं अनुञ्ञासि,_  
_विहारे सेट्ठि कारयि._  

</Paragraph>

<Paragraph number="1454" type="verses" book="cula">
_जनो विहारं कारेति,_  
_अकवाटं असंवुतं;_  
_कवाटं पिट्ठसङ्घाटं,_  
उदुक्खलञ्च उत्तरि._  

</Paragraph>

<Paragraph number="1455" type="verses" book="cula">
_आविञ्छनच्छिद्दं रज्जुं,_  
_वट्टिञ्च कपिसीसकं;_  
_सूचिघटिताळच्छिद्दं,_  
_लोहकट्ठविसाणकं._  

</Paragraph>

<Paragraph number="1456" type="verses" book="cula">
_यन्तकं सूचिकञ्चेव,_  
_छदनं उल्लित्तावलित्तं;_  
_वेदिजालसलाकञ्च,_  
_चक्कलि सन्थरेन च._  

</Paragraph>

<Paragraph number="1457" type="verses" book="cula">
_मिड्ढि बिदलमञ्चञ्च,_  
_सोसानिकमसारको;_  
_बुन्दिकुळिरपादञ्च,_  
_आहच्चासन्दि उच्चके._  

</Paragraph>

<Paragraph number="1458" type="verses" book="cula">
_सत्तङ्गो च भद्दपीठं,_  
_पीठकेळकपादकं;_  
_आमलाफलका कोच्छा,_  
_पलालपीठमेव च._  

</Paragraph>

<Paragraph number="1459" type="verses" book="cula">
उच्चाहिपटिपादका,_  
_अट्ठङ्गुलि च पादका;_  
_सुत्तं अट्ठपदं चोळं,_  
_तूलिकं अड्ढकायिकं._  

</Paragraph>

<Paragraph number="1460" type="verses" book="cula">
_गिरग्गो भिसियो चापि,_  
_दुस्सं सेनासनम्पि च;_  
_ओनद्धं हेट्ठा पतति,_  
उप्पाटेत्वा हरन्ति च._  

</Paragraph>

<Paragraph number="1461" type="verses" book="cula">
_भत्तिञ्च हत्थभत्तिञ्च,_  
_अनुञ्ञासि तथागतो;_  
_तित्थिया विहारे चापि,_  
_थुसं सण्हञ्च मत्तिका._  

</Paragraph>

<Paragraph number="1462" book="cula">
इक्कासं पाणिकं कुण्डं,_  
_सासपं सित्थतेलकं;_  
उस्सन्ने पच्चुद्धरितुं,_  
_फरुसं गण्डुमत्तिकं._  

</Paragraph>

<Paragraph number="1463" type="verses" book="cula">
इक्कासं पटिभानञ्च,_  
_नीचा चयो च आरुहं;_  
_परिपतन्ति आळका,_  
_अड्ढकुट्टं तयो पुन._  

</Paragraph>

<Paragraph number="1464" type="verses" book="cula">
_खुद्दके कुट्टपादो च,_  
_ओवस्सति सरं खिलं;_  
_चीवरवंसं रज्जुञ्च,_  
_आळिन्दं किटिकेन च._  

</Paragraph>

<Paragraph number="1465" type="verses" book="cula">
_आलम्बनं तिणचुण्णं,_  
_हेट्ठामग्गे नयं करे;_  
_अज्झोकासे ओतप्पति,_  
_सालं हेट्ठा च भाजनं._  

</Paragraph>

<Paragraph number="1466" type="verses" book="cula">
_विहारो कोट्ठको चेव,_  
_परिवेणग्गिसालकं;_  
_आरामे च पुन कोट्ठे,_  
_हेट्ठञ्ञेव नयं करे._  

</Paragraph>

<Paragraph number="1467" type="verses" book="cula">
_सुधं अनाथपिण्डि च,_  
_सद्धो सीतवनं अगा;_  
_दिट्ठधम्मो निमन्तेसि,_  
_सह संघेन नायकं._  

</Paragraph>

<Paragraph number="1468" type="verses" book="cula">
_आणापेसन्तरामग्गे,_  
_आरामं कारयी गणो;_  
_वेसालियं नवकम्मं,_  
_पुरतो च परिग्गहि._  

</Paragraph>

<Paragraph number="1469" type="verses" book="cula">
_को अरहति भत्तग्गे,_  
_तित्तिरञ्च अवन्दिया;_  
_परिग्गहितन्तरघरा,_  
_तूलो सावत्थि ओसरि._  

</Paragraph>

<Paragraph number="1470" type="verses" book="cula">
_पतिट्ठापेसि आरामं,_  
_भत्तग्गे च कोलाहलं;_  
_गिलाना वरसेय्या च,_  
_लेसा सत्तरसा तहिं._  

</Paragraph>

<Paragraph number="1471" type="verses" book="cula">
_केन नु खो कथं नु खो,_  
_विहारग्गेन भाजयि;_  
_परिवेणं अनुभागञ्च,_  
_अकामा भागं नो ददे._  

</Paragraph>

<Paragraph number="1472" type="verses" book="cula">
_निस्सीमं सब्बकालञ्च,_  
_गाहा सेनासने तयो;_  
उपनन्दो च वण्णेसि,_  
_ठितका समकासना._  

</Paragraph>

<Paragraph number="1473" type="verses" book="cula">
_समानासनिका भिन्दिंसु,_  
_तिवग्गा च दुवग्गिकं;_  
_असमानासनिका दीघं,_  
_साळिन्दं परिभुञ्जितुं._  

</Paragraph>

<Paragraph number="1474" type="verses" book="cula">
_अय्यिका च अविदूरे,_  
_भाजितञ्च कीटागिरे;_  
_आळवी पिण्डककुट्टेहि,_  
_द्वारअग्गळवट्टिका._  

</Paragraph>

<Paragraph number="1475" type="verses" book="cula">
_आलोकसेतकाळञ्च,_  
_गेरुछादनबन्धना;_  
_भण्डिखण्डपरिभण्डं,_  
_वीस तिंसा च कालिका._  

</Paragraph>

<Paragraph number="1476" type="verses" book="cula">
_ओसिते अकतं विप्पं,_  
_खुद्दे छप्पञ्चवस्सिकं;_  
_अड्ढयोगे च सत्तट्ठ,_  
_महल्ले दस द्वादस._  

</Paragraph>

<Paragraph number="1477" type="verses" book="cula">
_सब्बं विहारं एकस्स,_  
_अञ्ञं वासेन्ति संघिकं;_  
_निस्सीमं सब्बकालञ्च,_  
_पक्कमि विब्भमन्ति च._  

</Paragraph>

<Paragraph number="1478" type="verses" book="cula">
_कालञ्च सामणेरञ्च,_  
_सिक्खापच्चक्खअन्तिमं;_  
उम्मत्तखित्तचित्ता च,_  
_वेदनापत्तिदस्सना._  

</Paragraph>

<Paragraph number="1479" type="verses" book="cula">
_अप्पटिकम्मदिट्ठिया,_  
_पण्डका थेय्यतित्थिया;_  
_तिरच्छानमातुपितु,_  
_अरहन्ता च दूसका._  

</Paragraph>

<Paragraph number="1480" type="verses" book="cula">
_भेदका लोहितुप्पादा,_  
उभतो चापि ब्यञ्जनका;_  
_मा संघस्स परिहायि,_  
_कम्मं अञ्ञस्स दातवे._  

</Paragraph>

<Paragraph number="1481" type="verses" book="cula">
_विप्पकते च अञ्ञस्स,_  
_कते तस्सेव पक्कमे;_  
_विब्भमति कालङ्कतो,_  
_सामणेरो च जायति._  

</Paragraph>

<Paragraph number="1482" type="verses" book="cula">
_पच्चक्खातो च सिक्खाय,_  
_अन्तिमज्झापन्नको यदि;_  
_संघोव सामिको होति,_  
उम्मत्तखित्तवेदना._  

</Paragraph>

<Paragraph number="1483" type="verses" book="cula">
_अदस्सनाप्पटिकम्मे,_  
_दिट्ठि तस्सेव होति तं;_  
_पण्डको थेय्यतित्थी च,_  
_तिरच्छानमातुपेत्तिकं._  

</Paragraph>

<Paragraph number="1484" type="verses" book="cula">
_घातको दूसको चापि,_  
_भेदलोहितब्यञ्जना;_  
_पटिजानाति यदि सो,_  
_संघोव होति सामिको._  

</Paragraph>

<Paragraph number="1485" type="verses" book="cula">
_हरन्तञ्ञत्र कुक्कुच्चं,_  
उन्द्रियति च कम्बलं;_  
_दुस्सञ्च चम्मचक्कली,_  
_चोळकं अक्कमन्ति च._  

</Paragraph>

<Paragraph number="1486" type="verses" book="cula">
_अल्ला उपाहनानिट्ठु,_  
_लिखन्ति अपस्सेन्ति च;_  
_अपस्सेनं लिखतेव,_  
_धोतपच्चत्थरेन च._  

</Paragraph>

<Paragraph number="1487" type="verses" book="cula">
_राजगहे न सक्कोन्ति,_  
_लामकं भत्तुद्देसकं;_  
_कथं नु खो पञ्ञापकं,_  
_भण्डागारिकसम्मुति._  

</Paragraph>

<Paragraph number="1488" type="verses" book="cula">
_पटिग्गाहभाजको चापि,_  
_यागु च फलभाजको;_  
_खज्जकभाजको चेव,_  
_अप्पमत्तकविस्सज्जे._  

</Paragraph>

<Paragraph number="1489" type="verses" book="cula">
_साटियग्गाहापको चेव,_  
_तथेव पत्तग्गाहको;_  
_आरामिकसामणेर,_  
_पेसकस्स च सम्मुति._  

</Paragraph>

<Paragraph number="1490" type="verses" book="cula">
_सब्बाभिभू लोकविदू,_  
_हितचित्तो विनायको;_  
_लेणत्थञ्च सुखत्थञ्च,_  
_झायितुञ्च विपस्सितुन्ति._  


</Paragraph>

<Paragraph number="1491" type="center" book="cula">
सेनासनक्खन्धको निट्ठितो.
</Paragraph>