---
title: "6.1.7 पाकारादिअनुजानन"
tableOfContents: false
sidebar:
  order: 7
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="302" book="cula">

<Paragraph number="1302" book="cula">
तेन खो पन समयेन विहारा अपरिक्खित्ता होन्ति. भगवतो एतमत्थं आरोचेसुं. “अनुजानामि, भिक्खवे, परिक्खिपितुं तयो पाकारे—  इट्ठकापाकारं, सिलापाकारं, दारुपाकारन्”ति. कोट्ठको न होति …पे…  “अनुजानामि, भिक्खवे, कोट्ठकन्”ति. कोट्ठको नीचवत्थुको होति, उदकेन ओत्थरिय्यति …पे…  “अनुजानामि, भिक्खवे, उच्चवत्थुकं कातुन्”ति. कोट्ठकस्स कवाटं न होति …पे…  “अनुजानामि, भिक्खवे, कवाटं पिट्ठसङ्घाटं उदुक्खलिकं उत्तरपासकं अग्गळवट्टिं कपिसीसकं सूचिकं घटिकं ताळच्छिद्दं आविञ्छनच्छिद्दं आविञ्छनरज्जुन्”ति. कोट्ठके तिणचुण्णं परिपतति …पे…  “अनुजानामि, भिक्खवे, ओगुम्फेत्वा उल्लित्तावलित्तं कातुं—  सेतवण्णं काळवण्णं गेरुकपरिकम्मं मालाकम्मं लताकम्मं मकरदन्तकं पञ्चपटिकन्”ति.
</Paragraph>

<Paragraph number="1303" book="cula">
तेन खो पन समयेन परिवेणं चिक्खल्लं होति. भगवतो एतमत्थं आरोचेसुं. “अनुजानामि, भिक्खवे, मरुम्बं उपकिरितुन्”ति. न परियापुणन्ति …पे…  “अनुजानामि, भिक्खवे, पदरसिलं निक्खिपितुन्”ति. उदकं सन्तिट्ठति …पे…  “अनुजानामि, भिक्खवे, उदकनिद्धमनन्”ति.
</Paragraph>

<Paragraph number="1304" book="cula">
तेन खो पन समयेन भिक्खू परिवेणे तहं तहं अग्गिट्ठानं करोन्ति. परिवेणं उक्लापं होति. भगवतो एतमत्थं आरोचेसुं. “अनुजानामि, भिक्खवे, एकमन्तं अग्गिसालं कातुन्”ति. अग्गिसाला नीचवत्थुका होति, उदकेन ओत्थरिय्यति …पे…  “अनुजानामि, भिक्खवे, उच्चवत्थुकं कातुन्”ति. चयो परिपतति …पे…  “अनुजानामि, भिक्खवे, चिनितुं तयो चये—  इट्ठकाचयं, सिलाचयं, दारुचयन्”ति. आरोहन्ता विहञ्ञन्ति …पे…  “अनुजानामि, भिक्खवे, तयो सोपाने—  इट्ठकासोपानं, सिलासोपानं, दारुसोपानन्”ति. आरोहन्ता परिपतन्ति …पे…  “अनुजानामि, भिक्खवे, आलम्बनबाहन्”ति. अग्गिसालाय कवाटं न होति …पे…  “अनुजानामि, भिक्खवे, कवाटं पिट्ठसङ्घाटं उदुक्खलिकं उत्तरपासकं अग्गळवट्टिं कपिसीसकं सूचिकं घटिकं ताळच्छिद्दं आविञ्छनच्छिद्दं आविञ्छनरज्जुन्”ति. अग्गिसालाय तिणचुण्णं परिपतति …पे…  “अनुजानामि, भिक्खवे, ओगुम्फेत्वा उल्लित्तावलित्तं कातुं—  सेतवण्णं काळवण्णं गेरुकपरिकम्मं मालाकम्मं लताकम्मं मकरदन्तकं पञ्चपटिकं चीवरवंसं चीवररज्जुन्”ति.
</Paragraph>
</Division>