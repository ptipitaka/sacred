---
title: "6.1.8 आरामपरिक्खेपअनुजानन"
tableOfContents: false
sidebar:
  order: 8
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="303" book="cula">

<Paragraph number="1305" book="cula">
तेन खो पन समयेन आरामो अपरिक्खित्तो होति. अजकापि पसुकापि उपरोपे विहेठेन्ति. भगवतो एतमत्थं आरोचेसुं. “अनुजानामि, भिक्खवे, परिक्खिपितुं तयो वाटे—  वेळुवाटं, कण्डकवाटं, परिक्खन्”ति. कोट्ठको न होति. तथेव अजकापि पसुकापि उपरोपे विहेठेन्ति …पे…  “अनुजानामि, भिक्खवे, कोट्ठकं अपेसिं यमककवाटं तोरणं पलिघन्”ति. कोट्ठके तिणचुण्णं परिपतति …पे…  “अनुजानामि, भिक्खवे, ओगुम्फेत्वा उल्लित्तावलित्तं कातुं—  सेतवण्णं काळवण्णं गेरुकपरिकम्मं मालाकम्मं लताकम्मं मकरदन्तकं पञ्चपटिकन्”ति. आरामो चिक्खल्लो होति …पे…  “अनुजानामि, भिक्खवे, मरुम्बं उपकिरितुन्”ति. न परियापुणन्ति …पे…  “अनुजानामि, भिक्खवे, पदरसिलं निक्खिपितुन्”ति. उदकं सन्तिट्ठति …पे…  “अनुजानामि, भिक्खवे, उदकनिद्धमनन्”ति.
</Paragraph>

<Paragraph number="1306" book="cula">
तेन खो पन समयेन राजा मागधो सेनियो बिम्बिसारो संघस्स अत्थाय सुधामत्तिकालेपनं पासादं कारेतुकामो होति. अथ खो भिक्खूनं एतदहोसि—  “किं नु खो भगवता छदनं अनुञ्ञातं, किं अननुञ्ञातन्”ति. भगवतो एतमत्थं आरोचेसुं. “अनुजानामि, भिक्खवे, पञ्च छदनानि—  इट्ठकाछदनं, सिलाछदनं, सुधाछदनं, तिणच्छदनं, पण्णच्छदनन्”ति.

</Paragraph>
</Division>

<Paragraph number="1307" type="center" book="cula">
पठमभाणवारो निट्ठितो.
</Paragraph>