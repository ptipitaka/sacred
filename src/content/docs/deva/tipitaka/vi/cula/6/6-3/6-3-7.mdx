---
title: "6.3.7 सेनासनपञ्ञापकादिसम्मुति"
tableOfContents: false
sidebar:
  order: 7
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="327" book="cula">

<Paragraph number="1436" book="cula">
तेन खो पन समयेन संघस्स सेनासनपञ्ञापको न होति …पे…  भण्डागारिको न होति …पे…  चीवरप्पटिग्गाहको न होति …पे…  चीवरभाजको न होति …पे…  यागुभाजको न होति …पे…  फलभाजको न होति …पे…  खज्जकभाजको न होति. खज्जकं अभाजियमानं नस्सति. भगवतो एतमत्थं आरोचेसुं. “अनुजानामि, भिक्खवे, पञ्चहङ्गेहि समन्नागतं भिक्खुं खज्जकभाजकं सम्मन्नितुं—  यो न छन्दागतिं गच्छेय्य, न दोसागतिं गच्छेय्य, न मोहागतिं गच्छेय्य, न भयागतिं गच्छेय्य, भाजिताभाजितञ्च जानेय्य. एवञ्च पन, भिक्खवे, सम्मन्नितब्बो. पठमं भिक्खु याचितब्बो, याचित्वा ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="1437" book="cula">
‘सुणातु मे, भन्ते, संघो. यदि संघस्स पत्तकल्लं, संघो इत्थन्नामं भिक्खुं खज्जकभाजकं सम्मन्नेय्य. एसा ञत्ति.
</Paragraph>

<Paragraph number="1438" book="cula">
सुणातु मे, भन्ते, संघो. संघो इत्थन्नामं भिक्खुं खज्जकभाजकं सम्मन्नति. यस्सायस्मतो खमति इत्थन्नामस्स भिक्खुनो खज्जकभाजकस्स सम्मुति, सो तुण्हस्स; यस्स नक्खमति, सो भासेय्य.
</Paragraph>

<Paragraph number="1439" book="cula">
सम्मतो संघेन इत्थन्नामो भिक्खु खज्जकभाजको. खमति संघस्स, तस्मा तुण्ही, एवमेतं धारयामी’”ति.
</Paragraph>
</Division>