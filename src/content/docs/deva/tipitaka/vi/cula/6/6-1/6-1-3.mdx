---
title: "6.1.3 सेतवण्णादिअनुजानन"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="298" book="cula">

<Paragraph number="1287" book="cula">
तेन खो पन समयेन तित्थियानं सेय्यायो सेतवण्णा होन्ति, काळवण्णकता भूमि, गेरुकपरिकम्मकता भित्ति. बहू मनुस्सा सेय्यापेक्खका गच्छन्ति. भगवतो एतमत्थं आरोचेसुं. “अनुजानामि, भिक्खवे, विहारे सेतवण्णं काळवण्णं गेरुकपरिकम्मन्”ति.
</Paragraph>

<Paragraph number="1288" book="cula">
तेन खो पन समयेन फरुसाय भित्तिया सेतवण्णो न निपतति. भगवतो एतमत्थं आरोचेसुं. “अनुजानामि, भिक्खवे, थुसपिण्डं दत्वा पाणिकाय पटिबाहेत्वा सेतवण्णं निपातेतुन्”ति. सेतवण्णो अनिबन्धनीयो होति …पे…  “अनुजानामि, भिक्खवे, सण्हमत्तिकं दत्वा पाणिकाय पटिबाहेत्वा सेतवण्णं निपातेतुन्”ति. सेतवण्णो अनिबन्धनीयो होति …पे…  “अनुजानामि, भिक्खवे, इक्कासं पिट्ठमद्दन्”ति.
</Paragraph>

<Paragraph number="1289" book="cula">
तेन खो पन समयेन फरुसाय भित्तिया गेरुका न निपतति. भगवतो एतमत्थं आरोचेसुं. “अनुजानामि, भिक्खवे, थुसपिण्डं दत्वा पाणिकाय पटिबाहेत्वा गेरुकं निपातेतुन्”ति. गेरुका अनिबन्धनीया होति …पे…  “अनुजानामि, भिक्खवे, कुण्डकमत्तिकं दत्वा पाणिकाय पटिबाहेत्वा गेरुकं निपातेतुन्”ति. गेरुका अनिबन्धनीया होति …पे…  “अनुजानामि, भिक्खवे, सासपकुट्टं सित्थतेलकन्”ति. अच्चुस्सन्नं होति …पे…  “अनुजानामि, भिक्खवे, चोळकेन पच्चुद्धरितुन्”ति.
</Paragraph>

<Paragraph number="1290" book="cula">
तेन खो पन समयेन फरुसाय भूमिया काळवण्णो न निपतति. भगवतो एतमत्थं आरोचेसुं. “अनुजानामि, भिक्खवे, थुसपिण्डं दत्वा पाणिकाय पटिबाहेत्वा काळवण्णं निपातेतुन्”ति. काळवण्णो अनिबन्धनीयो होति …पे…  “अनुजानामि, भिक्खवे, गण्डुमत्तिकं दत्वा पाणिकाय पटिबाहेत्वा काळवण्णं निपातेतुन्”ति. काळवण्णो अनिबन्धनीयो होति …पे…  “अनुजानामि, भिक्खवे, इक्कासं कसावन्”ति.
</Paragraph>
</Division>