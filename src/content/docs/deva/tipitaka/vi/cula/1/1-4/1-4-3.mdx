---
title: "1.4.3 आकङ्खमानचतुक्क"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="39" book="cula">

<Paragraph number="186" book="cula">
पञ्चहि, भिक्खवे, अङ्गेहि समन्नागतस्स भिक्खुनो, आकङ्खमानो संघो, पटिसारणीयकम्मं करेय्य. गिहीनं अलाभाय परिसक्कति, गिहीनं अनत्थाय परिसक्कति, गिहीनं अनावासाय परिसक्कति, गिही अक्कोसति परिभासति, गिही गिहीहि भेदेति—  इमेहि खो, भिक्खवे, पञ्चहङ्गेहि समन्नागतस्स भिक्खुनो, आकङ्खमानो संघो, पटिसारणीयकम्मं करेय्य. (1)
</Paragraph>

<Paragraph number="187" book="cula">
अपरेहिपि, भिक्खवे, पञ्चहङ्गेहि समन्नागतस्स भिक्खुनो, आकङ्खमानो संघो, पटिसारणीयकम्मं करेय्य. गिहीनं बुद्धस्स अवण्णं भासति, गिहीनं धम्मस्स अवण्णं भासति, गिहीनं संघस्स अवण्णं भासति, गिही हीनेन खुंसेति हीनेन वम्भेति, गिहीनं धम्मिकं पटिस्सवं न सच्चापेति—  इमेहि खो, भिक्खवे, पञ्चहङ्गेहि समन्नागतस्स भिक्खुनो, आकङ्खमानो संघो, पटिसारणीयकम्मं करेय्य. (2)
</Paragraph>

<Paragraph number="188" book="cula">
पञ्चन्नं, भिक्खवे, भिक्खूनं, आकङ्खमानो संघो, पटिसारणीयकम्मं करेय्य. एको गिहीनं अलाभाय परिसक्कति, एको गिहीनं अनत्थाय परिसक्कति, एको गिहीनं अनावासाय परिसक्कति, एको गिही अक्कोसति परिभासति, एको गिही गिहीहि भेदेति—  इमेसं खो, भिक्खवे, पञ्चन्नं भिक्खूनं, आकङ्खमानो संघो, पटिसारणीयकम्मं करेय्य. (3)
</Paragraph>

<Paragraph number="189" book="cula">
अपरेसम्पि, भिक्खवे, पञ्चन्नं भिक्खूनं, आकङ्खमानो संघो, पटिसारणीयकम्मं करेय्य. एको गिहीनं बुद्धस्स अवण्णं भासति, एको गिहीनं धम्मस्स अवण्णं भासति, एको गिहीनं संघस्स अवण्णं भासति, एको गिही हीनेन खुंसेति हीनेन वम्भेति, एको गिहीनं धम्मिकं पटिस्सवं न सच्चापेति—  इमेसं खो, भिक्खवे, पञ्चन्नं भिक्खूनं, आकङ्खमानो संघो, पटिसारणीयकम्मं करेय्य. (4)

</Paragraph>
</Division>

<Paragraph number="190" type="center" book="cula">
आकङ्खमानचतुक्कं निट्ठितं.
</Paragraph>