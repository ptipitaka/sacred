---
title: "1.2.6 पटिप्पस्सम्भेतब्बअट्ठारसक"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="19" book="cula">

<Paragraph number="107" book="cula">
पञ्चहि, भिक्खवे, अङ्गेहि समन्नागतस्स भिक्खुनो नियस्सकम्मं पटिप्पस्सम्भेतब्बं. न उपसम्पादेति, न निस्सयं देति, न सामणेरं उपट्ठापेति, न भिक्खुनोवादकसम्मुतिं सादियति, सम्मतोपि भिक्खुनियो न ओवदति—  इमेहि खो, भिक्खवे, पञ्चहङ्गेहि समन्नागतस्स भिक्खुनो नियस्सकम्मं पटिप्पस्सम्भेतब्बं.
</Paragraph>

<Paragraph number="108" book="cula">
अपरेहिपि, भिक्खवे, पञ्चहङ्गेहि समन्नागतस्स भिक्खुनो नियस्सकम्मं पटिप्पस्सम्भेतब्बं. याय आपत्तिया संघेन नियस्सकम्मं कतं होति तं आपत्तिं न आपज्जति, अञ्ञं वा तादिसिकं, ततो वा पापिट्ठतरं; कम्मं न गरहति, कम्मिके न गरहति—  इमेहि खो, भिक्खवे, पञ्चहङ्गेहि समन्नागतस्स भिक्खुनो नियस्सकम्मं पटिप्पस्सम्भेतब्बं.
</Paragraph>

<Paragraph number="109" book="cula">
अट्ठहि, भिक्खवे, अङ्गेहि समन्नागतस्स भिक्खुनो नियस्सकम्मं पटिप्पस्सम्भेतब्बं. न पकतत्तस्स भिक्खुनो उपोसथं ठपेति, न पवारणं ठपेति, न सवचनीयं करोति, न अनुवादं पट्ठपेति, न ओकासं कारेति, न चोदेति, न सारेति, न भिक्खूहि सम्पयोजेति—  इमेहि खो, भिक्खवे, अट्ठहङ्गेहि समन्नागतस्स भिक्खुनो नियस्सकम्मं पटिप्पस्सम्भेतब्बं.

</Paragraph>
</Division>

<Paragraph number="110" type="center" book="cula">
पटिप्पस्सम्भेतब्बअट्ठारसकं निट्ठितं.


</Paragraph>

<Division number="20" book="cula">

<Paragraph number="111" book="cula">
एवञ्च पन, भिक्खवे, पटिप्पस्सम्भेतब्बं. तेन, भिक्खवे, सेय्यसकेन भिक्खुना संघं उपसङ्कमित्वा एकंसं उत्तरासङ्गं करित्वा वुड्ढानं भिक्खूनं पादे वन्दित्वा उक्कुटिकं निसीदित्वा अञ्जलिं पग्गहेत्वा एवमस्स वचनीयो—  ‘अहं, भन्ते, संघेन नियस्सकम्मकतो सम्मा वत्तामि, लोमं पातेमि, नेत्थारं वत्तामि, नियस्सस्स कम्मस्स पटिप्पस्सद्धिं याचामी’ति. दुतियम्पि याचितब्बा. ततियम्पि याचितब्बा. ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="112" book="cula">
‘सुणातु मे, भन्ते, संघो. अयं सेय्यसको भिक्खु संघेन नियस्सकम्मकतो सम्मा वत्तति, लोमं पातेति, नेत्थारं वत्तति, नियस्सस्स कम्मस्स पटिप्पस्सद्धिं याचति. यदि संघस्स पत्तकल्लं, संघो सेय्यसकस्स भिक्खुनो नियस्सकम्मं पटिप्पस्सम्भेय्य. एसा ञत्ति.
</Paragraph>

<Paragraph number="113" book="cula">
सुणातु मे, भन्ते, संघो. अयं सेय्यसको भिक्खु संघेन नियस्सकम्मकतो सम्मा वत्तति, लोमं पातेति, नेत्थारं वत्तति, नियस्सस्स कम्मस्स पटिप्पस्सद्धिं याचति. संघो सेय्यसकस्स भिक्खुनो नियस्सकम्मं पटिप्पस्सम्भेति. यस्सायस्मतो खमति सेय्यसकस्स भिक्खुनो नियस्सस्स कम्मस्स पटिप्पस्सद्धि, सो तुण्हस्स; यस्स नक्खमति, सो भासेय्य.
</Paragraph>

<Paragraph number="114" book="cula">
दुतियम्पि एतमत्थं वदामि—  सुणातु मे, भन्ते, संघो. अयं सेय्यसको भिक्खु संघेन नियस्सकम्मकतो सम्मा वत्तति, लोमं पातेति, नेत्थारं वत्तति, नियस्सस्स कम्मस्स पटिप्पस्सद्धिं याचति. संघो सेय्यसकस्स भिक्खुनो नियस्सकम्मं पटिप्पस्सम्भेति. यस्सायस्मतो खमति सेय्यसकस्स भिक्खुनो नियस्सस्स कम्मस्स पटिप्पस्सद्धि, सो तुण्हस्स; यस्स नक्खमति, सो भासेय्य.
</Paragraph>

<Paragraph number="115" book="cula">
ततियम्पि एतमत्थं वदामि—  सुणातु मे, भन्ते, संघो. अयं सेय्यसको भिक्खु संघेन नियस्सकम्मकतो सम्मा वत्तति, लोमं पातेति, नेत्थारं वत्तति, नियस्सस्स कम्मस्स पटिप्पस्सद्धिं याचति. संघो सेय्यसकस्स भिक्खुनो नियस्सकम्मं पटिप्पस्सम्भेति. यस्सायस्मतो खमति सेय्यसकस्स भिक्खुनो नियस्सस्स कम्मस्स पटिप्पस्सद्धि, सो तुण्हस्स; यस्स नक्खमति, सो भासेय्य.
</Paragraph>

<Paragraph number="116" book="cula">
पटिप्पस्सद्धं संघेन सेय्यसकस्स भिक्खुनो नियस्सकम्मं. खमति संघस्स, तस्मा तुण्ही, एवमेतं धारयामी’”ति.

</Paragraph>
</Division>

<Paragraph number="117" type="center" book="cula">
नियस्सकम्मं निट्ठितं दुतियं.
</Paragraph>