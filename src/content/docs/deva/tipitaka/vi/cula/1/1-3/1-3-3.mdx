---
title: "1.3.3 आकङ्खमानचुद्दसक"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="27" book="cula">

<Paragraph number="135" book="cula">
तीहि, भिक्खवे, अङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. भण्डनकारको होति कलहकारको विवादकारको भस्सकारको संघे अधिकरणकारको; बालो होति अब्यत्तो आपत्तिबहुलो अनपदानो; गिहिसंसट्ठो विहरति अननुलोमिकेहि गिहिसंसग्गेहि—  इमेहि खो, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. (1)
</Paragraph>

<Paragraph number="136" book="cula">
अपरेहिपि, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. अधिसीले सीलविपन्नो होति, अज्झाचारे आचारविपन्नो होति, अतिदिट्ठिया दिट्ठिविपन्नो होति—  इमेहि खो, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. (2)
</Paragraph>

<Paragraph number="137" book="cula">
अपरेहिपि, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. बुद्धस्स अवण्णं भासति, धम्मस्स अवण्णं भासति, संघस्स अवण्णं भासति—  इमेहि खो, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. (3)
</Paragraph>

<Paragraph number="138" book="cula">
अपरेहिपि, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. कायिकेन दवेन समन्नागतो होति, वाचसिकेन दवेन समन्नागतो होति, कायिकवाचसिकेन दवेन समन्नागतो होति—  इमेहि खो, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. (4)
</Paragraph>

<Paragraph number="139" book="cula">
अपरेहिपि, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. कायिकेन अनाचारेन समन्नागतो होति, वाचसिकेन अनाचारेन समन्नागतो होति, कायिकवाचसिकेन अनाचारेन समन्नागतो होति—  इमेहि खो, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. (5)
</Paragraph>

<Paragraph number="140" book="cula">
अपरेहिपि, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. कायिकेन उपघातिकेन समन्नागतो होति, वाचसिकेन उपघातिकेन समन्नागतो होति, कायिकवाचसिकेन उपघातिकेन समन्नागतो होति—  इमेहि खो, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. (6)
</Paragraph>

<Paragraph number="141" book="cula">
अपरेहिपि, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. कायिकेन मिच्छाजीवेन समन्नागतो होति, वाचसिकेन मिच्छाजीवेन समन्नागतो होति, कायिकवाचसिकेन मिच्छाजीवेन समन्नागतो होति—  इमेहि, खो, भिक्खवे, तीहङ्गेहि समन्नागतस्स भिक्खुनो, आकङ्खमानो संघो, पब्बाजनीयकम्मं करेय्य. (7)
</Paragraph>

<Paragraph number="142" book="cula">
तिण्णं, भिक्खवे, भिक्खूनं, आकङ्खमानो संघो, पब्बाजनीयकम्मं करेय्य. एको भण्डनकारको होति कलहकारको विवादकारको भस्सकारको संघे अधिकरणकारको; एको बालो होति अब्यत्तो आपत्तिबहुलो अनपदानो; एको गिहिसंसट्ठो विहरति अननुलोमिकेहि गिहिसंसग्गेहि—  इमेसं खो, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. (8)
</Paragraph>

<Paragraph number="143" book="cula">
अपरेसम्पि, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. एको अधिसीले सीलविपन्नो होति, एको अज्झाचारे आचारविपन्नो होति, एको अतिदिट्ठिया दिट्ठिविपन्नो होति—  इमेसं खो, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. (9)
</Paragraph>

<Paragraph number="144" book="cula">
अपरेसम्पि, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. एको बुद्धस्स अवण्णं भासति, एको धम्मस्स अवण्णं भासति, एको संघस्स अवण्णं भासति—  इमेसं खो, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. (10)
</Paragraph>

<Paragraph number="145" book="cula">
अपरेसम्पि, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. एको कायिकेन दवेन समन्नागतो होति, एको वाचसिकेन दवेन समन्नागतो होति, एको कायिकवाचसिकेन दवेन समन्नागतो होति—  इमेसं खो, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. (11)
</Paragraph>

<Paragraph number="146" book="cula">
अपरेसम्पि, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. एको कायिकेन अनाचारेन समन्नागतो होति, एको वाचसिकेन अनाचारेन समन्नागतो होति, एको कायिकवाचसिकेन अनाचारेन समन्नागतो होति—  इमेसं खो, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. (12)
</Paragraph>

<Paragraph number="147" book="cula">
अपरेसम्पि, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. एको कायिकेन उपघातिकेन समन्नागतो होति, एको वाचसिकेन उपघातिकेन समन्नागतो होति, एको कायिकवाचसिकेन उपघातिकेन समन्नागतो होति—  इमेसं खो, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. (13)
</Paragraph>

<Paragraph number="148" book="cula">
अपरेसम्पि, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. एको कायिकेन मिच्छाजीवेन समन्नागतो होति, एको वाचसिकेन मिच्छाजीवेन समन्नागतो होति, एको कायिकवाचसिकेन मिच्छाजीवेन समन्नागतो होति—  इमेसं खो, भिक्खवे, तिण्णं भिक्खूनं, आकङ्खमानो संघो, पब्बाजनीयकम्मं करेय्य. (14)

</Paragraph>
</Division>

<Paragraph number="149" type="center" book="cula">
आकङ्खमानचुद्दसकं निट्ठितं.
</Paragraph>