---
title: "1.2.1 अधम्मकम्मद्वादसक"
tableOfContents: false
sidebar:
  order: 1
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="13" book="cula">

<Paragraph number="67" book="cula">
“तीहि, भिक्खवे, अङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. असम्मुखा कतं होति, अप्पटिपुच्छा कतं होति, अप्पटिञ्ञाय कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. (1)
</Paragraph>

<Paragraph number="68" book="cula">
अपरेहिपि, भिक्खवे, तीहङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. अनापत्तिया कतं होति, अदेसनागामिनिया आपत्तिया कतं होति, देसिताय आपत्तिया कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. (2)
</Paragraph>

<Paragraph number="69" book="cula">
अपरेहिपि, भिक्खवे, तीहङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. अचोदेत्वा कतं होति, असारेत्वा कतं होति, आपत्तिं अनारोपेत्वा कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. (3)
</Paragraph>

<Paragraph number="70" book="cula">
अपरेहिपि, भिक्खवे …पे…  असम्मुखा कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (4)
</Paragraph>

<Paragraph number="71" book="cula">
अपरेहिपि, भिक्खवे …पे…  अप्पटिपुच्छा कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (5)
</Paragraph>

<Paragraph number="72" book="cula">
अपरेहिपि, भिक्खवे …पे…  अप्पटिञ्ञाय कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (6)
</Paragraph>

<Paragraph number="73" book="cula">
अपरेहिपि, भिक्खवे …पे…  अनापत्तिया कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (7)
</Paragraph>

<Paragraph number="74" book="cula">
अपरेहिपि, भिक्खवे …पे…  अदेसनागामिनिया आपत्तिया कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (8)
</Paragraph>

<Paragraph number="75" book="cula">
अपरेहिपि, भिक्खवे …पे…  देसिताय आपत्तिया कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (9)
</Paragraph>

<Paragraph number="76" book="cula">
अपरेहिपि, भिक्खवे …पे…  अचोदेत्वा कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (10)
</Paragraph>

<Paragraph number="77" book="cula">
अपरेहिपि, भिक्खवे …पे…  असारेत्वा कतं होति, अधम्मेन कतं होति, वग्गेन कतं होति—  इमेहि खो, भिक्खवे …पे… . (11)
</Paragraph>

<Paragraph number="78" book="cula">
अपरेहिपि, भिक्खवे, तीहङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. आपत्तिं अनारोपेत्वा कतं होति, अधम्मेन कतं होति, वग्गेन कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं अधम्मकम्मञ्च होति, अविनयकम्मञ्च, दुवूपसन्तञ्च. (12)

</Paragraph>
</Division>

<Paragraph number="79" type="center" book="cula">
अधम्मकम्मद्वादसकं निट्ठितं.
</Paragraph>