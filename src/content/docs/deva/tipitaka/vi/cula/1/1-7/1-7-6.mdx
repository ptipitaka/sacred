---
title: "1.7.6 पटिप्पस्सम्भेतब्बतेचत्तालीसक"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="73" book="cula">

<Paragraph number="329" book="cula">
पञ्चहि, भिक्खवे, अङ्गेहि समन्नागतस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेतब्बं. न उपसम्पादेति, न निस्सयं देति, न सामणेरं उपट्ठापेति, न भिक्खुनोवादकसम्मुतिं सादियति, सम्मतोपि भिक्खुनियो न ओवदति—  इमेहि खो, भिक्खवे, पञ्चहङ्गेहि समन्नागतस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेतब्बं.
</Paragraph>

<Paragraph number="330" book="cula">
अपरेहिपि, भिक्खवे, पञ्चहङ्गेहि समन्नागतस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेतब्बं. याय आपत्तिया संघेन, पापिकाय दिट्ठिया अप्पटिनिस्सग्गे, उक्खेपनीयकम्मं कतं होति तं आपत्तिं न आपज्जति, अञ्ञं वा तादिसिकं, ततो वा पापिट्ठतरं; कम्मं न गरहति, कम्मिके न गरहति—  इमेहि खो, भिक्खवे, पञ्चहङ्गेहि समन्नागतस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेतब्बं …पे… .
</Paragraph>

<Paragraph number="331" book="cula">
अट्ठहि, भिक्खवे, अङ्गेहि समन्नागतस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेतब्बं. न पकतत्तस्स भिक्खुनो उपोसथं ठपेति, न पवारणं ठपेति, न सवचनीयं करोति, न अनुवादं पट्ठपेति, न ओकासं कारेति, न चोदेति, न सारेति, न भिक्खूहि सम्पयोजेति—  इमेहि खो, भिक्खवे, अट्ठहङ्गेहि समन्नागतस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेतब्बं.

</Paragraph>
</Division>

<Paragraph number="332" book="cula">
पापिकाय दिट्ठिया अप्पटिनिस्सग्गे उक्खेपनीयकम्मे

  
पटिप्पस्सम्भेतब्बतेचत्तालीसकं निट्ठितं.


</Paragraph>

<Division number="74" book="cula">

<Paragraph number="333" book="cula">
एवञ्च पन, भिक्खवे, पटिप्पस्सम्भेतब्बं. तेन, भिक्खवे, पापिकाय दिट्ठिया अप्पटिनिस्सग्गे, उक्खेपनीयकम्मकतेन भिक्खुना संघं उपसङ्कमित्वा एकंसं उत्तरासङ्गं करित्वा वुड्ढानं भिक्खूनं पादे वन्दित्वा उक्कुटिकं निसीदित्वा अञ्जलिं पग्गहेत्वा एवमस्स वचनीयो—  ‘अहं, भन्ते, संघेन, पापिकाय दिट्ठिया अप्पटिनिस्सग्गे, उक्खेपनीयकम्मकतो सम्मा वत्तामि, लोमं पातेमि, नेत्थारं वत्तामि, पापिकाय दिट्ठिया अप्पटिनिस्सग्गे, उक्खेपनीयस्स कम्मस्स पटिप्पस्सद्धिं याचामी’ति. दुतियम्पि याचितब्बा. ततियम्पि याचितब्बा. ब्यत्तेन भिक्खुना पटिबलेन संघो ञापेतब्बो—
</Paragraph>

<Paragraph number="334" book="cula">
‘सुणातु मे, भन्ते, संघो. अयं इत्थन्नामो भिक्खु संघेन, पापिकाय दिट्ठिया अप्पटिनिस्सग्गे, उक्खेपनीयकम्मकतो सम्मा वत्तति, लोमं पातेति, नेत्थारं वत्तति, पापिकाय दिट्ठिया अप्पटिनिस्सग्गे, उक्खेपनीयस्स कम्मस्स पटिप्पस्सद्धिं याचति. यदि संघस्स पत्तकल्लं, संघो इत्थन्नामस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेय्य. एसा ञत्ति.
</Paragraph>

<Paragraph number="335" book="cula">
सुणातु मे, भन्ते, संघो. अयं इत्थन्नामो भिक्खु संघेन, पापिकाय दिट्ठिया अप्पटिनिस्सग्गे, उक्खेपनीयकम्मकतो सम्मा वत्तति, लोमं पातेति, नेत्थारं वत्तति, पापिकाय दिट्ठिया अप्पटिनिस्सग्गे, उक्खेपनीयस्स कम्मस्स पटिप्पस्सद्धिं याचति. संघो इत्थन्नामस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेति. यस्सायस्मतो खमति इत्थन्नामस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयस्स कम्मस्स पटिप्पस्सद्धि, सो तुण्हस्स; यस्स नक्खमति, सो भासेय्य.
</Paragraph>

<Paragraph number="336" book="cula">
दुतियम्पि एतमत्थं वदामि …पे…  ततियम्पि एतमत्थं वदामि—  सुणातु मे, भन्ते, संघो. अयं इत्थन्नामो भिक्खु संघेन, पापिकाय दिट्ठिया अप्पटिनिस्सग्गे, उक्खेपनीयकम्मकतो सम्मा वत्तति, लोमं पातेति, नेत्थारं वत्तति, पापिकाय दिट्ठिया अप्पटिनिस्सग्गे उक्खेपनीयस्स कम्मस्स पटिप्पस्सद्धिं याचति. संघो इत्थन्नामस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं पटिप्पस्सम्भेति. यस्सायस्मतो खमति इत्थन्नामस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयस्स कम्मस्स पटिप्पस्सद्धि, सो तुण्हस्स; यस्स नक्खमति, सो भासेय्य.
</Paragraph>

<Paragraph number="337" book="cula">
पटिप्पस्सद्धं संघेन इत्थन्नामस्स भिक्खुनो, पापिकाय दिट्ठिया अप्पटिनिस्सग्गे, उक्खेपनीयकम्मं. खमति संघस्स, तस्मा तुण्ही, एवमेतं धारयामी’”ति.

</Paragraph>
</Division>

<Paragraph number="338" book="cula">
पापिकाय दिट्ठिया अप्पटिनिस्सग्गे उक्खेपनीयकम्मं निट्ठितं सत्तमं.

  
कम्मक्खन्धको पठमो.

  
इमम्हि खन्धके वत्थू सत्त.



</Paragraph>

<Paragraph number="339" type="center" book="cula">
तस्सुद्दानं


</Paragraph>

<Paragraph number="340" type="verses" book="cula">
_पण्डुलोहितका भिक्खू,_  
_सयं भण्डनकारका;_  
_तादिसे उपसङ्कम्म,_  
उस्सहिंसु च भण्डने._  

</Paragraph>

<Paragraph number="341" book="cula">
_अनुप्पन्नापि जायन्ति,_  
उप्पन्नानिपि वड्ढरे;_  
_अप्पिच्छा पेसला भिक्खू,_  
उज्झायन्ति पदस्सतो._  

</Paragraph>

<Paragraph number="342" type="verses" book="cula">
_सद्धम्मट्ठितिको बुद्धो,_  
_सयम्भू अग्गपुग्गलो;_  
_आणापेसि तज्जनीय,_  
_कम्मं सावत्थियं जिनो._  

</Paragraph>

<Paragraph number="343" type="verses" book="cula">
_असम्मुखाप्पटिपुच्छाप्-_  
_पटिञ्ञाय कतञ्च यं;_  
_अनापत्ति अदेसने,_  
_देसिताय कतञ्च यं._  

</Paragraph>

<Paragraph number="344" type="verses" book="cula">
_अचोदेत्वा असारेत्वा,_  
_अनारोपेत्वा च यं कतं;_  
_असम्मुखा अधम्मेन,_  
_वग्गेन चापि यं कतं._  

</Paragraph>

<Paragraph number="345" type="verses" book="cula">
_अप्पटिपुच्छा अधम्मेन,_  
_पुन वग्गेन यं कतं;_  
_अप्पटिञ्ञाय अधम्मेन,_  
_वग्गेन चापि यं कतं._  

</Paragraph>

<Paragraph number="346" type="verses" book="cula">
_अनापत्ति अधम्मेन,_  
_वग्गेन चापि यं कतं;_  
_अदेसनागामिनिया,_  
_अधम्मवग्गमेव च._  

</Paragraph>

<Paragraph number="347" type="verses" book="cula">
_देसिताय अधम्मेन,_  
_वग्गेनापि तथेव च;_  
_अचोदेत्वा अधम्मेन,_  
_वग्गेनापि तथेव च._  

</Paragraph>

<Paragraph number="348" type="verses" book="cula">
_असारेत्वा अधम्मेन,_  
_वग्गेनापि तथेव च;_  
_अनारोपेत्वा अधम्मेन,_  
_वग्गेनापि तथेव च._  

</Paragraph>

<Paragraph number="349" type="verses" book="cula">
_कण्हवारनयेनेव,_  
_सुक्कवारं विजानिया;_  
_संघो आकङ्खमानो च,_  
_यस्स तज्जनीयं करे._  

</Paragraph>

<Paragraph number="350" type="verses" book="cula">
_भण्डनं बालो संसट्ठो,_  
_अधिसीले अज्झाचारे;_  
_अतिदिट्ठिविपन्नस्स,_  
_संघो तज्जनीयं करे._  

</Paragraph>

<Paragraph number="351" type="verses" book="cula">
_बुद्धधम्मस्स संघस्स,_  
_अवण्णं यो च भासति;_  
_तिण्णन्नम्पि च भिक्खूनं,_  
_संघो तज्जनियं करे._  

</Paragraph>

<Paragraph number="352" type="verses" book="cula">
_भण्डनं कारको एको,_  
_बालो संसग्गनिस्सितो;_  
_अधिसीले अज्झाचारे,_  
_तथेव अतिदिट्ठिया._  

</Paragraph>

<Paragraph number="353" type="verses" book="cula">
_बुद्धधम्मस्स संघस्स,_  
_अवण्णं यो च भासति;_  
_तज्जनीयकम्मकतो,_  
_एवं सम्मानुवत्तना._  

</Paragraph>

<Paragraph number="354" type="verses" book="cula">
उपसम्पदनिस्सया,_  
_सामणेरं उपट्ठना;_  
_ओवादसम्मतेनापि,_  
_न करे तज्जनीकतो._  

</Paragraph>

<Paragraph number="355" type="verses" book="cula">
_नापज्जे तञ्च आपत्तिं,_  
_तादिसञ्च ततो परं;_  
_कम्मञ्च कम्मिके चापि,_  
_न गरहे तथाविधो._  

</Paragraph>

<Paragraph number="356" type="verses" book="cula">
उपोसथं पवारणं,_  
_पकतत्तस्स नट्ठपे;_  
_सवचनिं अनुवादो,_  
_ओकासो चोदनेन च._  

</Paragraph>

<Paragraph number="357" type="verses" book="cula">
_सारणं सम्पयोगञ्च,_  
_न करेय्य तथाविधो;_  
उपसम्पदनिस्सया,_  
_सामणेरं उपट्ठना._  

</Paragraph>

<Paragraph number="358" type="verses" book="cula">
_ओवादसम्मतेनापि,_  
_पञ्चहङ्गेहि न सम्मति;_  
_तञ्चापज्जति आपत्तिं,_  
_तादिसञ्च ततो परं._  

</Paragraph>

<Paragraph number="359" type="verses" book="cula">
_कम्मञ्च कम्मिके चापि,_  
_गरहन्तो न सम्मति;_  
उपोसथं पवारणं,_  
_सवचनीया च नोवादो._  

</Paragraph>

<Paragraph number="360" type="verses" book="cula">
_ओकासो चोदनञ्चेव,_  
_सारणा सम्पयोजना;_  
इमेहट्ठङ्गेहि यो युत्तो,_  
_तज्जनानुपसम्मति._  

</Paragraph>

<Paragraph number="361" type="verses" book="cula">
_कण्हवारनयेनेव,_  
_सुक्कवारं विजानिया;_  
_बालो आपत्तिबहुलो,_  
_संसट्ठोपि च सेय्यसो._  

</Paragraph>

<Paragraph number="362" type="verses" book="cula">
_नियस्सकम्मं सम्बुद्धो,_  
_आणापेसि महामुनि;_  
_कीटागिरिस्मिं द्वे भिक्खू,_  
_अस्सजिपुनब्बसुका._  

</Paragraph>

<Paragraph number="363" type="verses" book="cula">
_अनाचारञ्च विविधं,_  
_आचरिंसु असञ्ञता;_  
_पब्बाजनीयं सम्बुद्धो,_  
_कम्मं सावत्थियं जिनो;_  
_मच्छिकासण्डे सुधम्मो,_  
_चित्तस्सावासिको अहु._  

</Paragraph>

<Paragraph number="364" type="verses" book="cula">
_जातिवादेन खुंसेति,_  
_सुधम्मो चित्तुपासकं;_  
_पटिसारणीयकम्मं,_  
_आणापेसि तथागतो._  

</Paragraph>

<Paragraph number="365" type="verses" book="cula">
_कोसम्बियं छन्नं भिक्खुं,_  
_निच्छन्तापत्तिं पस्सितुं;_  
_अदस्सने उक्खिपितुं,_  
_आणापेसि जिनुत्तमो._  

</Paragraph>

<Paragraph number="366" type="verses" book="cula">
_छन्नो तंयेव आपत्तिं,_  
_पटिकातुं न इच्छति;_  
उक्खेपनाप्पटिकम्मे,_  
_आणापेसि विनायको._  

</Paragraph>

<Paragraph number="367" type="verses" book="cula">
_पापदिट्ठि अरिट्ठस्स,_  
_आसि अञ्ञाणनिस्सिता;_  
_दिट्ठियाप्पटिनिस्सग्गे,_  
उक्खेपं जिनभासितं._  

</Paragraph>

<Paragraph number="368" type="verses" book="cula">
_नियस्सकम्मं पब्बज्जं,_  
_तथेव पटिसारणी;_  
_अदस्सनाप्पटिकम्मे,_  
_अनिस्सग्गे च दिट्ठिया._  

</Paragraph>

<Paragraph number="369" type="verses" book="cula">
_दवानाचारूपघाति,_  
_मिच्छाआजीवमेव च;_  
_पब्बाजनीयकम्मम्हि,_  
_अतिरेकपदा इमे._  

</Paragraph>

<Paragraph number="370" type="verses" book="cula">
_अलाभावण्णा द्वे पञ्च,_  
_द्वे पञ्चकाति नामका;_  
_पटिसारणीयकम्मम्हि,_  
_अतिरेकपदा इमे._  

</Paragraph>

<Paragraph number="371" type="verses" book="cula">
_तज्जनीयं नियस्सञ्च,_  
_दुवे कम्मापि सादिसा;_  
_पब्बज्जा पटिसारी च,_  
_अत्थि पदातिरित्तता._  

</Paragraph>

<Paragraph number="372" type="verses" book="cula">
_तयो उक्खेपना कम्मा,_  
_सदिसा ते विभत्तितो;_  
_तज्जनीयनयेनापि,_  
_सेसकम्मं विजानियाति._  


</Paragraph>

<Paragraph number="373" type="center" book="cula">
कम्मक्खन्धको निट्ठितो.
</Paragraph>