---
title: "1.2.2 धम्मकम्मद्वादसक"
tableOfContents: false
sidebar:
  order: 2
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="14" book="cula">

<Paragraph number="80" book="cula">
तीहि, भिक्खवे, अङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. सम्मुखा कतं होति, पटिपुच्छा कतं होति, पटिञ्ञाय कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. (1)
</Paragraph>

<Paragraph number="81" book="cula">
अपरेहिपि, भिक्खवे, तीहङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. आपत्तिया कतं होति, देसनागामिनिया आपत्तिया कतं होति, अदेसिताय आपत्तिया कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. (2)
</Paragraph>

<Paragraph number="82" book="cula">
अपरेहिपि, भिक्खवे, तीहङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. चोदेत्वा कतं होति, सारेत्वा कतं होति, आपत्तिं आरोपेत्वा कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. (3)
</Paragraph>

<Paragraph number="83" book="cula">
अपरेहिपि, भिक्खवे …पे…  सम्मुखा कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (4)
</Paragraph>

<Paragraph number="84" book="cula">
अपरेहिपि, भिक्खवे …पे…  पटिपुच्छा कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (5)
</Paragraph>

<Paragraph number="85" book="cula">
अपरेहिपि, भिक्खवे …पे…  पटिञ्ञाय कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (6)
</Paragraph>

<Paragraph number="86" book="cula">
अपरेहिपि, भिक्खवे …पे…  आपत्तिया कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (7)
</Paragraph>

<Paragraph number="87" book="cula">
अपरेहिपि, भिक्खवे …पे…  देसनागामिनिया आपत्तिया कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (8)
</Paragraph>

<Paragraph number="88" book="cula">
अपरेहिपि, भिक्खवे …पे…  अदेसिताय आपत्तिया कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (9)
</Paragraph>

<Paragraph number="89" book="cula">
अपरेहिपि, भिक्खवे …पे…  चोदेत्वा कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (10)
</Paragraph>

<Paragraph number="90" book="cula">
अपरेहिपि, भिक्खवे …पे…  सारेत्वा कतं होति, धम्मेन कतं होति, समग्गेन कतं होति—  इमेहि खो, भिक्खवे …पे… . (11)
</Paragraph>

<Paragraph number="91" book="cula">
अपरेहिपि, भिक्खवे, तीहङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. आपत्तिं आरोपेत्वा कतं होति, धम्मेन कतं होति, समग्गेन कतं होति—  इमेहि खो, भिक्खवे, तीहङ्गेहि समन्नागतं नियस्सकम्मं धम्मकम्मञ्च होति, विनयकम्मञ्च, सुवूपसन्तञ्च. (12)

</Paragraph>
</Division>

<Paragraph number="92" type="center" book="cula">
धम्मकम्मद्वादसकं निट्ठितं.
</Paragraph>