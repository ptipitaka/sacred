---
title: "4.6.3 आकङ्खमानछक्क"
tableOfContents: false
sidebar:
  order: 3
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="210" book="cula">

<Paragraph number="863" book="cula">
तीहि, भिक्खवे, अङ्गेहि समन्नागतस्स भिक्खुनो आकङ्खमानो संघो तस्सपापियसिकाकम्मं करेय्य. भण्डनकारको होति कलहकारको विवादकारको भस्सकारको संघे अधिकरणकारको; बालो होति अब्यत्तो आपत्तिबहुलो अनपदानो; गिहिसंसट्ठो विहरति अननुलोमिकेहि गिहिसंसग्गेहि—  इमेहि खो, भिक्खवे, तीहङ्गेहि समन्नागतस्स भिक्खुनो आकङ्खमानो संघो तस्सपापियसिकाकम्मं करेय्य. (1)
</Paragraph>

<Paragraph number="864" book="cula">
अपरेहिपि, भिक्खवे, तीहङ्गेहि समन्नागतस्स भिक्खुनो आकङ्खमानो संघो तस्सपापियसिकाकम्मं करेय्य. अधिसीले सीलविपन्नो होति, अज्झाचारे आचारविपन्नो होति, अतिदिट्ठिया दिट्ठिविपन्नो होति—  इमेहि खो, भिक्खवे …पे… . (2)
</Paragraph>

<Paragraph number="865" book="cula">
अपरेहिपि, भिक्खवे …पे…  बुद्धस्स अवण्णं भासति, धम्मस्स अवण्णं भासति, संघस्स अवण्णं भासति—  इमेहि खो, भिक्खवे, तीहङ्गेहि समन्नागतस्स भिक्खुनो आकङ्खमानो संघो तस्सपापियसिकाकम्मं करेय्य. (3)
</Paragraph>

<Paragraph number="866" book="cula">
तिण्णं, भिक्खवे, भिक्खूनं आकङ्खमानो संघो तस्सपापियसिकाकम्मं करेय्य. एको भण्डनकारको होति …पे…  संघे अधिकरणकारको; एको बालो होति अब्यत्तो आपत्तिबहुलो अनपदानो; एको गिहिसंसट्ठो विहरति अननुलोमिकेहि गिहिसंसग्गेहि—  इमेसं खो, भिक्खवे, तिण्णं भिक्खूनं आकङ्खमानो संघो तस्सपापियसिकाकम्मं करेय्य. (4)
</Paragraph>

<Paragraph number="867" book="cula">
अपरेसम्पि, भिक्खवे, तिण्णं भिक्खूनं आकङ्खमानो संघो तस्सपापियसिकाकम्मं करेय्य. एको अधिसीले सीलविपन्नो होति, एको अज्झाचारे आचारविपन्नो होति, एको अतिदिट्ठिया दिट्ठिविपन्नो होति—  इमेसं खो, भिक्खवे …पे… . (5)
</Paragraph>

<Paragraph number="868" book="cula">
अपरेसम्पि, भिक्खवे …पे…  एको बुद्धस्स अवण्णं भासति, एको धम्मस्स अवण्णं भासति, एको संघस्स अवण्णं भासति—  इमेसं खो, भिक्खवे, तिण्णं भिक्खूनं आकङ्खमानो संघो तस्सपापियसिकाकम्मं करेय्य. (6)
</Paragraph>
</Division>