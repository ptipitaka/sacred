---
title: "4.6 तस्सपापियसिका"
tableOfContents: false
sidebar:
  order: 6
type: "tipitaka"
basket: "vi"
book: "cula"
---
import Division from '@components/Division.astro';
import Paragraph from '@components/Paragraph.astro';
import Emphasis from '@components/Emphasis.astro';
import TableOfContents from '@components/TableOfContents.astro';

import DynamicBreadcrumb from '@components/DynamicBreadcrumb.astro';

<DynamicBreadcrumb />

<Division number="205" book="cula">

<Paragraph number="855" book="cula">
तेन खो पन समयेन उपवाळो भिक्खु संघमज्झे आपत्तिया अनुयुञ्जियमानो अवजानित्वा पटिजानाति, पटिजानित्वा अवजानाति, अञ्ञेनञ्ञं पटिचरति, सम्पजानमुसा भासति. ये ते भिक्खू अप्पिच्छा …पे…  ते उज्झायन्ति खिय्यन्ति विपाचेन्ति—  “कथञ्हि नाम उपवाळो भिक्खु संघमज्झे आपत्तिया अनुयुञ्जियमानो अवजानित्वा पटिजानिस्सति, पटिजानित्वा अवजानिस्सति, अञ्ञेनञ्ञं पटिचरिस्सति, सम्पजानमुसा भासिस्सती”ति. अथ खो ते भिक्खू भगवतो एतमत्थं आरोचेसुं …पे…  “सच्चं किर, भिक्खवे …पे…  “सच्चं, भगवा”ति …पे…  विगरहित्वा …पे…  धम्मिं कथं कत्वा भिक्खू आमन्तेसि—  “तेन हि, भिक्खवे, संघो उपवाळस्स भिक्खुनो तस्सपापियसिकाकम्मं करोतु. एवञ्च पन, भिक्खवे, कातब्बं. पठमं उपवाळो भिक्खु चोदेतब्बो, चोदेत्वा सारेतब्बो, सारेत्वा आपत्तिं आरोपेतब्बो, आपत्तिं आरोपेत्वा ब्यत्तेन भिक्खुना पटिबलेन संघो ञापेतब्बो—


</Paragraph>

</Division>
<Division number="206" book="cula">

<Paragraph number="856" book="cula">
‘सुणातु मे, भन्ते, संघो. अयं उपवाळो भिक्खु संघमज्झे आपत्तिया अनुयुञ्जियमानो अवजानित्वा पटिजानाति, पटिजानित्वा अवजानाति, अञ्ञेनञ्ञं पटिचरति, सम्पजानमुसा भासति. यदि संघस्स पत्तकल्लं, संघो उपवाळस्स भिक्खुनो तस्सपापियसिकाकम्मं करेय्य. एसा ञत्ति.


</Paragraph>

<Paragraph number="857" book="cula">
सुणातु मे, भन्ते, संघो. अयं उपवाळो भिक्खु संघमज्झे आपत्तिया अनुयुञ्जियमानो अवजानित्वा पटिजानाति, पटिजानित्वा अवजानाति, अञ्ञेनञ्ञं पटिचरति, सम्पजानमुसा भासति. संघो उपवाळस्स भिक्खुनो तस्सपापियसिकाकम्मं करोति. यस्सायस्मतो खमति उपवाळस्स भिक्खुनो तस्सपापियसिकाकम्मस्स करणं, सो तुण्हस्स; यस्स नक्खमति, सो भासेय्य.


</Paragraph>

<Paragraph number="858" book="cula">
दुतियम्पि एतमत्थं वदामि …पे…  ततियम्पि एतमत्थं वदामि …पे… .


</Paragraph>

<Paragraph number="859" book="cula">
कतं संघेन उपवाळस्स भिक्खुनो तस्सपापियसिकाकम्मं. खमति संघस्स, तस्मा तुण्ही, एवमेतं धारयामी’ति.


</Paragraph>

</Division>
<Division number="207" book="cula">

<Paragraph number="860" book="cula">
पञ्चिमानि, भिक्खवे, धम्मिकानि तस्सपापियसिकाकम्मस्स करणानि. असुचि च होति, अलज्जी च, सानुवादो च, तस्स संघो तस्सपापियसिकाकम्मं करोति धम्मेन, समग्गेन—  इमानि खो, भिक्खवे, पञ्च धम्मिकानि तस्सपापियसिकाकम्मस्स करणानि.

</Paragraph>
</Division>

<TableOfContents book="cula" section="4.6">
* [4.6.1 अधम्मकम्मद्वादसक](4-6/4-6-1)
* [4.6.2 धम्मकम्मद्वादसक](4-6/4-6-2)
* [4.6.3 आकङ्खमानछक्क](4-6/4-6-3)
* [4.6.4 अट्ठारसवत्त](4-6/4-6-4)
</TableOfContents>